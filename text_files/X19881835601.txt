Begrænsningen af retten til underskudsfremførsel for selskaber  

 medførte ikke, at selskab A fik underskuddet beskåret.
Underskuddet kunne dog  

 ikke nedbringe den skattepligtige indkomst til et beløb mindre end selskabets  

 positive nettokapitalindtægter.
Erhververen af aktiekapitalen, der tillige  

 havde erhvervet en fordring på selskabet, ansås for skattepligtig af  

 kursgevinsten på denne fordring.
 Ligningsrådet blev anmodet om forhåndsbesked om følgende:
1) Vil underskud i anpartsselskabet A blive beskåret i overensstemmelse  

 med reglerne i lov af 17. december 1987 om ændring af ligningsloven  

 (begrænsning af retten til underskudsfremførsel for selskaber)? 2) Vil erhververen af aktiekapitalen, der tillige har erhvervet en  

 fordring på selskabet, blive beskattet af kursgevinster ved afdrag på denne  

 fordring? Omstændighederne var:
 Selskabet A, der havde en anpartskapital på 80.000 kr. ejedes af 5  

 personer hver med 1/5. 2 af disse var søskende.
 Selskabets selvangivne skattepligtige indkomst for skatteåret 1985/86 var  

 -256.101 kr. og for skatteåret 1986/87 -259.227 kr. eller i alt 515.328 kr.
 Hver anpartshaver havde over for Bank B kautioneret personligt for 34.000  

 kr.
 Pr. 1. marts 1988 påtænkte ægtefællen Æ til en af anpartshaverne, at købe  

 Bank B's tilgodehavende i selskabet på 436.000 kr. for 77.300 kr. svarende  

 til kurs 17,7. Renten på tilgodehavendet på 13,25% p.a. skulle fortsætte  

 uændret, og tilgodehavendet skulle afdrages over 2 år fra 1. marts 1988.
Den 2. marts 1988 påtænkte Æ at købe samtlige anparter i anpartsselskabet  

 for 50.000 kr.
Han påtænkte herefter at overdrage sin virksomhed til  

 selskabet.
 Spørgsmålet var herefter, om de negative skattepligtige indkomster på i  

 alt 515.328 kr. kunne modregnes i virksomhedens fremtidige positive  

 skattepligtige indkomst for indkomstårene 1988, 1989 og 1990.
 Det var oplyst, at selskabets underskud, der hidrørte fra virksomhed i  

 selskabets 2 første regnskabsår, udelukkende bestod i fortjeneste og tab på  

 obligations- og valutaterminsforretninger samt renteudgifter.
 Ifølge ligningslovens § 15, stk. 3, som har virkning fra og med  

 indkomståret 1988, gælder, at såfremt mere end 50% af aktiekapitalen i et  

 selskab omfattet af selskabsskattelovens § 1, stk. 1, nr. 1 og 2, ved  

 indkomstårets udløb ejes af andre aktionærer end ved begyndelsen af et  

 tidligere indkomstår, hvor den skattepligtige indkomst udviste underskud, kan  

 underskuddet ikke nedbringe den skattepligtige indkomst til et mindre beløb  

 end selskabets positive nettokapitalindtægter.
Det fremgår af bemærkningerne til lovforslaget, at loven alene skal ramme  

 de tilfælde, hvor passive investorer overtager et underskudsselskab for at  

 modregne underskud i kapitalafkast.
Derimod kan underskud fra tidligere år  

 altid modregnes i overskud fra enhver form for erhvervsvirksomhed.
Herved  

 sikres at underskudsgivende selskabers aktiviteter uden skattemæssige  

 konsekvenser kan omlægges eller udvides i forbindelse med ejerskifte.
Principielt er der grundlag for at begrænse underskudsfremførelsen i  

 henhold til ligningslovens § 15 stk. 3. Underskudsfremførelsen begrænses  

 imidlertid kun i det omfang selskabet fremover har en nettokapitalindkomst  

 opgjort på grundlag af de i § 15, stk. 4, anførte indkomster.
Den  

 skattepligtige indkomst kan ikke ved underskudsoverførsler nedsættes til  

 under nettokapitalindtægten, hvorimod der ikke er nogen begrænsning i  

 underskudsoverførsel i overskud fra erhvervsvirksomhed.
Ligningsrådet svarede herefter, at det ovenfor nævnte oparbejdede  

 underskud kan fremføres til modregning i senere års overskud.
Underskuddet  

 kan dog ikke nedbringe den skattepligtige indkomst til et beløb mindre end  

 selskabets positive nettokapitalindtægter, jf. ligningslovens § 15, stk. 4  

 sammenholdt med stk. 3.
Vedr. spørgsmålet om beskatning af fremtidige modtagne kursgevinster ved  

 modtagelse af afdrag på den købte fordring, bemærkede Ligningsrådet, at  

 erhververen af fordringen under de angivne omstændigheder måtte anses for  

 skattepligtig af kursgevinsten på denne fordring.
Under henvisning til  

 ukendskab til forespørgerens forventede løn og arbejdsforhold på  

 udbetalingstidspunktet, kunne der ikke for nærværende tages stilling til, om  

 udbetalingerne måtte anses som udbytte eller fradragsberettiget løn fra  

 selskabet.
