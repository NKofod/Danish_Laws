Affaldsafgift Oktober 1988 Indhold Forord Klagevejledning Afgiftspligtens omfang Afgiftens størrelse Registrering Registreringspligten Registreringsanmeldelse Ændringer i og ophør af virksomheden Momsregistrering Opgørelse af den afgiftspligtige vægt Tilførsel af affald Fraførsel af affald Regnskabsbestemmelser mv Almindelige regler Fakturaer mv Opbevaring Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag Uddrag af lov om miljøbeskyttelse Hvor kan De få flere oplysninger? Forord Vejledningen er til brug for virksomheder eller anlæg, der modtager affald  

 fra kommunale renovationsordninger med henblik på deponering eller  

 forbrænding, og som derfor skal betale affaldsafgift.
 Denne udgave af vejledningen træder i stedet for den hidtidige vejledning  

 fra november 1986.
Vejledningen indeholder de vigtigste regler om affaldsafgiften.
Hvis De  

 ønsker yderligere oplysninger, er De velkommen til at henvende Dem til det  

 lokale distriktstoldkammer.
 En fortegnelse over distriktstoldkamrene findes bag i vejledningen.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse, medmindre det drejer sig om en  

 sag, der kan indbringes for Momsnævnet, se side 15.
 Afgørelser, der er truffet af direktoratet i 1. instans, kan indbringes  

 for Skatteministeriet, Told- og Afgiftsdepartementet.
 En eventuel klage bedes af praktiske grunde sendt gennem det lokale  

 toldkammer.
Afgiftspligtens omfang Efter kapitel 12a i lov om miljøbeskyttelse skal der betales afgift af  

 affald, der tilføres registreringspligtige virksomheder, jf afsnittet  

 Registrering.
 Afgiftspligten omfatter - med de nedenfor nævnte undtagelser - alle typer  

 af affald.
 Der skal også betales afgift af bygningsaffald, kompost og slagger mv, der  

 tilføres en registreringspligtig losseplads med henblik på regelmæssig  

 afdækning.
 Undtaget fra afgiftspligten er:
 1. Halm, der tilføres et forbrændingsanlæg som rene  

 selvstændige læs.
2. Grene fra buske og træer, rødder fra stormfældede  

 træer, herunder træflis, og andet træaffald, der tilføres et  

 forbrændingsanlæg som rene selvstændige læs.
Afgiftsfritagelsen omfatter dog  

 ikke affald, der hidrører fra træ, som er imprægneret, malet, lakeret, limet  

 eller lignende.
 3. Træaffald, der hidrører fra nedrivning/opførelse af  

 bygninger, og som er forarbejdet specielt med henblik på afbrænding  

 (træflis). Det er en betingelse, at træaffaldet ikke stammer fra en kommunal  

 renovationsordning, og at det tilføres et registreret  

 affaldsforbrændingsanlæg eller et varmeværk.
 4. Hjælpestoffer, fx kalk til afsvovling i  

 forbrændingsanlæg.
5. Rent jordfyld, der tilføres en registreringspligtig  

 virksomhed som et egentligt driftsmiddel.
Afgiftsfritagelsen er betinget af,  

 at jordfyldet tilføres som rene selvstændige læs, og at den  

 registreringspligtige virksomhed ikke opkræver betaling for modtagelsen af  

 jordfyldet.
 6. Jord, der efter endt affaldsdeponering tilføres til  

 retablering af vækstlag (slutafdækning) på en losseplads.
 7. Specielt sygehus- og plejehjemsaffald, der  

 indsamles, transporteres og forbrændes på en sådan måde, at det ikke  

 sammenblandes med andet affald.
Afgiftens størrelse Afgiften udgør 40 kr pr ton affald.
Registrering Registreringspligten Virksomheder eller anlæg, der modtager affald fra kommunale  

 renovationsordninger til deponering eller forbrænding, skal anmelde sig til  

 registrering hos toldvæsenet.
 Ved kommunale renovationsordninger forstås ordninger, som er etableret med  

 hjemmel i kapitel 4.1. og 4.4. i Miljøministeriets bekendtgørelse nr 664 af  

 16 december 1982 af reglement om miljøbeskyttelse.
 Sådanne ordninger er karakteriseret ved, at deltagelse er pligtmæssig for  

 kommunens borgere (grundejere, virksomheder mv), dvs at der af kommunen er  

 fastsat regler (udstedt regulativer eller lignende), som fastslår  

 benyttelsespligten.
 Virksomheder eller anlæg, der til deponering eller forbrænding modtager  

 behandlingsrester, kompost mv fra registrerede virksomheder, skal også  

 registreres.
 Registreringspligten omfatter også andre affaldsanlæg end traditionelle  

 lossepladser, fx komposteringsanlæg, der modtager affald fra kommunale  

 renovationsordninger, og som ikke frafører hele den tilførte affaldsmængde.
 Anvendelse af kompost til daglig afdækning på lossepladser betragtes som  

 deponering og medfører derfor registreringspligt for modtageren, hvis  

 komposten hidrører fra en virksomhed, som modtager affald fra kommunale  

 renovationsordninger.
Fritagelse for registrering Virksomheder og anlæg, som ikke under nogen form modtager affald til  

 deponering eller forbrænding fra kommunale renovationsordninger, er fritaget  

 for registrering.
Det gælder således anlæg til forbrænding af specielt  

 sygehusaffald, slamforbrændingsanlæg eller specielle anlæg til destruktion af  

 olie- og kemikalieaffald.
 Modtagelse af slagger og aske fra et registreret forbrændingsanlæg udløser  

 ikke registreringspligt for modtageren, selv om der er tale om deponering.  

 (Hvis produkterne leveres til i forvejen registrerede virksomheder, skal de  

 medregnes ved opgørelsen af den afgiftspligtige vægt).
 Der er herved bl.a. lagt vægt på, at der ved bortskaffelse af affald til  

 forbrændingsanlæg - i modsætning til andre bortskaffelsesmåder - sker en  

 egentlig destruktion af affaldet, hvorefter restproduktet (slagger og aske)  

 ikke længere hidrører fra en kommunal renovationsordning.
 Lejlighedsvis modtagelse af affald fra et registreret forbrændingsanlæg på  

 grund af driftsstop udløser heller ikke registreringspligt for modtageren.  

 Det er dog en betingelse, at affaldet ikke har kunnet afleveres til en anden  

 registreret virksomhed, og at affaldet vejes og afgiftsberigtiges af det  

 registrerede forbrændingsanlæg.
 Anvendelse af kompost til etablering af grøftekanter og parkanlæg og til  

 lignende formål, der har karakter af genanvendelse og nyttiggørelse,  

 betragtes ikke som en deponering og medfører derfor ikke registreringspligt  

 for modtageren, selv om komposten er fremstillet af affald fra en kommunal  

 renovationsordning.
Anvendelse af kompost til slutafdækning på losse- eller fyldpladser  

 medfører heller ikke registreringspligt for modtageren.
Det er dog en  

 betingelse, at leverandøren har tilladelse til at forhandle kompost til  

 udspredning på landbrugsjord, jordforbedringsmiddel mv.
Registreringsanmeldelse Ved anmeldelse af en virksomhed til registrering bruges en blanket (P  

 160), som udleveres af toldvæsenet.
 Virksomheder, der registreres, får et registreringsbevis (P 161) hos  

 toldvæsenet.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
 Det gælder fx følgende ændringer:
- virksomheden ophører med at drive registreringspligtig virksomhed - virksomheden sælges - ejerforholdene ændres - ledelsen ændres - navn eller adresse ændres.
Momsregistrering Virksomheder eller anlæg, der skal registreres og betale affaldsafgift,  

 skal også være registreret efter momsloven.
 Ved opgørelsen af den momspligtige værdi skal affaldsafgiften medregnes.
Opgørelse af den afgiftspligtige vægt Den afgiftspligtige vægt er affaldets bruttovægt, og den skal fastsættes  

 ved hjælp af en vægt, der kan godkendes af toldvæsenet.
Vægte (såvel brovægte som mobile vægte til måling af akseltryk), som er  

 typegodkendt af Teknologistyrelsen, Sekretariatet for Måleteknik, og som er  

 verificerede, kan godkendes.
Verifikation foretages af et laboratorium eller  

 lignende, som Teknologistyrelsen har bemyndiget hertil.
Affaldets bruttovægt kan opgøres ved, at der fra den samlede vægt af  

 affald og køretøj fratrækkes en fast tara for køretøjet.
Taraen skal være  

 fastsat ved vejning hos den registrerede virksomhed.
Hvis køretøjet transporterer affaldet i en container, som ikke er  

 permanent monteret på køretøjet, opgøres taraen som køretøjets faste tara  

 tillagt den tara, som er angivet på containeren.
Hvis der ikke er angivet  

 tara på containeren, og containerens vægt ikke på anden måde er registreret,  

 skal køretøj og container vejes samlet ved udkørsel.
 Toldvæsenet vil normalt stille krav om, at vægtanlægget er bemandet, når  

 der vejes.
Der kan dog vejes uden bemanding, når - der anvendes særlige ID-kort, - den faste tara for køretøjet er kodet i ID-kortet, og - viderekørsel til aflæsningsstedet kun kan ske efter vejning, eller  

 vejningen kontrolleres på aflæsningsstedet.
Tilførsel af affald Registrerede virksomheder skal opgøre den afgiftspligtige vægt for hvert  

 kvartal på grundlag af den mængde afgiftspligtigt affald, der er tilført  

 virksomheden i kvartalet.
Vægten af det tilførte affald er affaldets  

 bruttovægt ved tilførslen.
Affald, der ikke hidrører fra en kommunal renovationsordning, skal også  

 medregnes ved opgørelse af den afgiftspligtige vægt.
Det gælder eksempelvis  

 affald, der tilføres ved privat foranstaltning, herunder erhvervsaffald, samt  

 slam og ristegods, der tilføres fra rensningsanlæg.
Fraførsel af affald I opgørelsen af den afgiftspligtige vægt fradrages vægten af det  

 afgiftspligtige affald, der er fraført virksomheden i kvartalet.
Vægten af  

 det fraførte affald er affaldets bruttovægt ved fraførslen.
Der kan ikke foretages fradrag for - perkolat, - tilførte hjælpestoffer (fx kalk), og - ikke afgiftspligtigt affald.
 Hvis der i et kvartal er fraført mere afgiftspligtigt affald, end der er  

 tilført, fradrages forskellen i følgende kvartal(er).
Regnskabsbestemmelser mv Almindelige regler Registrerede virksomheder skal føre et regnskab over tilførsel og  

 fraførsel af affald, der kan danne grundlag for opgørelse af den  

 afgiftspligtige vægt.
 Regnskabet føres på grundlag af de fakturaer eller afregningsbilag, der  

 skal udstedes ved tilførsel af affald, og de fakturaer eller følgesedler, der  

 skal udstedes ved fraførsel af affald, jf nedenfor.
 Regnskabet skal i øvrigt føres på en sådan måde, at virksomheden efter  

 anmodning kan give toldvæsenet oplysning om de affaldsmængder, der er  

 modtaget fra andre registreringspligtige virksomheder, og om de  

 affaldsmængder, der er tilført andre registreringspligtige virksomheder.
Regnskabet kan føres i virksomhedens almindelige forretningsregnskab.
Hvis  

 regnskabet ikke kan indpasses i forretningsregnskabet, skal der føres et  

 specielt regnskab efter toldkamrets anvisning.
Fakturaer mv Virksomhederne skal for hver modtaget leverance af såvel afgiftspligtigt  

 som afgiftsfrit affald udstede en faktura eller et afregningsbilag i mindst 2  

 eksemplarer, hvoraf det ene udleveres til leverandøren.  

 Fakturaerne/afregningsbilagene skal være fortløbende nummererede.
 Virksomhederne skal endvidere for hver fraførsel af affald udstede en  

 fortløbende nummereret faktura eller følgeseddel i mindst 2 eksemplarer,  

 hvoraf det ene udleveres til modtageren.
Fakturaer, afregningsbilag og følgesedler skal indeholde oplysning om - dato for udstedelsen, - transportørens eller leverandørens navn og adresse, - modtagerens navn og adresse samt - affaldets art og bruttovægt.
Virksomheden kan i tilfælde, hvor samme leverandør flere gange ugentlig  

 leverer affald, vælge at udstede faktura/afregningsbilag periodevis.
Perioden  

 kan ikke overstige en måned.
Opbevaring Regnskabet med tilhørende bilag, herunder vægtsedler, skal opbevares i  

 mindst 5 år efter regnskabsårets udløb.
Afregning af afgift Afgiftsangivelse Registrerede virksomheder skal opgøre den afgiftspligtige vægt for hver  

 afgiftsperiode.
Afgiftsperioden er kvartalet.
Efter udløbet af hvert kvartal og senest den 15. i den følgende måned skal  

 virksomheden angive - vægten af det tilførte affald, - vægten af det fraførte affald, og - vægten af det affald, hvoraf virksomheden skal betale afgift (den  

 afgiftspligtige vægt).
 Hvis vægten af det fraførte affald er større end vægten af det tilførte  

 affald, angives den med nul.
Angivelsen skal afgives på en blanket (P 162), som toldvæsenet sender til  

 virksomheden.
Hvis virksomheden ikke modtager blanketten, skal den henvende  

 sig til toldkamret.
 Angivelsen skal underskrives af virksomhedens ansvarlige ledelse.
 Selv om virksomheden ikke i en afgiftsperiode har modtaget affald til  

 deponering eller forbrænding, skal angivelsen alligevel afgives.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen, indtil angivelsen er toldvæsenet i  

 hænde.
Indbetaling af afgift Afgiften for en afgiftsperiode skal indbetales inden udgangen af den  

 måned, der følger efter perioden.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.  

 Modtager virksomheden ikke girokortet, skal den henvende sig til toldkamret.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra sidste rettidige betalingsdag,  

 dog mindst 10 kr.
 Hvis afgiften ikke er betalt senest den 14. dag, efter at fristen er  

 udløbet, kan toldvæsenet inddrage virksomhedens registrering, indtil afgiften  

 er betalt.
 Så længe registreringen er inddraget, må virksomheden ikke modtage affald  

 til deponering eller forbrænding.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for kortere perioder end et kvartal.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for betaling  

 af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, og denne frist ikke overholdes, kan  

 toldvæsenet inddrage virksomhedens registrering straks efter  

 betalingsfristens udløb.
Hæftelse for afgift For betaling af afgift hæfter den, der som ejer, forpagter eller lignende  

 driver virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i de registreringspligtige  

 virksomheder.
Toldvæsenet har adgang til at efterse virksomhedens  

 forretningsbøger og øvrige regnskabsmateriale samt korrespondance mv.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Personer og virksomheder, som leverer affald til eller modtager affald fra  

 registreringspligtige virksomheder, skal efter anmodning oplyse toldvæsenet  

 om henholdsvis de leverede og de modtagne mængder affald.
Toldvæsenet har ret  

 til at efterse regnskaber mv hos disse virksomheder.
 Virksomheder, der ikke er registreringspligtige, men som modtager affald  

 til deponering, forbrænding, oparbejdning eller behandling i øvrigt, skal  

 ligeledes efter anmodning oplyse toldvæsenet om de modtagne mængder affald.  

 Toldvæsenet har også hos disse virksomheder ret til at efterse regnskaber mv.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 gennemgang af forretningsbøger, regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine forretningsbøger, regnskabsbilag og andet regnskabsmateriale samt  

 korrespondance mv til toldvæsenet.
Dette gælder også i de tilfælde, hvor  

 materialet er hos tredjemand, fx revisor eller regnskabskonsulent.
Efterbetalinger og skønsmæssige ansættelser Hvis det konstateres, at en virksomhed har angivet den vægt, hvoraf der  

 skal betales afgift, urigtigt og derved betalt for lidt i afgift, skal  

 virksomheden betale det skyldige beløb senest 14 dage efter, at toldvæsenet  

 har fremsat kravet.
Hvis det skyldige afgiftsbeløb ikke kan gøres op på grundlag af  

 virksomhedens regnskaber mv, kan toldvæsenet skønsmæssigt ansætte  

 afgiftstilsvaret.
Virksomheden kan anke ansættelsen til det nævn, der er  

 nedsat i henhold til momsloven (momsnævnet). Anmodning om indbringelse for  

 nævnet skal være fremsat over for toldvæsenet senest 4 uger efter, at  

 virksomheden er gjort bekendt med ansættelsen.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af kapitel 12a i lov om  

 miljøbeskyttelse eller de forskrifter, som er udstedt i henhold til dette  

 kapitel, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel i indtil 1 år.
 For overtrædelser, der begås af aktieselskaber, andelsselskaber eller  

 lignende, kan der pålægges selskabet som sådant bødeansvar.
 Kommuner og kommunale fællesskaber kan ligeledes i forbindelse med begåede  

 overtrædelser pålægges bødeansvar.
Momsnævnet Momsnævnet har den endelige administrative afgørelse af:
- spørgsmål om virksomheders registreringspligt - spørgsmål om den afgiftspligtige vægt - spørgsmål om afgiftspligt - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Skatteministeriet og 4  

 erhvervslivet.
Skatteministeren udpeger formanden for nævnet.
 Man kan henvende sig til nævnet enten direkte eller gennem toldvæsenet.
 Virksomheden kan fremstille sin sag mundtligt for nævnet.
 Nævnets adresse er:
Nævnet vedrørende Merværdiafgift mv Frederiksholms Kanal 25 1220 København K.
