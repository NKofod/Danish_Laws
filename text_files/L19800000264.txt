 Ved kgl. resolution af 17. januar 1979 har Danmark tiltrådt en i Geneve  

 den 2. december 1972 udfærdiget international konvention om sikre containere.
Konventionen med bilag har følgende ordlyd: Oversættelse INTERNATIONAL KONVENTION OM SIKRE CONTAINERE (CSC) Indledning DE KONTRAHERENDE PARTER DER ERKENDER nødvendigheden af at opretholde et højt sikkerhedsniveau for  

 menneskeliv ved håndtering, stabling og transport af containere, DER ER OPMÆRKSOMME PÅ nødvendigheden af at lette den internationale  

 containertransport, DER i denne sammenhæng ERKENDER fordelene ved en officiel fastlæggelse af  

 fælles internationale sikkerhedskrav, DER ER AF DEN OPFATTELSE, at dette mål bedst kan nås ved afslutning af en  

 konvention, HAR BESLUTTET officielt at fastlægge konstruktionskrav med henblik på  

 tilvejebringelse af sikkerhed ved håndtering, stabling og transport af  

 containere under normale driftsforhold og er i dette øjemed BLEVET ENIGE om følgende:
Artikel I Almindelig forpligtelse i henhold til denne konvention De kontraherende parter forpligter sig til at gennemføre bestemmelserne i  

 denne konvention samt i de dertil knyttede bilag, som udgør en del af denne  

 konvention.
Artikel II Definitioner Medmindre andet udtrykkeligt er bestemt, betyder i denne konvention:
 1. Container': et transportredskab:
 udtrykket »container« omfatter hverken køretøjer eller  

 emballage; containere, der transporteres på chassis, er dog omfattet.
 2. Hjørnebeslag': en anordning af åbninger og flader  

 foroven og/eller forneden på en container med henblik på dens håndtering,  

 stabling og/eller fastgørelse.
 3. Administration': en kontraherende parts regering,  

 under hvis myndighed containere godkendes.
 4. Godkendt': godkendt af administrationen.
 5. Godkendelse': en administrations afgørelse,  

 hvorefter en prototype eller en container er sikker ifølge bestemmelserne i  

 denne konvention.
6. International transport': en transport, hvor  

 afgangs- og bestemmelsesstedet ligger inden for to landes område, hvoraf  

 mindst det ene land er omfattet af denne konvention.
Konventionen finder  

 ligeledes anvendelse, når en del af transporten mellem to lande finder sted  

 inden for et land der er omfattet af denne konvention.
 7. Ladning': gods af en hvilken som helst art, der  

 transporteres i containere.
 8. Ny container': en container, hvis fabrikation er  

 påbegyndt på tidspunktet for denne konventions ikrafttræden eller senere.
 9. Eksisterende container': en container, som ikke er  

 en ny container.
 10. Ejer': ejeren i henhold til den kontraherende  

 parts lovgivning eller lejeren eller forpagteren, såfremt det er fastsat i en  

 overenskomst indgået mellem parterne, at en sådan lejer eller forpagter skal  

 overtage ejerens ansvar for vedligeholdelse og eftersyn af containeren.
 11. Containertype': den prototype, der er godkendt af  

 administrationen.
 12. Serie-container': enhver container fremstillet i  

 overensstemmelse med den godkendte prototype.
 13. Prototype': en container, der er repræsentativ for  

 de containere, der er fremstillet eller skal fremstilles i en typeserie.
 14. Maksimal driftsbruttomasse' eller »R«  

 (Rating): den samlede størst tilladte masse af containeren og dens ladning.
 15. Tara': massen af den tomme container med fast  

 tilbehør.
 16. Maksimalt tilladelig nyttelast' eller  

 »P« (Payload): forskellen mellem den maksimale driftsbruttomasse og  

 tara.
Artikel III Anvendelsesområde 1. Denne konvention finder anvendelse på nye og  

 eksisterende containere, der benyttes i international transport, med  

 undtagelse af containere, der er specielt konstrueret til lufttransport.
 2. Enhver ny container skal godkendes efter  

 bestemmelserne i bilag I om typeafprøvning eller individuel afprøvning.
 3. Enhver eksisterende container skal inden 5 år fra  

 datoen for denne konventions ikrafttræden godkendes efter de relevante  

 bestemmelser om godkendelse af eksisterende containere, der er fastsat i  

 bilag I.
Artikel IV Afprøvning, eftersyn, godkendelse og vedligeholdelse 1. Med henblik på gennemførelse af bestemmelserne i  

 bilag I skal enhver administration udarbejde en effektiv metode for  

 afprøvning, inspektion og godkendelse af containere efter de kriterier, der  

 er fastlagt i denne konvention, dog således at en administration kan  

 overdrage en sådan afprøvning, inspektion og godkendelse til organisationer,  

 som er behørigt bemyndiget af den.
 2. En administration, der overdrager en sådan  

 afprøvning, inspektion og godkendelse til en organisation, skal give  

 underretning herom til generalsekretæren for Den mellemstatlige rådgivende  

 Søfartsorganisation (herefter kaldet »organisationen«), der videre  

 underretter de kontraherende parter.
 3. Ansøgning om godkendelse kan indgives til  

 administrationen i enhver kontraherende stat.
 4. Enhver container skal vedligeholdes i sikker stand  

 i overensstemmelse med bestemmelserne i bilag I.
 5. Dersom en godkendt container faktisk ikke opfylder  

 kravene i bilag I og II, skal den pågældende administration træffe sådanne  

 foranstaltninger, som den anser for nødvendige, for at bringe containeren i  

 overensstemmelse med disse krav eller for at inddrage godkendelsen.
Artikel V Anerkendelse af godkendelsen 1. En kontraherende parts godkendelse i henhold til  

 bestemmelserne i denne konvention skal anerkendes af de øvrige kontraherende  

 parter i alle forhold omfattet af denne konvention.
En sådan godkendelse skal  

 af de øvrige kontraherende parter anses for at have samme gyldighed som en  

 godkendelse meddelt af dem selv.
2. En kontraherende part kan ikke fastsætte andre  

 konstruktionsmæssige sikkerhedskrav eller afprøvninger for containere, der er  

 omfattet af denne konvention.
Intet i konventionen skal dog udelukke  

 anvendelsen af bestemmelser i nationale administrative forskrifter eller  

 lovgivning eller i internationale overenskomster, der foreskriver yderligere  

 konstruktionsmæssige sikkerhedskrav eller afprøvninger for containere, der  

 specielt er konstrueret til transport af farligt gods, eller for de forhold,  

 der er særegne for containere, der transporterer væsker i bulk, eller for  

 containere, der transporteres ad luftvejen.
Udtrykket »farligt  

 gods« har den betydning, der er tillagt det i internationale  

 overenskomster.
Artikel VI Kontrol 1. Enhver container, der er godkendt i henhold til  

 artikel III, er undergivet kontrol på de kontraherende parters område ved  

 embedsmænd, der er behørigt bemyndiget af de pågældende kontraherende parter.  

 Denne kontrol skal begrænses til konstatering af, om containeren bærer en  

 gyldig plade for sikkerhedsgodkendelse som krævet i henhold til denne  

 konvention, medmindre der er væsentlig grund til at antage, at containerens  

 tilstand er sådan, at den frembyder en åbenbar sikkerhedsmæssig risiko.
I så  

 fald skal den embedsmand, der har ansvaret for kontrollen, kun udøve den i  

 den udstrækning det er nødvendigt for at sikre, at containeren bringes i  

 sikkerhedsmæssig forsvarlig stand, før den tages i brug på ny.
 2. Viser det sig, at containeren ikke opfylder  

 sikkerhedsforskrifterne som følge af en defekt, der kan have været tilstede,  

 da containeren blev godkendt, skal den administration, der er ansvarlig for  

 godkendelsen, underrettes herom af den kontraherende part, der har  

 konstateret defekten.
Artikel VII Undertegnelse, ratifikation, accept, godkendelse og tiltrædelse 1. Denne konvention er åben for undertegnelse indtil  

 15. januar 1973 på De forenede Nationers kontor i Geneve og derefter fra 1.  

 februar 1973 til 31. december 1973 inkl. på organisationens hovedkontor i  

 London af alle stater, der er medlemmer af De forenede Nationer eller  

 medlemmer af nogen af dens særlige institutioner eller af Den internationale  

 atomenergiorganisation eller af parter i statutterne for Den internationale  

 Domstol samt af enhver anden stat, der af De forenede Nationers  

 plenarforsamling opfordres til at deltage i denne konvention.
 2. Denne konvention skal ratificeres, accepteres eller  

 godkendes af de stater, der har undertegnet den.
 3. Denne konvention er fortsat åben for tiltrædelse af  

 enhver af de i stk. 1 nævnte stater.
 4. Ratifikations-, accept-, godkendelses- eller  

 tiltrædelsesinstrumenterne skal deponeres hos organisationens generalsekretær  

 (herefter kaldet »generalsekretæren«).
Artikel VIII Ikrafttræden 1. Denne konvention træder i kraft tolv måneder efter  

 datoen for deponeringen af det tiende ratifikations-, accept-, godkendelses-  

 eller tiltrædelsesinstrument.
 2. For enhver stat, der ratificerer, accepterer,  

 godkender eller tiltræder denne konvention efter deponeringen af det tiende  

 ratifikations-, accept-, godkendelses- eller tiltrædelsesinstrument, træder  

 denne konvention i kraft tolv måneder efter, at den pågældende stat har  

 deponeret sit ratifikations-, accept-, godkendelses- eller  

 tiltrædelsesinstrument.
3. Enhver stat, der bliver deltager i denne konvention  

 efter ikrafttrædelsen af en ændring, skal, såfremt den pågældende stat ikke  

 giver udtryk for andet, Artikel IX Fremgangsmåden ved hel eller delvis ændring af konventionen 1. Denne konvention kan ændres efter forslag af en  

 kontraherende part ved anvendelse af en af følgende i denne artikel nævnte  

 fremgangsmåder.
 2. Ændring efter behandling i organisationen:
 3. Ændring ved en konference:
 Efter en kontraherende parts begæring, der er tiltrådt af mindst en  

 tredjedel af de kontraherende parter, skal generalsekretæren sammenkalde til  

 en konference, hvortil de i artikel VII omhandlede stater skal indbydes.
Artikel X Særlig fremgangsmåde ved ændring af bilagene 1. Ethvert forslag til ændring af bilagene fremsat af  

 en kontraherende part skal efter denne stats begæring behandles i  

 organisationen.
2. Et ændringsforslag vedtages med 2/3 majoritet af de  

 medlemmer, der er tilstede og deltager i afstemningen i organisationens  

 komite for sikkerhed på søen i et møde, hvori alle kontraherende parter skal  

 have været indbudt til at deltage med stemmeret.
Hvis denne majoritet  

 omfatter 2/3 majoritet af de kontraherende parter, der er tilstede og afgiver  

 deres stemme, skal generalsekretæren sende den ændrede tekst til alle  

 kontraherende parter til godkendelse.
3. En sådan ændring træder i kraft på den dato, der på  

 tidspunktet for dens vedtagelse fastsættes af komiteen for sikkerhed på søen,  

 medmindre en femtedel af de kontraherende parter eller fem kontraherende  

 parter, hvis dette antal er mindre, inden et tidligere tidspunkt, der  

 samtidig fastsættes af komiteen for sikkerhed på søen, har meddelt  

 generalsekretæren, at de modsætter sig ændringen.
Sikkerhedskomiteens  

 fastsættelse af de i denne bestemmelse nævnte tidspunkter skal ske med 2/3  

 majoritet af de medlemmer, der er tilstede og deltager i afstemningen,  

 hvilken majoritet skal omfatte 2/3 majoritet af de deltagende og  

 stemmeafgivende kontraherende parter.
 4. Enhver ændring træder for alle kontraherende  

 parter, som ikke har gjort indsigelse mod den, i stedet for enhver tidligere  

 bestemmelse, som ændringen vedrører, fra tidspunktet for dens ikrafttræden;  

 en indsigelse rejst af en kontraherende part er ikke bindende for andre  

 kontraherende parter, for så vidt angår godkendelse af containere, der er  

 omfattet af denne konvention.
 5. Generalsekretæren skal underrette alle  

 kontraherende parter samt organisationens medlemmer om enhver begæring eller  

 meddelelse, der er afgivet i henhold til denne artikel, samt om datoen for  

 enhver ændrings ikrafttræden.
6. Når et ændringsforslag til bilagene er blevet  

 behandlet, men ikke vedtaget af komiteen for sikkerhed på søen, kan enhver  

 kontraherende part begære sammenkaldt til en konference, hvortil de i artikel  

 VII omhandlede stater skal indbydes.
Efter at mindst 1/3 af de øvrige  

 kontraherende parter har tilsluttet sig denne begæring, skal  

 generalsekretæren sammenkalde en sådan konference til behandling af  

 ændringsforslag til bilagene.
Artikel XI Opsigelse 1. Enhver kontraherende part kan opsige denne  

 konvention ved deponering af et instrument hos generalsekretæren.
Opsigelsen  

 får virkning eet år efter tidspunktet for en sådan deponering hos  

 generalsekretæren.
 2. En kontraherende part, der har gjort indsigelse mod  

 en ændring til bilagene, kan opsige denne konvention, og en sådan opsigelse  

 får virkning fra tidspunktet for den pågældende ændrings ikrafttræden.
Artikel XII Ophør Denne konvention træder ud af kraft, når antallet af kontraherende parter  

 i et tidsrum af tolv sammenhængende måneder har været mindre end fem.
Artikel XIII Bilæggelse af tvister 1. Enhver uoverensstemmelse mellem to eller flere  

 kontraherende parter om fortolkningen eller anvendelsen af denne konvention,  

 der ikke kan bilægges ved forhandling eller på anden måde, skal på begæring  

 af en af parterne henvises til en voldgiftsret, der er sammensat på følgende  

 måde: hver af de stridende parter skal udpege en voldgiftsmand, og disse to  

 voldgiftsmænd skal udpege en tredje voldgiftsmand, der skal fungere som  

 formand.
Hvis en af parterne tre måneder efter begæringens modtagelse endnu  

 ikke har udpeget en voldgiftsmand eller voldgiftsmændene endnu ikke har valgt  

 formanden, kan enhver af parterne anmode generalsekretæren om at udpege en  

 voldgiftsmand eller formanden for voldgiftsretten.
 2. Den afgørelse, der træffes af den i henhold til  

 bestemmelserne i stk. 1 nedsatte voldgiftsret, er bindende for de berørte  

 parter.
 3. Voldgiftsretten fastsætter sin egen  

 forretningsorden.
 4. Voldgiftsrettens afgørelser, såvel hvad angår dens  

 forretningsorden og mødested som enhver konflikt, der indbringes for den,  

 skal træffes ved flertalsafgørelse.
 5. Enhver strid, der måtte opstå mellem parterne i  

 konflikten med hensyn til fortolkning og fuldbyrdelse af kendelsen, kan af  

 enhver af parterne indbringes til afgørelse for den voldgiftsret, der har  

 afsagt kendelsen.
Artikel XIV Forbehold 1. Der kan tages forbehold med hensyn til denne  

 konvention med undtagelse af sådanne, der vedrører bestemmelserne i  

 artiklerne I-VI, XIII, denne artikel samt bilagene, forudsat at sådanne  

 forbehold meddeles skriftligt og - hvis de meddeles før deponeringen af  

 ratifikations-, accept-, godkendelses- eller tiltrædelsesinstrumentet -  

 bekræftes i dette instrument.
Generalsekretæren skal underrette alle de i  

 artikel VII omhandlede stater om sådanne forbehold.
 2. Ethvert forbehold taget i medfør af stk. 1:
 3. Enhver kontraherende part, der har taget et  

 forbehold i henhold til stk. 1, kan når som helst tilbagekalde det ved  

 afgivelse af en erklæring herom til generalsekretæren.
Artikel XV Underretning Foruden de i artiklerne IX, X og XIV omhandlede meddelelser skal  

 generalsekretæren underrette alle de i artikel VII omhandlede stater om  

 følgende:
Artikel XVI Autentiske tekster Originaleksemplaret af denne konvention, hvoraf de kinesiske, engelske,  

 franske, russiske og spanske tekster er lige autentiske, skal deponeres hos  

 generalsekretæren, som sender bekræftede genparter heraf til alle de i  

 artikel VII omhandlede stater:
 TIL BEKRÆFTELSE HERAF har undertegnede befuldmægtigede, der er behørigt  

 bemyndiget dertil af deres respektive regeringer, underskrevet denne  

 konvention.
 UDFÆRDIGET i Geneve den anden december nitten hundrede og tooghalvfjerds.
BILAG I BESTEMMELSER OM AFPRØVNING, INSPEKTION, GODKENDELSE OG VEDLIGEHOLDELSE AF  

 CONTAINERE Bestemmelser fælles for alle  

 godkendelsesprocedurer § 1 Plade for sikkerhedsgodkendelse 1. En plade for sikkerhedsgodkendelse, der er i  

 overensstemmelse med beskrivelsen i tillægget til dette bilag, skal være fast  

 anbragt på enhver godkendt container på et sted, der er let synligt - ved  

 siden af en eventuel anden godkendelsesplade udfærdiget til officielle formål  

 - og hvor den ikke let kan blive beskadiget.
 2. a) Pladen skal indeholde følgende oplysninger på  

 mindst engelsk eller fransk:
»CSC SIKKERHEDSGODKENDELSE« Godkendelsesland og godkendelsesreference Fabrikationsdato (måned og år) Fabrikantens identifikationsnummer for containeren eller - hvor det drejer  

 sig om eksisterende containere, for hvilke dette nummer ikke er kendt - det  

 nummer, der er tildelt af administrationen Maksimal driftsbruttomasse (kilogram og eng. pund) Tilladelig stablingslast for 1,8 g (kilogram og eng. pund) Belastning benyttet ved afprøvning af tværstivheden (kilogram og eng.  

 pund).
 3. Når administrationen skønner, at en ny container  

 opfylder sikkerhedskravene i denne konvention, og når endevægge og/eller  

 sidevægge er konstrueret med større eller mindre styrkeværdier (faktorer) end  

 de i bilag II fastsatte, skal disse værdier anføres på pladen for  

 sikkerhedsgodkendelse.
 4. Tilstedeværelsen af pladen for  

 sikkerhedsgodkendelse fritager ikke for forpligtelsen til at anbringe  

 etiketter eller andre oplysninger, som måtte være foreskrevet i andre  

 gældende bestemmelser.
§ 2 Vedligeholdelse 1. Det påhviler ejeren af containeren at holde den i  

 sikker stand.
2. Ejeren af en godkendt container skal efterse den  

 eller lade den efterse i overensstemmelse med de regler, der er foreskrevet  

 eller godkendt af den pågældende kontraherende part, med passende mellemrum  

 under hensyntagen til driftsforholdene.
Den dato (måned og år), inden hvilken  

 en ny container skal underkastes det første eftersyn, skal være angivet på  

 pladen for sikkerhedsgodkendelse.
 3. Den dato (måned og år), inden hvilken containeren  

 på ny skal efterses, skal være klart angivet på pladen for  

 sikkerhedsgodkendelse eller så nær som muligt ved denne og på en måde, der  

 kan accepteres af den kontraherende part, der har foreskrevet eller godkendt  

 de særlige regler for vedligeholdelse.
4. Tidsrummet for fabrikationsdatoen til datoen for  

 det første eftersyn må ikke overstige fem år.
Efterfølgende eftersyn af nye  

 containere og fornyet eftersyn af eksisterende containere skal ske med højst  

 24 måneders mellemrum.
Det skal ved alle eftersyn konstateres, om containeren  

 har mangler, der kan frembyde fare for mennesker.
 5. I denne paragraf er »den pågældende  

 kontraherende part« den kontraherende part for det område, hvor ejeren  

 har sit hjemsted eller hovedkontor.
Bestemmelser om typegodkendelse af nye  

 containere § 3 Godkendelse af nye containere For at blive godkendt som sikre i henhold til denne konvention skal alle  

 nye containere opfylde kravene i bilag II.
§ 4 Typegodkendelse Hvad angår containere, for hvilke der er indgivet begæring om godkendelse,  

 vil administrationen gennemgå konstruktionstegningerne og overvære afprøvning  

 af en prototype for at sikre, at containerne opfylder kravene i bilag II.
Når  

 administrationen finder, at konventionens krav er opfyldt, skal den  

 skriftligt underrette ansøgeren herom.
En sådan underretning berettiger  

 fabrikanten til at anbringe pladen for sikkerhedsgodkendelse på enhver  

 container i den pågældende typeserie.
§ 5 Bestemmelser om godkendelse efter prototype 1. Når containeren skal fremstilles i typeserier, skal  

 begæringen til en administration om godkendelse efter prototype være ledsaget  

 af tegninger, en konstruktionsbeskrivelse af den containertype, der skal  

 godkendes, og sådanne andre oplysninger, som administrationen måtte kræve.
 2. Ansøgeren skal anføre den identifikationsmærkning,  

 som fabrikanten vil give den containertype, som begæringen om godkendelse  

 vedrører.
 3. Begæringen skal ligeledes være ledsaget af en  

 erklæring fra fabrikanten om, at han forpligter sig til:
 4. Administrationen kan meddele godkendelse af  

 containere, der er fremstillet som varianter af en typegodkendt container,  

 såfremt administrationen finder det godtgjort, at de pågældende ændringer  

 ikke berører gyldigheden af de afprøvninger, der er foretaget i forbindelse  

 med typegodkendelsen.
 5. Administrationen må ikke tillade en fabrikant at  

 anbringe pladen for sikkerhedsgodkendelse på grundlag af en typegodkendelse,  

 medmindre den har forvisset sig om, at fabrikanten har indført et internt  

 produktionskontrolsystem, der kan sikre, at de fremstillede containere er i  

 overensstemmelse med den godkendte prototype.
§ 6 Inspektion under produktionen For at sikre, at containere af samme typeserie fremstilles efter den  

 godkendte prototype, skal administrationen inspicere eller afprøve så mange  

 eksemplarer, som den anser for nødvendigt på ethvert stadium af produktionen  

 af den pågældende serie.
§ 7 Underretning til administrationen Fabrikanten skal underrette administrationen, før han påbegynder  

 produktionen af enhver ny serie containere, der skal fremstilles efter en  

 godkendt prototype.
Bestemmelser om individuel godkendelse af  

 nye containere § 8 Individuel godkendelse af containere Individuel godkendelse af containere kan meddeles, når administrationen  

 efter inspektion og overværelse af afprøvninger finder det godtgjort, at  

 containeren opfylder kravene i denne konvention; i så fald giver  

 administrationen ansøgeren skriftlig meddelelse om godkendelsen.
Denne  

 meddelelse berettiger ham til at anbringe pladen for sikkerhedsgodkendelse på  

 containeren.
Bestemmelser om godkendelse af eksisterende  

 containere § 9 Godkendelse af eksisterende containere 1. Såfremt ejeren af en eksisterende container inden 5  

 år efter datoen for denne konventions ikraftræden til en administration  

 afgiver følgende oplysninger:
2. Eksisterende containere, som ikke opfylder  

 betingelserne for godkendelse i henhold til stk. 1, kan fremvises til  

 godkendelse efter bestemmelserne i dette bilags kapitel II eller kapitel III.  

 Kravene i bilag II om styrkeprøver for endevægge og/eller sidevægge gælder  

 ikke for sådanne containere.
Når administrationen finder det godtgjort, at de  

 pågældende containere har været i brug kan den, i det omfang den finder det  

 rimeligt, frafalde nogle af kravene med hensyn til fremlæggelse af tegninger  

 og afprøvning, bortset fra løfte- og gulvstyrkeprøverne.
Tillæg Pladen for sikkerhedsgodkendelse, der skal svare til den nedenfor gengivne  

 model, skal være en holdbar, rustfri og brandsikker rektangulær plade, der  

 mindst måler 200 mm X 100 mm.
Ordene »CSC- sikkerhedsgodkendelse«  

 med en minimumsbogstavhøjde af 8 mm samt alle andre ord og tal med en  

 minimumshøjde af 5 mm skal stemples i eller præges på pladens overflade eller  

 markeres på anden permanent og læselig måde.
 1. Godkendelsesland og godkendelseskonference, som  

 anført i eksemplet på linie 1 (Godkendelseslandet bør angives ved det  

 kendingsmærke, der benyttes for angivelse af indregistreringsland for  

 motorkøretøjer i international landevejstrafik).
 2. Fabrikationsdato (måned og år).
 3. Fabrikantens identifikationsnummer for containeren  

 eller - hvor det drejer sig om eksisterende containere, for hvilke dette  

 nummer ikke er kendt - det nummer, der er tildelt af administrationen.
 4. Maksimal driftsbruttomasse (kilogram og eng. pund).
 5. Tilladelig stablingslast for 1,8 g (kilogram og  

 eng. pund).
 6. Belastning benyttet ved afprøvning af tværstivheden  

 (kilogram og eng. pund).
 7. Endevægsstyrken skal kun angives på pladen, hvis  

 endevæggene er konstrueret til at modstå en belastning på mere eller mindre  

 end 0,4 gange den maksimalt tilladelige nyttelast dvs. 0,4 P.
 8. Sidevægsstyrken skal kun angives på pladen, hvis  

 sidevæggene er konstrueret til at modstå en belastning på mere eller mindre  

 end 0,6 gange den maksimalt tilladelige nyttelast dvs. 0,6 P.
 9. Dato (måned og år) for første  

 vedligeholdelseseftersyn for nye containere samt eventuelt datoer (måned og  

 år) for efterfølgende vedligeholdelseseftersyn.
BILAG II Konstruktionsmæssige sikkerhedskrav og afprøvninger Indledning Ved fastlæggelse af kravene i dette bilag er det forudsat, at ved enhver  

 håndtering af containere vil alle kraftpåvirkninger som følge af den lastede  

 containers bevægelse, placering, stabling og masse samt de ydre påvirkninger  

 på den ikke overstige de påvirkninger, containeren er konstrueret til.  

 Specielt er følgende forudsat:
Konstruktion 1. En container anses for sikker, når den er  

 fremstillet af et egnet materiale og på tilfredsstillende måde undergår  

 følgende afprøvninger uden varig deformation eller anden fejl, som gør den  

 uegnet til det brug, den er bestemt for.
 2. Hjørnebeslagenes dimensioner, placering og dertil  

 hørende tolerancer skal kontrolleres under hensyntagen til de løfte- og  

 fastgøringssystemer, hvori de skal fungere.
 3. Når en container er forsynet med særlige  

 anordninger, som kun må bruges, når den er tom, skal containeren mærkes med  

 denne begrænsning.
Prøvebelastninger og afprøvningsmetoder Følgende prøvebelastninger og afprøvningsmetoder skal, hvor containerens  

 konstruktion tillader det, anvendes på alle arter af containere under  

 afprøvning:
PRØVEBELASTNINGER OG UDVENDIG KRAFTPÅVIRKNING AFPRØVNINGSMETODER 1. LØFT Containeren, med den foreskrevne INDVENDIGE BELASTNING, skal løftes på en  

 sådan måde, at der ikke opstår væsentlige accelerationskræfter.
Efter at  

 containeren er løftet skal den forblive i løftet stilling i fem minutter og  

 derefter sænkes igen.
A.
Løft ved hjælp af hjørnebeslagene Indvendig belastning:  En jævnt fordelt belastning, således at den  

 samlede masse af containere og prøvelast er lig 2R.
 Containere med nominel længde over 3.000 mm (10 fod) skal løftes af  

 lodrette løftekræfter i alle fire øverste hjørnebeslag.
 Containere med nominel længde mindre end eller lig med 3.000 mm (10 fod)  

 skal løftes af løftekræfter i alle fire øverste hjørnebeslag, således af hver  

 løftekraft danner en vinkel på 30 grader med lodret.
 Udvendig kraftpåvirkning:
 Således at den samlede masse på 2 R kan løftes på den foreskrevne måde  

 (angivet i rubrikken AFPRØVNINGSMETODER).
Anhugningsgrejet må kun berøre de nederste hjørnebeslag.
Løftekraften skal  

 danne følgende vinkler med vandret:
30 grader for containere med en nominel længde på 12.000 mm (40 fod) eller  

 mere; 37 grader for containere med en nominel længde på eller over 9.000 mm (30  

 fod), men under 12.000 mm (40 fod); 45 grader for containere med en nominel længde på eller over 6.000 mm (20  

 fod), men under 9.000 mm (30 fod); 60 grader for containere med en nominel længde på under 6.000 mm (20 fod).
B.
Løft ved enhver anden metode Indvendig belastning:
 En jævnt fordelt belastning, således at den samlede masse af container og  

 prøvelast er lig 1,25 R.
 Udvendig kraftpåvirkning:
 Således at den samlede masse på 1,25 R kan løftes på den foreskrevne måde  

 (angivet i rubrikken AFPRØVNINGSMETODER).
Containeren anbringes på to bjælker i samme vandrette plan, således at der  

 er een bjælke midt i hver af de gaffellommer, der benyttes til at løfte den  

 lastede container.
Bjælkerne skal være af samme bredde som de gafler, der  

 skal anvendes ved håndteringen og skal nå 75 % ind i gaffeltrucklommen.
 Indvendig belastning:
 En jævnt fordelt belastning, således at den samlede masse af container og  

 prøvelast er lig med 1,25 R.
 Udvendig kraftpåvirkning:
 Således at den samlede masse på 1,25 R kan løftes på den foreskrevne måde  

 (angivet i rubrikken AFPRØVNINGSMETODER).
Containeren anbringes på underlag i samme vandrette plan, eet ved hver  

 gribearms angrebspunkt.
Underlagene skal have samme dimensioner som  

 løftefladen på de gribearme, der skal anvendes.
 Containere konstrueret til løft i lastet stand med andre metoder end de  

 under A eller B, I) og II), nævnte, skal også afprøves med INDVENDIG  

 BELASTNING OG UDVENDIG KRAFTPÅVIRKNING, der repræsenterer de accelerationer,  

 som svarer til den pågældende metode.
2. STABLING 1. For international transport hvor den maksimale  

 lodrette accelerationskraft er væsentligt mindre end 1,8 g, og når  

 containeren på pålidelig og effektiv måde er begrænset til transport under  

 sådanne forhold, kan stablingslasten øges i forhold til  

 accelerationskræfternes reduktion.
 2. Containere, som har bestået denne prøve, anses for  

 at kunne modstå den tilladte ekstra statiske stablingslast som skal anføres  

 på pladen for sikkerhedsgodkendelse ud for overskriften »Tilladelig  

 stablingslast for 1,8 g (kilogram og eng. pund)».
 Indvendig belastning:
 En jævnt fordelt belastning, således at den samlede masse af container og  

 prøvelast er lig 1,8 R.
Containeren, med den foreskrevne INDVENDIGE BELASTNING, anbringes på fire  

 underlag anbragt på en fast vandret flade.
Der skal være et underlag under  

 hvert af de nederste hjørnebeslag eller tilsvarende hjørnekonstruktioner.  

 Underlagene skal anbringes midt under hjørnebeslagene og have omtrent samme  

 dimensioner som disse.
 Udvendig kraftpåvirkning:
 Således at hvert af de fire øverste hjørnebeslag udsættes for en lodret  

 nedadrettet kraft på 1/4 X 1,8 X den tilladte ekstra statiske stablingslast.
 Hver UDVENDIG KRAFT skal virke på hvert hjørnebeslag gennem et tilsvarende  

 prøvehjørnebeslag eller en plan trykfod med samme dimensioner.  

 Prøvehjørnebeslaget eller trykfoden skal, i forhold til containerens øverste  

 hjørnebeslag, forskydes 25 mm (1 tomme) i sideretning og 38 mm (1 1/2 tomme)  

 i længderetning.
3. KONCENTREREDE BELASTNINGER a) PÅ TOPPEN Indvendig belastning:
 Ingen.
 Udvendig kraftpåvirkning:
 En koncentreret belastning på 300 kg (660 eng. pund) jævnt fordelt over et  

 areal af 600 mm X 300 mm (24 tommer X 12 tommer).
 DEN UDVENDIGE KRAFT skal virke lodret nedad på overfladen af den svageste  

 del af containerens top.
3. KONCENTREREDE BELASTNINGER b) PÅ GULVET Indvendig belastning:
 2 koncentrerede belastninger, hver på 2.730 kg (6.000 eng. pund), som hver  

 virker på containerens bund med en berøringsflade på 142 kvadratcentimeter  

 (22 kvadrattommer).
 Prøven udføres med containeren hvilende på fire støtter i samme plan under  

 dens fire nederste hjørner, således at containerens bund frit kan bøje nedad.
Et prøvelegeme med en samlet masse på 5.460 kg (12.000 eng. pund) har to  

 trykflader på i alt 284 kvadratcentimeter (44 kvadrattommer) i belastet  

 stand, dvs. 142 kvadratcentimeter (22 kvadrattommer) hver.
Centerafstanden  

 mellem trykfladerne er 760 mm (30 tommer). Trykfladens længde i centerliniens  

 retning er 180 mm (7 tommer). Lasten på hver trykflade skal være 2.730 kg  

 (6.000 eng. pund). Prøvelegemet bevæges over hele containerens gulvareal.
 Udvendig kraftpåvirkning:
 Ingen.
4. TVÆRSTIVHED Indvendig belastning:
 Ingen.
Den tomme container anbringes på fire støtter i samme vandrette plan, een  

 under hvert af de nederste hjørner.
For at undgå enhver sideværts og lodret  

 bevægelse forankres containeren således, at den sideværts forankring kun  

 virker på de nederste hjørner, diagonalt over for dem, som kraften virker på.
 Udvendig kraftpåvirkning:
Således at containerens endevægge udsættes for et sidetryk.
Kraften skal  

 svare til den, som containeren er konstrueret til.
Den UDVENDIGE KRAFT skal påvirke det ene øverste hjørnebeslag i en endevæg  

 vandret i plan med endevæggen.
Kraften skal først virke mod hjørnebeslaget og  

 derefter bort fra det.
Er endevæggene symmetriske om den lodrette midterakse,  

 afprøves kun fra den ene side, ellers fra begge sider.
De to endevægge i  

 containeren kan afprøves samtidig eller hver for sig.
5. INDSPÆNDING PÅ LANGS (STATISK PRØVE) Ved formgivningen og konstruktionen af containere må det erindres, at de  

 under transport på landjorden kan blive udsat for vandrette accelerationer på  

 2 g i deres længderetning.
 Indvendig belastning:
 En jævnt fordelt belastning, således at den samlede masse af container og  

 prøvelast er lig den maksimale driftsbruttomasse, R.
 Containeren med den foreskrevne INDVENDIGE BELASTNING skal fastholdes på  

 langs ved forankring af de to nederste hjørnebeslag eller tilsvarende  

 hjørnekonstruktioner i den ene endevæg.
 Udvendig kraftpåvirkning:
 Således at hver side af containeren udsættes for langsgående tryk- og  

 trækkræfter af størrelsen R, dvs. en samlet kraft på 2 R for hele  

 containeren.
Den UDVENDIGE KRAFT skal først anvendes hen imod og derefter bort fra  

 forankringspunkterne.
Begge containerens sider skal afprøves.
6. ENDEVÆGGE Endevæggene skal kunne modstå en belastning på mindst 0,4 gange den  

 maksimalt tilladelige nyttelast.
Såfremt endevæggene er konstrueret til at  

 modstå en belastning mindre eller større end 0,4 gange den maksimalt  

 tilladelige nyttelast skal en sådan styrkefaktor angives på pladen for  

 sikkerhedsgodkendelse i overensstemmelse med bilag I, § 1.
 Indvendig belastning:
 Således at den indvendige side af en endevæg udsættes for en jævnt fordelt  

 belastning på 0,4 P eller en sådan anden belastning, som containeren måtte  

 være konstrueret til.
 Den foreskrevne INDVENDIGE BELASTNING skal påføres således:
Begge endevægge af en container skal afprøves.
Er endevæggene identiske,  

 behøver kun den ene at afprøves.
Endevæggene på containere, som ikke har åbne  

 sider eller sidedøre, kan afprøves hver for sig eller samtidig.
Endevæggene på containere, som har åbne sider eller sidedøre, skal  

 afprøves hver for sig.
Når endevæggene afprøves hver for sig, skal reaktionen  

 på den kraft, der virker på endevæggen, alene optages af containerens  

 bundramme.
 Udvendig kraftpåvirkning:
 Ingen.
7. SIDEVÆGGE Sidevæggene skal kunne modstå en belastning på mindst 0,6 gange den  

 maksimalt tilladelige nyttelast.
Såfremt sidevæggene er konstrueret til at  

 modstå en belastning mindre eller større end 0,6 gange den maksimalt  

 tilladelige nyttelast skal en sådan styrkefaktor angives på pladen for  

 sikkerhedsgodkendelse i overensstemmelse med bilag I, § 1.
 Indvendig belastning:
 Således at den indvendige side af sidevæggen udsættes for en jævnt fordelt  

 belastning på 0,6 P eller en sådan anden belastning, som containeren måtte  

 være konstrueret til.
 Den foreskrevne INDVENDIGE BELASTNING skal påføres således:
Begge sidevægge af en container skal afprøves.
Er sidevæggene identiske,  

 behøver kun den ene at afprøves.
Sidevæggene skal afprøves hver for sig, og  

 reaktionen på den indvendige belastning skal alene optages af hjørnebeslagene  

 eller de tilsvarende hjørnekonstruktioner.
Containere, der er åbne foroven  

 skal afprøves under de driftsforhold, hvorunder de er konstrueret til at  

 bruges, f.eks. med aftagelige tagelementer på plads.
 Udvendig kraftpåvirkning:
 Ingen.
 Konventionen trådte i medfør af artikel VIII, stk. 1, i kraft den 6.  

 september 1977.
 Danmarks tiltrædelsesinstrument deponeredes den 2. marts 1979 hos IMCO's  

 generalsekretær; og konventionen vil i medfør af artikel VIII, stk. 2, for  

 Danmarks vedkommende træde i kraft den 2. marts 1980.
 Foruden Danmark har følgende lande ratificeret eller tiltrådt  

 konventionen: Amerikas forenede Stater, Bahama-øerne, Den bjelorussiske  

 socialistiske Sovjetrepublik, Bulgarien, Frankrig, Indien, Japan, Republikken  

 Korea, Liberia, New Zealand, Rumænien, Saudi Arabien, De socialistiske  

 Sovjetrepublikkers Union, Spanien, Storbritannien, Tjekkoslovakiet,  

 Forbundsrepublikken Tyskland, Den tyske demokratiske Republik, Den ukrainske  

 socialistiske Sovjetrepublik og Ungarn.
 Udenrigsministeriet den 17. januar 1980.
