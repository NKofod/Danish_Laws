En 45-årig mand begik hærværk for 23.000 kr.
Han kom efterfølgende i  

 ambulant psykiatrisk behandling for psykose med paranoide ideer og havde i  

 dårlige faser modvilje mod at følge behandlingen.
Tiltalefrafald meddelt.(*  

 2) En 45-årig mand begik en nat hærværk på 6 biler ved at slå på dem med en flaske, hvorved der skete skade for 23.000 kr.
I  

 dagene forinden havde han banket på dørene i en ejendom, idet han  

 præsenterede sig som CIA-agent og talte om, at han ville sprænge ejendommen i  

 luften.
Sigtede kom efterfølgende i ambulant psykiatrisk behandling, og lægen  

 fandt ham psykotisk, præget af paranoide ideer.
Selv om sigtede passede sin  

 behandling, ville han i dårlige faser, hvor han havde behov for indlæggelse,  

 ikke frivilligt gå med hertil, og der var ikke grundlag for  

 tvangsindlæggelse.
Rigsadvokaten fandt under hensyn til, at sigtede var  

 ustraffet, ikke tilstrækkelig baggrund for en videregående sanktion end  

 ambulant psykiatrisk behandling, men i tilfælde af recidiv måtte en dom, der  

 indebærer mulighed for indlæggelse, komme på tale.
Tiltalefrafald for  

 overtrædelse af straffelovens § 291, stk. 2, blev herefter meddelt.
(* 1) Offentliggjort i Anklagemyndighedens Års beretning 1988, side 78.
