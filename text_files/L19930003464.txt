 Ved noteveksling i Dar es Salaam den 9. oktober 1992 og den 25. januar  

 1993 mellem Danmark og Tanzania har den danske regering forpligtet sig til at  

 yde et beløb på 27 mio. kr. til Ardhi Instituttet.
 Projektets formål er at forbedre uddannelserne inden for landudviklings-  

 og byggesektoren i Tanzania gennem uddannelse af velkvalificeret  

 professionelt personale.
 På kort sigt er det tillige formålet at imødekomme kravene fra et  

 arbejdsmarked, der gennemgår en omstilling fra hovedsagelig offentlige til  

 private ansættelser samt at forøge relevansen og kvaliteten af undervisningen  

 på Ardhi Instituttet.
 Projektet forventes gennemført i perioden 1992-1996.
