 Skatteministeriet har som følge af nogle landsretssager om moms af  

 andelsboligbyggeri justeret den hidtidige praksis.
 Andelsboligbyggeri skal herefter momsmæssigt behandles efter følgende  

 retningslinier:
 Ved vurdering af, om der ved opførelsen af andelsboliger skal betales moms  

 efter reglerne om byggeri for egen regning eller fremmed regning, skal der  

 lægges vægt på, om der ved byggeriets påbegyndelse foreligger en bindende  

 aftale mellem parterne (byggevirksomhed og andelsboligforening) om køb af  

 ejendommen.
 Et andelsboligbyggeri skal således momses efter reglerne om byggeri for  

 fremmed regning, hvis andelsboligforeningen - inden der er påbegyndt støbning  

 af fundament - har indgået bindende aftale med en byggevirksomhed om  

 overtagelse af grund og byggeri.
 Aftalen mellem parterne kan være underskrevet slutseddel, kontrakt,  

 købstilbud, skøde og lign.
 Der skal også betales moms efter reglerne om byggeri for fremmed regning,  

 hvis de kommende andelshavere har indgået bindende aftale (kontrakt,  

 slutseddel, købstilbud og lign) med en byggevirksomhed inden byggeriets  

 påbegyndelse og har forpligtet sig til at lade en andelsboligforening  

 overtage byggeri og grund på et senere tidspunkt.
 Hvis byggeriet er igangsat, inden der er truffet bindende aftale om  

 overdragelse af ejendommen, skal byggeriet momses efter reglerne byggeri for  

 egen regning.
 De ændrede regler er med virkning fra 13. april 1989.
 De landsretssager som ændrede skatteministeriets praksis er Østre  

 Landsrets dom af 3. februar 1988 og Østre Landsrets dom af 13. juni 1988.
