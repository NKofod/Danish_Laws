Nr BSF 17 Forslag til folketingsbeslutning om forbedringer på daginstitutionsområdet Fremsat af Kofod-Svendsen (KRF) Glønborg (KRF) Lysholm Christensen (KRF)  

 Inger Stilling Pedersen (KRF) den 2. november 1989 Folketinget opfordrer regeringen til at fremsætte lovforslag, der indebærer, at:
1) kommunerne får ret til at opkræve mere end 35 pct. i forældrebetaling  

 af forældre med høje indtægter til dækning af udgifterne ved ophold i  

 daginstitution, således at kommunerne får mulighed for at give et større  

 tilskud til andre forældres betaling, 2) forældre får ret til at tage deres børn ud af en daginstitution eller  

 formidlet dagpleje eller til at få børnene passet i et færre antal timer, end  

 de plejer.
Forældrene skal have garanti for, at børnene så vidt muligt igen  

 kan få plads i daginstitutionen eller den formidlede dagpleje, når de igen  

 ønsker barnet passet i normalt omfang, 3) betaling for daginstitutionsopholdet og opholdet i den formidlede  

 dagpleje så vidt muligt bør følge den tid, ordningen faktisk benyttes.
Det  

 bør ske via tidsblokke på ca. 10 timer, dog at der mindst skal betales for 15  

 timer pr. uge.
Bemærkninger til forslaget Ad 1 For at styrke det kommunale selvstyre bør kommunerne have mulighed for  

 både at nedbringe og at forhøje forældrebetalingen.
En forhøjelse vil kunne  

 ske for forældre med høje indtægter, dvs. med en samlet skattepligtig  

 indkomst på over 400.000-500.000 kr.
 Kommunerne kan derved få frigjort midler, som på anden måde kan komme  

 børnene i kommunen til gode.
 Der bør således ske en ændring af bistandslovens § 73, således at der  

 gives kommunalbestyrelserne ret til i højere grad selv at fastsætte  

 betalingsbetingelserne efter kommunens borgeres behov.
Ad 2 Forældre på barselorlov, arbejdsløse og forældre, der i en periode har  

 nedsat arbejdstid, og som ønsker at passe deres barn selv helt eller delvis,  

 tør i mange tilfælde ikke ændre eller opgive den fuldtidsplads, de har, fordi  

 de frygter at stå uden pasningsmulighed ved eventuel ny ansættelse eller ved  

 genoptagelse af arbejdet på fuld tid igen.
Dertil kommer, at børn er mest trygge i vante omgivelser.
Forældrene tør  

 derfor ikke løbe risikoen for at skifte daginstitution eller formidlet  

 dagpleje.
Børnene har måske et godt kammeratskab, som de er kede af at  

 undvære under forældrenes arbejdsløshedsperiode, hvor en god løsning ville  

 være at lade børnene få en deltidsplads i pasningsordningen.
Det er derfor  

 vigtigt, at forældre har mulighed for at vælge at tage børnene ud af  

 daginstitutionen eller den formidlede dagpleje eller at lade dem blive passet  

 i et færre antal timer end sædvanligt med den sikkerhed, at de, så vidt det  

 er muligt, kan få børnene passet i samme daginstitution og/eller få dem  

 passet i den normale pasningstid ved genoptagelse af arbejdet.
Det kan lade  

 sig gøre, hvis det f.eks. accepteres, at pasningsordningen i kortere perioder  

 har en vis overbelægning eller for lidt børn i forhold til normeringen.
En  

 ordning, som ligner den her foreslåede, er gennemført i Holstebro Kommune.
En  

 garanti for at kunne benytte samme pasningssted efter forældrenes  

 genoptagelse af arbejdet har givet ordningen stor succes.
Succesen beror i  

 allerhøjeste grad på medarbejdernes positive indstilling - og et godt  

 samarbejde kommunalbestyrelse/administration og medarbejdere imellem.
Ad 3 Overenskomsten mellem Kommunernes Landsforening og dagplejemødrene, som  

 betyder, at der skal betales for mindst 32 timers pasning, gør ordningen  

 ufleksibel.
Det betyder, at nogle forældre, der af en eller anden grund kun  

 har brug for kort pasningstid, ikke benytter ordningen, medens andre benytter  

 ordningen op til 32 timer, selv om de strengt taget slet ikke har brug for  

 det.
Lignende forhold gør sig gældende inden for daginstitutionerne.
Her  

 betales der for en fuldtidsplads - i få tilfælde har man dog mulighed for at  

 få en halvtidsplads - selv om man kun har brug for kortere pasningstid.
For  

 også på dette område at få et så fleksibelt og brugbart system som muligt bør  

 betalingen i de offentlige pasningsordninger, både daginstitutioner og  

 formidlet dagpleje, i højere grad følge den tid, ordningen faktisk benyttes,  

 inddelt i tidsblokke på f.eks. 10 timer.
Dog skal der betales for mindst 15  

 timer.
 I denne ordning skal der naturligvis tages hensyn til medarbejdernes  

 arbejdsvilkår, som i allerhøjeste grad smitter af på børnenes trivsel.
