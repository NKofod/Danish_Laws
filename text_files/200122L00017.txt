Fremsat den 11. december 2001 af Jacob Buksti  

 (S), Morten Bødskov (S), Jens Peter Vernersen (S)  

 Anders Samuelsen (RV) og Marianne Jelved (RV) Forslag til Lov om ændring af  

 pensionsafkastbeskatningsloven (Skattefritagelse for afkast af pensionsinstitutters  

 boligbyggeri § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 60 af 30.  

 januar 2001, foretages følgende ændringer:
 1. I § 2, stk. 3, nr. 10, ændres »§ 3 b  

 i realrenteafgiftsloven.« til: »§ 3 b i realrenteafgiftsloven,«.
 2. I § 2, stk. 3, indsættes som nr.  

 11:
»11)	formueafkast omfattet af § 2 a.« 3. Efter § 2 indsættes:
»§ 2 a.
Formueafkast af nyopført fast ejendom, der  

 udelukkende indeholder boliger bestemt til udlejning, er skattefrie,  

 når de under nr. 1-7 nævnte betingelser er opfyldt:
 1.	Den skattepligtige skal have fået tilsagn om andel i den for  

 årene 2002-2004 fastsatte årlige investeringsramme på 1,0  

 mia. kr., jf. § 1 i lov om en investeringsramme for skattefritagelse af  

 pensionsinstitutters boligbyggeri, og sørge for, at byggeriet holder  

 sig inden for den tildelte andel af rammen.
 2.	Indtil hver 4. ledige bolig i ejendommen skal stilles til  

 rådighed til løsning af boligsociale opgaver efter  

 kommunalbestyrelsens bestemmelse herom, jf. § 2 i lov om en  

 investeringsramme for skattefritagelse af pensionsinstitutters  

 boligbyggeri.
 3.	Den skattepligtige skal have opnået byggetilladelse til  

 byggeriet inden udgangen af det år, hvori der ansøges om andel i  

 den årlige investeringsramme.
 4.	Ibrugtagningstilladelse eller færdigmelding af byggeriet skal  

 foreligge senest 5 år efter, at der er givet byggetilladelse.
 5.	Anskaffelsessummen for den enkelte bolig må ikke overstige  

 14.000 kr. pr. m² og 1.450.000 kr. pr. bolig.
 6.	Der må i 10 år fra tidspunktet for  

 ibrugtagningstilladelsen eller færdigmeldingen ikke opkræves  

 lejeforhøjelse for forbedringer i den enkelte ejendom, som er omfattet  

 af skattefritagelsen.
 7.	Ejendommen må ikke være opdelt i ejerlejligheder eller  

 senere udvidet med tilbygninger, etagepåbygninger eller  

 lignende.
Stk. 2. Er betingelserne for skattefrihed opfyldt på  

 tidspunktet for ibrugtagningstilladelse eller færdigmelding,  

 gælder skattefriheden fra og med det indkomstår, hvori der  

 opnås byggetilladelse.
Ophører betingelserne for skattefrihed  

 på et senere tidspunkt med at være opfyldt, ophører  

 skattefriheden fra og med det indkomstår, hvori betingelserne  

 ophører med at være opfyldt.« § 2 Lovens ikrafttrædelsestidspunkt fastsættes efter aftale mellem  

 skatteministeren og økonomi- og erhvervsministeren.
Loven har virkning  

 fra og med indkomståret 2002.
Bemærkninger til lovforslaget Almindelige bemærkninger Lovforslagets formål og baggrund Lovforslaget er en genfremsættelse af det af den  

 tidligere skatteminister, Frode Sørensen, den 24. oktober 2001  

 fremsatte lovforslag nr.
L 60. L 60 bortfaldt ved valget.
Lovforslagets formål er at indføre en  

 ordning med fritagelse for beskatning efter pensionsafkastbeskatningsloven af  

 livsforsikringsselskabers, pensionskassers og pensionsfondes  

 (pensionsinstitutters) formueafkast af visse boliginvesteringer.  

 Formålet med skattefritagelsen er at stimulere opførelsen af  

 pensionskassebyggeri af boliger.
Lovforslaget skal ses i sammenhæng med  

 det samtidig af Socialdemokratiet og Det Radikale Venstre fremsatte forslag  

 til lov om en investeringsramme for skattefritagelse af pensionsinstitutters  

 boligbyggeri (lovforslag nr.
L 16). Med disse forslag opnås en  

 tilvækst af boliger til den private udlejningssektor.
Den tidligere regering fremlagde i maj 2001 en  

 »boligpakke« under overskriften »Flere boliger og øget mobilitet«.  

 Boligpakken indeholder en række initiativer, som den tidligere regering  

 påtænkte at iværksætte for at tilvejebringe et  

 større og mere varieret udbud af boliger.
De to lovforslag  

 udmønter et af disse initiativer for at styrke indsatsen på  

 bolig- og byggeområdet.
Forslagene skal ses i sammenhæng med de initiativer,  

 som den tidligere regering i øvrigt har taget til fremme af byggeriet  

   også af det private udlejningsbyggeri.
Her tænkes især  

 på initiativerne til forbedring af effektiviteten og konkurrencen i  

 byggeriet, hvor den tidligere regering indledte et tæt samarbejde med  

 byggeriets parter for at sikre en effektivisering af byggeriet, som bl.a.  

 ville gøre byggeriet af private lejeboliger bedre og billigere   og  

 dermed give flere boliger.
 Samtidig er det formålet med lovforslagene at fremme  

 opførelsen af lejeboliger i den private udlejningssektor, som kan  

 bebos af mennesker med almindelige indkomster.
 Huslejen skal ligge i en størrelsesorden, som  

 gør det muligt for husstande med almindelige indkomster at flytte ind.  

 Udbuddet af disse nyopførte boliger forventes især at ville  

 tiltrække yngre børnefamilier og vil dermed medvirke til at  

 øge mobiliteten på boligmarkedet.
Endelig er det formålet at forbedre kommunernes  

 muligheder for at løse boligsociale opgaver ved at give kommunerne  

 anvisningsret til en del af de nye boliger.
Samtidig inddrages forskellige  

 boligtyper i løsningen af de boligsociale opgaver.
For at opnå de anførte mål  

 foreslås det for det første at forbedre rentabiliteten af  

 lejeboliger gennem en ordning med varig fritagelse for den gældende  

 beskatning efter pensionsafkastbeskatningsloven på 15 pct. af  

 livsforsikringsselskabers, pensionskassers og pensionsfondes  

 (pensionsinstitutters) formueafkast af boliginvesteringer, for så vidt  

 angår formueafkast af boliger, der opføres i en 3-årig  

 periode (2002-2004) inden for en årlig investeringsramme på 1  

 mia. kr.
Med dette investeringsrammesystem sikres det, at aktiviteten inden  

 for byggesektoren ikke øges til et uhensigtsmæssigt niveau.
For det andet foreslås det at fastsætte et  

 maksimum for anskaffelsessummen for boliger, som kan indgå i ordningen.  

 Loftet, som indsættes i pensionsafkastbeskatningsloven, udgør  

 for den enkelte bolig 14.000 kr. pr. m² og 1.450.000 kr. pr. bolig.
Loftet er  

 fastsat med udgangspunkt i den gennemsnitlige anskaffelsessum for almene  

 familieboliger i hovedstadsregionen.
Dette loft for anskaffelsessummen ligger  

 typisk under det niveau, som pensionsinstitutterne i dag opfører  

 boligbyggeri til, og dermed sikres det, at skattefritagelsen ikke anvendes  

 til allerede planlagt mere luksusbetonet byggeri.
Endelig foreslås det, at kommunerne får ret  

 til at anvise lejere til hver 4. ledige bolig i byggeri, der opføres  

 med fritagelse for afkastbeskatning.
Kommunerne får dermed bedre  

 muligheder for at løse boligsociale opgaver.
 Reglerne om fordelingen af den for årene 2002-2004  

 fastsatte årlige investeringsramme på 1 mia. kr. og om  

 kommunernes anvisningsret gennemføres ved det samtidig hermed  

 fremsatte forslag til lov om en investeringsramme for skattefritagelse af  

 pensionsinstitutters boligbyggeri.
Lovforslagets indhold Gældende regler Livsforsikringsselskaber, pensionskasser og pensionsfonde  

 er skattepligtige efter reglerne i pensionsafkastbeskatningsloven, der fra og  

 med indkomståret 2000 har afløst realrenteafgiftsloven.
Fra og med indkomståret 2001 beskattes  

 skattepligtigt formueafkast af fast ejendom ligesom formueafkast af aktier og  

 obligationer m.v. med 15 pct.
Dette gælder også formueafkast af  

 fast ejendom, der ejes via et ejendomsdatterselskab, som ejes fuldt ud af  

 livsforsikringsselskaber, pensionskasser eller pensionsfonde, idet  

 sådanne ejendomsdatterselskaber i realiteten er fritaget for at betale  

 selskabsskat.
Disse ejendomsdatterselskaber vil imidlertid ikke eje  

 ejendomme, som er omfattet af den foreslåede ordning, idet det er  

 pensionsinstituttet selv, som skal opføre og eje byggeriet, for at  

 være omfattet.
 Formueafkast af fast ejendom er resultatet af dels  

 ejendommens drift, dels udviklingen i ejendommens handelsværdi.
 For en række faste ejendomme gælder, at  

 formueafkastet ikke er omfattet af skattepligten efter  

 pensionsafkastbeskatningsloven:
· · · Ordningen med afgiftsfritagelse inden for en årlig  

 kvote blev ophævet ved pinsepakken med virkning fra den 2. juni 1998  

 for at begrænse aktiviteten inden for byggesektoren.
Lovforslaget Det foreslås, at livsforsikringsselskaber,  

 pensionskasser og pensionsfonde (pensionsinstitutter) fritages for den  

 gældende beskatning på 15 pct. af formueafkast af  

 boliginvesteringer.
Skattefritagelsen er først og fremmest betinget  

 af, at den skattepligtige har fået tilsagn fra Økonomi- og  

 Erhvervsministeriet om andel i den for årene 2002-2004 fastsatte  

 årlige investeringsramme på 1,0 mia. kr. til opførelse af  

 fast ejendom, der udelukkende indeholder boliger bestemt til udlejning, og at  

 pensionsinstitutterne stiller indtil hver 4. ledige bolig i ejendommen til  

 rådighed for kommunalbestyrelsen til løsning af boligsociale  

 opgaver.
 I øvrigt foreslås følgende betingelser  

 for skattefritagelsen:
· · · · · Er betingelserne for skattefrihed opfyldt på  

 tidspunktet for ibrugtagningstilladelse eller færdigmelding,  

 gælder skattefriheden efter forslaget fra og med det indkomstår,  

 hvori der opnås byggetilladelse.
Ophører betingelserne for  

 skattefrihed på et senere tidspunkt med at være opfyldt,  

 ophører skattefriheden fra og med det indkomstår, hvori  

 betingelserne ophører med at være opfyldt.
Skattefritagelsen indebærer statsstøtte til  

 pensionsinstitutterne, hvorfor forslaget skal notificeres over for  

 Europa-Kommissionen.
Notifikationsproceduren kan gøre en udskudt  

 ikrafttræden af ordningen påkrævet.
Økonomiske konsekvenser af lovforslaget Skattefritagelsen skønnes at medføre, at  

 pensionsinstitutterne ved opførelse af nyt boligbyggeri vil kunne  

 opnå et afkast, der ligger i størrelsesordenen 1 procentpoint  

 over det afkast, institutterne vil kunne opnå ved  

 obligationsinvesteringer.
 Det er forbundet med en betydelig usikkerhed at  

 skønne over den faktiske udnyttelse af den foreslåede ordning  

 med pensionsafkastskattefrie investeringsrammer til boligbyggeri.
Ved fuld udnyttelse af den foreslåede  

 investeringsramme vil der kunne opføres 700-800 boliger årligt i  

 den 3-årige periode.
En del af dette byggeri vil fortrænge  

 allerede påtænkt byggeri.
Lovforslaget vurderes med nogen  

 usikkerhed at medføre en nettotilvækst i pensionsinstitutternes  

 boligbyggeri på 540 boliger i hvert af de tre år.
 Det skønnes, at dette byggeri vil medføre en  

 merbeskæftigelse på omkring 250 personer i 2002 og omkring 450  

 personer i hvert af de følgende tre år.
Den kommunale anvisning vil medføre en  

 forøgelse af det antal boliger, som kommunerne potentielt kan anvende  

 til løsning af påtrængende boligsociale opgaver.
Forslaget  

 giver således mulighed for at inddrage en større del af byernes  

 bygningsmasse i løsningen af den boligsociale opgave.
Hermed  

 øges mulighederne for at sprede opgaverne mellem forskellige  

 byområder i den enkelte kommune samt mellem ejerformerne på  

 boligmarkedet.
Der vil i forbindelse med anvisningen være  

 offentlige udgifter til lån/garanti for lån til betaling af  

 depositum eller lignende, individuel boligstøtte, eventuelt lejetab og  

 garantier for lejerens forpligtelser ved fraflytning af boligen.
Der  

 skønnes ikke at ske nogen nævneværdig ændring i det  

 samlede antal anviste boliger.
Der vil derfor heller ikke ske nogen  

 nævneværdig ændring af størrelsen af de nævnte  

 udgifter.
 Ved fuld udnyttelse af et års investeringsramme  

 på 1 mia. kr. skønnes ordningen at medføre et  

 årligt provenutab på ca. 10 mio. kr.   regnet fra det tidspunkt,  

 hvor de pensionsafkastskattepligtige har disponeret midlerne til byggeriet  

 fuldt ud.
 Ved fuld udnyttelse af ordningen skønnes forslaget  

 således at give et provenutab på ca. 10 mio. kr. det  

 første år, ca. 20 mio. kr. det næste år og ca. 30  

 mio. kr. årligt i de efterfølgende år, hvor ordningen  

 omfatter 3 års investeringer.
 Forudsættes endvidere en jævnt voksende  

 disponering af midler til ordningen fra midten af 2002 skønnes  

 indkomstårsvirkningen såvel som finansårsvirkningen i 2002  

 at blive yderst beskeden, ca. 1 mio. kr. i 2002, voksende til ca. 10 mio. kr.  

 i 2003, ca. 20 mio. kr. i 2004 og ca. 30 mio. kr. i de efterfølgende  

 år   målt i 2001 priser.
Administrative konsekvenser for stat, kommuner og amtskommuner Der er lagt vægt på at udforme ordningen  

 så enkelt som muligt, således at den administrative belastning af  

 de involverede parter bliver den mindst mulige.
 Gennemførelse af forslaget skønnes ikke at  

 have nævneværdige administrative konsekvenser for Told og  

 Skat.
Erhvervsøkonomiske og erhvervsadministrative konsekvenser Da der er tale om en frivillig ordning, har forslaget  

 ingen generelle økonomiske konsekvenser for erhvervslivet.
Skattefritagelsen vil medføre økonomiske  

 fordele for de pensionsinstitutter, der benytter sig af ordningen.
Da der er  

 tale om boliger, som institutterne ikke finder det rentabelt at opføre  

 med skattepligt, vurderes disse fordele dog at være beskedne.
Administrative konsekvenser for erhvervslivet Da der er tale om en frivillig ordning, har forslaget  

 ingen generelle administrative konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Forholdet til EU-retten Efter forslaget fritages livsforsikringsselskabers,  

 pensionskassers og pensionsfondes (pensionsinstitutters) formueafkast af  

 visse boliginvesteringer for beskatning efter pensionsafkastbeskatningsloven  

 for derved at forbedre rentabiliteten ved opførelse af  

 lejeboliger.
 Den foreslåede skattefritagelse indebærer  

 statsstøtte til pensionsinstitutterne, hvorfor forslaget skal  

 notificeres over for Europa-Kommissionen.
Høring Lovforslaget har som en del af det tidligere By- og  

 Boligministeriums forslag til lov om ændring af lov om kommunal  

 anvisningsret og lov om beskatning af visse pensionskapitaler m.v.  

 (pensionsafkastbeskatningsloven) (Kommunal anvisningsret og skattefritagelse  

 for afkast af pensionskassebyggeri) været til høring hos  

 Administratorforeningen, Advokatsamfundet, Arbejdsmarkedets  

 Tillægspension, Bosam, Byggesocietetet, Danmarks Lejerforeninger, Den  

 Danske Dommerforening, Ejendomsforeningen Danmark, Erhvervenes  

 Skattesekretariat, Erhvervsministeriet, Finansministeriet, Finansrådet,  

 Finanstilsynet, Foreningen af Firmapensionskasser, Foreningen Registrerede  

 Revisorer, Foreningen af Statsautoriserede Revisorer, Forsikring &  

 Pension, Frederiksberg Kommune (Skattedirektoratet),  

 InvesteringsForeningsRådet, Jydske Grundejerforeninger,  

 Justitsministeriet, Kommunernes Landsforening, Københavns Kommune  

 (Skatteforvaltningen), Lejernes Landsorganisation, Lønmodtagernes  

 Dyrtidsfond, Præsidenten for Vestre Landsret, Præsidenten for  

 Østre Landsret, Statsministeriet og Økonomiministeriet.
Der er indkommet bemærkninger af relevans for dette  

 lovforslag fra Advokatrådet,  

 Foreningen af Statsautoriserede Revisorer, Forsikring & Pension, Jydske  

 Grundejerforeninger og Københavns Kommune Organisation Bemærkninger i høringssvar Kommentar til høringssvar Advokatrådet Advokatrådet påpeger en uklarhed/modstrid i  

 formuleringen af lovteksten og bemærkningerne for så vidt  

 angår bestemmelsen om, at der i 10 år fra tidspunktet for  

 ibrugtagningstilladelsen eller færdigmeldingen ikke må  

 opkræves lejeforhøjelse for forbedringer i den enkelte ejendom,  

 som er omfattet af skattefritagelsen.
 Lovtekst og bemærkninger er søgt klargjort  

 på det omhandlede punkt.
Foreningen af Statsautoriserede Revisorer FSR foreslår, at det tydeliggøres, at  

 formueafkast af ombygnings- og forbedringsudgifter er omfattet af  

 skattefritagelsen bortset fra udgifter til tilbygninger,  

 etagepåbygninger og lign.
Begrundelsen for at udelukke, at der i de første 10  

 år efter ejendommens opførelse kan opkræves  

 forbedringslejeforhøjelse er, at det dermed sikres, at de  

 opførte ejendomme ikke efterfølgende »færdiggøres«  

 ved hjælp af forbedringer, som bevirker, at den reelle anskaffelsessum  

 forhøjes.
Dette fremgår udtrykkeligt af bemærkningerne til  

 lovforslaget.
 Ligeledes foreslår foreningen, at der gives mulighed  

 for at dispensere fra mere eller mindre utilsigtede overskridelser af loftet  

 for anskaffelsessummen.
Forslaget strider imod intentionen med den foreslåede  

 ordning, som er at opføre boliger til husstande med almindelige  

 indkomster.
Grænsen for anskaffelsessummen er i overensstemmelse hermed  

 fastsat som en absolut grænse.
 Endvidere vurderes det at være uhensigtsmæssigt  

 at indføre en dispensationsadgang vedrørende overskridelser af  

 loftet for anskaffelsessummen, idet det vil indebære, at der  

 fastsættes et nærmere regelsæt for meddelelse af  

 sådanne dispensationer, samtidig med at det vil belaste ordningens  

 administration, hvis der skal foretages en konkret vurdering af hver enkelt  

 ansøgning om dispensation.
 Det bør som foreslået overlades til det enkelte  

 pensionsinstitut at sikre, at der ikke sker overskridelser af loftet for  

 anskaffelsessummen.
 Endelig foreslås det, at efterfølgende bortfald  

 af skattefrihed sker fra det tidspunkt, hvor ændringen, som  

 udløser bortfald, indtræder, og ikke fra og med det  

 pågældende indkomstår.
For så vidt angår tidspunktet for ophør af  

 skattefritagelsen i tilfælde, hvor vilkårene efterfølgende  

 ikke overholdes, er det administrativt det enkleste at fastsætte dette  

 til det pågældende indkomstår.
Dette svarer til det  

 foreslåede vedrørende skattefritagelsens indtræden, som  

 efter forslaget sker fra og med det indkomstår, hvori der er  

 opnået byggetilladelse.
Forsikring &  

 Pension F&P påpeger, at forslaget ikke vil medføre  

 en forøgelse af afkastet efter skat, som i tilstrækkeligt omfang  

 vil gøre boliginvesteringer attraktive.
Baggrunden herfor er, at man  

 finder, at det vil være vanskeligt at opnå en husleje, der  

 væsentligt adskiller sig fra det niveau, som gælder for almene  

 boliger, for boliger, der opføres inden for de i udkastet fastsatte  

 anskaffelsessummer.
Det bemærkes, at huslejen for de boliger, som  

 opføres efter den foreslåede ordning, i henhold til  

 gældende regler kan aftales frit som markedsleje.
Det bør derfor  

 være muligt at opnå en husleje, som modsvarer boligens kvalitet  

 også selv om denne er begrænset af et maksimum for  

 anskaffelsessummen.
Jydske Grundejerforeninger Jydske Grundejerforeninger bemærker, at der ikke  

 nærmere er begrundet, hvorfor ordningen med skattefritagelse kun  

 foreslås indført for pensionskasser.
Foreningen finder, at  

 forslaget bidrager til yderligere skævvridning af boligmarkedet til  

 skade for det private byggeri, og henstiller på denne baggrund, at der  

 redegøres nærmere for virkningerne for det samlede  

 boligmarked.
 Baggrunden for, at skattefritagelsen foreslås  

 indført for pensionskassebyggeri, er især, at ordningen  

 indføres med karakter af en 3-årig forsøgsordning af  

 begrænset økonomisk omfang.
 Endvidere foreslår foreningen, at betingelsen om, at  

 der ikke kan opkræves forbedringsforhøjelser i de første  

 10 år efter byggeriets opførelse, ændres således, at  

 der gives mulighed for gennemførelse af forbedringer, som lejerne har  

 tiltrådt, bl.a. af hensyn til ønsket om at kunne tilpasse  

 byggeriers indretninger til den teknologiske udvikling.
Forslaget om at åbne for gennemførelse af  

 forbedringer, som lejerne har tiltrådt, vil medvirke til at komplicere  

 ordningen, idet det forudsætter, at der fastsættes en række  

 formelle regler for en ordning, der undtager forbedringer, som er aftalt med  

 lejerne.
Det findes derfor mest hensigtsmæssigt at overlade det til  

 lejerne selv at forestå de forbedringer, som lejerne måtte  

 ønske, inden for de regler, som gælder for lejeres  

 råderet.
Københavns  

 Kommune Københavns Kommune er indforstået med, at  

 ordningen indføres som en tidsbegrænset ordning, men finder, at  

 ordningen bør forlænges betydeligt for at få  

 tilstrækkelig virkning.
Ligeledes peger kommunen på, at  

 investeringsrammen er for lille, idet antallet af boliger, som vil kunne  

 opføres efter ordningen, ikke vil kunne dække  

 behovet.
Baggrunden for den foreslåede tidsbegrænsning  

 samt størrelsen af investeringsrammen er det element af  

 forsøgsordning, der ligger i forslaget.
Det fremgår af  

 ordningen, at der efterfølgende skal foretages en vurdering af  

 ordningens resultater, herunder af det fremtidige perspektiv.
 Endvidere foreslår kommunen, at loftet for  

 anskaffelsessummen forhøjes til 16.000 kr. pr. m² og 1.760.000 kr. pr.  

 bolig.
 Det foreslåede loft for anskaffelsessummen er fastsat  

 med udgangspunkt i den gennemsnitlige anskaffelsessum for almene  

 familieboliger i hovedstadsregionen.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, kommuner og  

 amtskommuner Indkomstårsvirkning:
Ingen Finansårsvirkning:
Ingen Indkomstårsvirkning:
 Merudgifter for staten på 1 mio. kr. i 2002, 10 mio. kr. i 2003, 20  

 mio. kr. i 2004 og 30 mio. kr. årligt i de følgende  

 år.
 Finansårsvirkning:
 Merudgifter for staten på 1 mio. kr. i 2002, 10 mio. kr. i 2003, 20  

 mio. kr. i 2004 og 30 mio. kr. årligt i de følgende  

 år.
Administrative konsekvenser for stat, kommuner og  

 amtskommuner Ingen Ingen nævneværdige Økonomiske konsekvenser for erhvervslivet Ingen nævneværdige Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Efter forslaget fritages livsforsikringsselskabers,  

 pensionskassers og pensionsfondes (pensionsinstitutters) formueafkast af  

 visse boliginvesteringer for beskatning efter pensionsafkastbeskatningsloven  

 for derved at forbedre rentabiliteten ved opførelse af  

 lejeboliger.
 Den foreslåede skattefritagelse indebærer stastsstøtte  

 til pensionsinstitutterne, hvorfor ordningen skal notificeres over for  

 Europa-Kommissionen.
Bemærkninger til lovforslagets  

 enkelte bestemmelser Til § 1 Til nr. 1 Der er tale om en konsekvensændring som følge  

 af den foreslåede ændring under nr. 2.
Til nr. 2 og 3 Det foreslås, at der i  

 pensionsafkastbeskatningslovens § 2, stk. 3, indsættes et nyt  

 nr. 11, og at der efter § 2 indsættes en ny § 2 a.  

 Ifølge det foreslåede nr. 11 skal formueafkast af  

 nyopført fast ejendom, der udelukkende indeholder boliger bestemt til  

 udlejning, ikke medregnes ved opgørelsen af beskatningsgrundlaget  

 efter pensionsafkastbeskatningsloven, såfremt betingelserne i § 2  

 a er opfyldt.
 Formueafkast af fast ejendom er dels overskud eller  

 underskud ved drift af ejendommen opgjort efter skattelovgivningens  

 almindelige regler bortset fra afskrivningsreglerne, dels indkomstårets  

 værdistigning eller -fald på ejendommen opgjort på grundlag  

 af ejendommens handelsværdi, jf. pensionsafkastbeskatningslovens  

 § 13, stk. 2 og 3.
Efter forslaget skal der være tale om  

 nybyggeri.
Det vil sige, at ombygning eller forbedring af eksisterende  

 byggeri ikke falder ind under skattefritagelsesbestemmelsen.
 Endvidere gælder efter den foreslåede  

 bestemmelse i § 2 a, stk. 1, nr. 7, at senere ændringer af  

 byggeriet såsom tilbygninger eller etagepåbygninger vil  

 indebære, at skattefritagelsen bortfalder.
Der skal være tale om en ejendom, der udelukkende  

 indeholder boliger.
Det vil sige, at en ejendom, der indeholder andet end  

 boliger, f.eks. butikslokaler, kontorlokaler eller daginstitutioner, ikke er  

 omfattet af skattefritagelsesbestemmelsen.
Det er imidlertid ikke i strid med  

 dette krav, at byggeriet indeholder sædvanlige »udenomsrum«, der  

 indeholder faciliteter, som knytter sig til boligerne.
Af sådanne rum  

 kan nævnes pulterrum, vaskekælder, cykelkælder og  

 beboerlokaler.
Det bemærkes, at blandede lejemål, det vil sige  

 lejemål med både beboelse og erhverv, efter lejelovgivningen  

 anses som beboelse.
 Ved at stille krav om at ejendommen udelukkende indeholder  

 boliger, undgås en opdeling af formueafkastet af en ejendom i en del,  

 der er omfattet af skattefritagelsen, og en del, der ikke er omfattet af  

 skattefritagelsen.
Der skal være tale om beboelsesejendomme, der ikke  

 er opdelt i ejerlejligheder, jf. den foreslåede bestemmelse i § 2  

 a, stk. 1, nr. 7. Baggrunden herfor er, at det er hensigten med den  

 foreslåede ordning at øge udbuddet af lejeboliger.  

 Opdeles en ejendom i ejerlejligheder på et senere tidspunkt,  

 indebærer forslaget, at skattefritagelsen ophører.
Fritagelsen  

 ophører fra og med det indkomstår, hvori opdeling i  

 ejerlejligheder sker, jf. den foreslåede bestemmelse i § 2 a,  

 stk. 2.
 Efter forslaget er det en betingelse for  

 skattefritagelsen, at den skattepligtige har fået tilsagn om andel i  

 den for årene 2002-2004 fastsatte årlige investeringsramme  

 på 1,0 mia. kr. og sørger for, at byggeriet holder sig inden for  

 den tildelte andel af rammen, jf. den foreslåede bestemmelse i § 2  

 a, stk. 1, nr. 1. De nærmere regler om fordelingen af den  

 årlige investeringsramme fremgår af forslaget til lov om  

 en investeringsramme for skattefritagelse af pensionsinstitutters  

 boligbyggeri, hvortil henvises.
Det er en betingelse, at den skattepligtige har fået  

 byggetilladelse til byggeriet i perioden fra den 1. januar 2002 til og med  

 den 31. december 2004, jf. den foreslåede bestemmelse i § 2 a,  

 stk. 1, nr. 3. Ansøgning om andel i rammen kan ske, inden  

 byggetilladelse foreligger.
For det enkelte byggeri skal byggetilladelse  

 være opnået inden udgangen af det år, hvori der  

 ansøges om andel i den årlige investeringsramme.
 Det er desuden en betingelse for skattefritagelsen, at  

 ibrugtagningstilladelse til byggeriet eller færdigmelding af byggeriet  

 i de tilfælde, hvor der ikke kræves ibrugtagningstilladelse,  

 foreligger senest 5 år efter, at der er givet byggetilladelse, jf. den  

 foreslåede bestemmelse i § 2 a, stk. 1, nr. 4. Der  

 kræves ikke ibrugtagningstilladelse for byggeri omfattet af  

 småhusreglementet.
Det er endvidere en betingelse for skattefritagelsen, at  

 anskaffelsessummen for den enkelte bolig ikke overstiger 14.000 kr. pr. m² og  

 1.450.000 kr. pr. bolig, jf. den foreslåede bestemmelse i § 2 a,  

 stk. 1, nr. 5. I beløbet indgår både grund- og  

 byggeomkostninger.
I tilfælde, hvor grunden allerede tilhører  

 pensionsinstituttet, medtages den aktuelle skattemæssige værdi af  

 grunden.
 Efter forslaget er det endvidere en betingelse, at  

 indtil hver 4. ledige bolig i ejendommen skal stilles til rådighed til  

 løsning af boligsociale opgaver efter kommunalbestyrelsens bestemmelse  

 herom, jf. den foreslåede bestemmelse i § 2 a, stk. 1, nr. 2.  

 De nærmere regler herom er fastsat i § 2 i forslaget til lov om en  

 investeringsramme for skattefritagelse af pensionsinstitutters boligbyggeri,  

 hvortil henvises.
Kravet om, at det skal være den skattepligtige, der  

 har opført byggeriet, indebærer, at byggeriet ikke er omfattet  

 af skattefritagelsen, såfremt det sælges i byggeperioden, og at  

 skattefritagelsen ophører ved salg efter udløbet af  

 byggeperioden.
Dette gælder også ved salg til et andet  

 pensionsinstitut.
Overdragelse med succession efter reglerne i  

 pensionsafkastbeskatningslovens § 17 (fusion/fission) indebærer  

 ikke, at skattefritagelsen ophører, idet den fortsættende  

 institution indtræder i den overdragende institutions  

 skattemæssige stilling, jf. § 17, stk. 2.
Der er tale om en varig skattefritagelse.
Er betingelserne  

 for skattefrihed opfyldt på tidspunktet for ibrugtagningstilladelse  

 eller færdigmelding, gælder skattefriheden fra det  

 indkomstår, hvori der er opnået byggetilladelse.
Det betyder  

 bl.a., at der er skattefritagelse for lejeindtægterne, allerede  

 når den første bygning, hvis byggeriet består af flere  

 bygninger, tages i brug.
Ligeledes vil der være tale om  

 skattefritagelse for stigninger i grundens værdi.
Opfyldes imidlertid  

 kravet om ibrugtagningstilladelse eller færdigmelding senest 5 år  

 efter, at der er givet byggetilladelse, ikke for den sidste bygnings  

 vedkommende, er betingelsen for skattefritagelse ikke opfyldt for byggeriet i  

 dets helhed.
 Da der er tale om en ordning med skattefritagelse,  

 følger det, at underskud og tab i byggeperioden ikke kan  

 fradrages.
Som et led i ordningen foreslås, at der ikke kan  

 opkræves lejeforhøjelse for forbedringer i de første 10  

 år fra tidspunktet for ibrugtagningstilladelsen eller  

 færdigmeldingen, jf. bestemmelsen i den foreslåede § 2 a,  

 stk. 1, nr. 6. Hensigten med dette forslag er at forhindre, at byggerier  

 opføres inden for det fastsatte loft for anskaffelsessummen på  

 14.000 kr. pr. m² og 1.450.000 kr. pr. bolig med henblik på, at der  

 efterfølgende gennemføres forbedringer af mere  

 luksuspræget karakter med deraf følgende lejeforhøjelser.  

 En sådan mulighed ville kunne medføre en forhøjelse af  

 huslejeniveauet, som ikke er acceptabel i forhold til ordningens udgangspunkt  

 om at sikre et rimeligt lejeniveau.
Opkræves der i strid med  

 bestemmelsen lejeforhøjelse for udførte forbedringer, vil dette  

 medføre, at skattefritagelsen i sin helhed bortfalder for fremtiden,  

 og det pågældende byggeri vil dermed ikke længere  

 være under den foreslåede ordning.
 Det følger af bestemmelsen, at det ikke er selve  

 gennemførelsen af forbedringsarbejderne, som medfører bortfald  

 af skattefritagelsen, men derimod den omstændighed, at der  

 opkræves en lejeforhøjelse for de udførte forbedringer.  

 Hvis der opkræves lejeforhøjelser for forbedringer, vil dette  

 umiddelbart kunne konstateres, idet sådanne forhøjelser vil  

 skulle varsles og opkræves efter reglerne herom i lejelovgivningen.
Skattefriheden gælder fra og med det  

 indkomstår, hvori der opnås byggetilladelse, jf. den  

 foreslåede bestemmelse i § 2 a, stk. 2, 1. pkt.
Hvis det  

 inden ibrugtagningstilladelsen eller færdigmeldingen viser sig, at  

 betingelserne for skattefrihed ikke er opfyldt, bortfalder skattefritagelsen  

 med virkning fra og med det indkomstår, hvori der er opnået  

 byggetilladelse.
Dette indebærer, at det pågældende  

 pensionsinstitut skal efterbetale den skat, der skulle have været  

 betalt, og at pensionsinstituttet mister retten til skattefritagelse for  

 fremtiden.
 Hvis betingelserne for skattefrihed på et senere  

 tidspunkt ophører med at være opfyldt, ophører  

 skattefriheden fra og med det indkomstår, hvori betingelserne  

 ophører med at være opfyldt, jf. den foreslåede  

 bestemmelse i § 2 a, stk. 2, 2. pkt.
 Virkningen af, at skattefritagelsen bortfalder, kan  

 sammenfattes således:
Opfylder byggeriet ikke de i bestemmelsen nævnte  

 betingelser på tidspunktet for ibrugtagningstilladelse eller  

 færdigmelding, vil der skulle ske efterbetaling af den skat, som  

 skulle være betalt.
Dette vil f.eks. være tilfældet, hvis  

 loftet for anskaffelsessummen ikke er overholdt, hvis den tildelte  

 investeringsramme er overskredet, hvis der ikke er opnået  

 byggetilladelse i det pågældende tilsagnsår, hvis ikke  

 færdigmelding er indgivet eller ibrugtagningstilladelse foreligger  

 inden 5 år efter, at byggetilladelsen er meddelt, hvis byggeriet er  

 opført som ejerlejligheder, hvis byggeriet indeholder andet end  

 beboelse, eller hvis byggeriet ikke er nybyggeri.
 Indtræder der efter tidspunktet for  

 ibrugtagningstilladelse eller færdigmelding ændringer, som  

 indebærer, at byggeriet efterfølgende ikke længere  

 opfylder betingelserne for skattefritagelse, ophører fritagelsen for  

 fremtiden fra og med det indkomstår, hvori ændringen  

 indtræder. Ændringer, som indebærer bortfald af  

 skattefritagelsen, er f.eks., hvis byggeriet efter opførelsen opdeles  

 i ejerlejligheder eller udvides med tilbygninger, etagepåbygninger  

 eller lignende, hvis der tilbygges lokaler til andet end beboelse, hvis  

 kommunens anvisningsret ikke opfyldes, hvis der opkræves  

 lejeforhøjelse som følge af forbedringer inden 10 år  

 efter ibrugtagning eller færdigmelding, hvis beboelse tages i brug til  

 erhvervsmæssige formål, eller hvis byggeriet sælges.
Kontrollen af, om betingelserne for skattefritagelsen er  

 opfyldt, sker som led i den almindelige skatteligning.
Ordningen indeholder  

 således ingen særskilt efterfølgende kontrol med, om  

 betingelserne er   og fortsat vedbliver med at være   overholdt.
Til § 2 Den i lovforslagets § 1, nr. 2, foreslåede  

 skattefritagelse indebærer statsstøtte til  

 pensionsinstitutterne, hvorfor forlaget skal notificeres over for  

 Europa-Kommissionen.
Loven kan ikke træde i kraft, før forholdet  

 til EU-retten er afklaret.
Det foreslås derfor, at lovens  

 ikrafttrædelsestidspunkt skal fastsættes efter aftale mellem  

 skatteministeren og økonomi- og erhvervsministeren.
 Efter forslaget skal loven have virkning fra og med  

 indkomståret 2002, således at skattefritagelsen for byggeri, som  

 får tilsagn i 2002, gælder for hele 2002.
Skriftlig fremsættelse Jacob Buksti Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 pensionsafkastbeskatningsloven. (Skattefritagelse for afkast af  

 pensionsinstitutters boligbyggeri).
(Lovforslag nr.
L 17).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende regler Lovforslaget § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 60 af 30.  

 januar 2001, foretages følgende ændringer:
§ 2, stk. 1-2, Stk. 3. Ved opgørelsen af beskatningsgrundlaget  

 medregnes ikke 1)-9) 10)	formueafkast af fast ejendom, hvis den skattepligtige før  

 den 2. juni 1998 skriftligt har forpligtet sig til erhvervelsen, formueafkast  

 af ombygnings- og forbedringsudgifter vedrørende disse ejendomme,  

 formueafkast af bygninger opført af den skattepligtige, hvis skriftlig  

 aftale om byggeriet er indgået før den nævnte dato, samt  

 af ombygnings- og forbedringsudgifter vedrørende disse bygninger, alt  

 for så vidt betingelserne for realrenteafgiftsfrihed er opfyldt ved  

 udgangen af afgiftsåret 1998, jf. de hidtil gældende regler i  

 § 3 b i realrenteafgiftsloven.
 1. I § 2, stk. 3, nr. 10, ændres »§ 3 b  

 i realrenteafgiftsloven.« til: »§ 3 b i realrenteafgiftsloven,«.
 2. I § 2, stk. 3, indsættes som nr.  

 11:
»11)	formueafkast omfattet af § 2 a.« Stk. 4.
 3. Efter § 2 indsættes:
»§ 2 a.
Formueafkast af nyopført fast ejendom, der  

 udelukkende indeholder boliger bestemt til udlejning, er skattefrie,  

 når de under nr. 1-7 nævnte betingelser er opfyldt:
 1.	Den skattepligtige skal have fået tilsagn om andel i den for  

 årene 2002-2004 fastsatte årlige investeringsramme på 1,0  

 mia. kr., jf. § 1 i lov om en investeringsramme for  

 opførelse af nybyggeri af lejerboliger, og sørge for, at  

 byggeriet holder sig inden for den tildelte andel af rammen.
 2.	Indtil hver 4. ledige bolig i ejendommen skal stilles til  

 rådighed til løsning af boligsociale opgaver efter  

 kommunalbestyrelsens bestemmelse herom, jf. § 2 i lov om en  

 investeringsramme for opførelse af nybyggeri af lejerboliger.
 3.	Den skattepligtige skal have opnået byggetilladelse til  

 byggeriet inden udgangen af det år, hvori der ansøges om andel i  

 den årlige investeringsramme.
 4.	Ibrugtagningstilladelse eller færdigmelding af byggeriet skal  

 foreligge senest 5 år efter, at der er givet byggetilladelse.
 5.	Anskaffelsessummen for den enkelte bolig må ikke overstige  

 14.000 kr. pr. m² og 1.450.000 kr. pr. bolig.
 6.	Der må i 10 år fra tidspunktet for  

 ibrugtagningstilladelsen eller færdigmeldingen ikke opkræves  

 lejeforhøjelse for forbedringer i den enkelte ejendom, som er omfattet  

 af skattefritagelsen.
 7.	Ejendommen må ikke være opdelt i ejerlejligheder eller  

 senere udvidet med tilbygninger, etagepåbygninger eller lignende.
