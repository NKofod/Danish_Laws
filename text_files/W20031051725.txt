Klage  

 over manglende diagnosticering af blærekræft Nævnet fandt grundlag for at kritisere den  

 praktiserende læges behandling af patienten den 25. januar 2001.
Den 21. april 1999 havde patienten haft kortvarig  

 fornemmelse af manglende tømning af blæren ved vandladning, og en  

 undersøgelse  

 af urinen viste let reaktion for blod.
Ifølge lægen anmodede han patienten om  

 at komme med ny urinprøve, hvilket dog ikke skete.
Ifølge klager henvendte  

 patienten  

 sig umiddelbart efter konsultationen med en ny urinprøve og afleverede denne  

 til lægens sekretær og fik at vide, at der var fundet lidt blod i urinen,  

 hvilket dog ikke betød noget.
Der forelå således modstridende oplysninger fra  

 klager og lægen.
Der forelå ikke yderligere oplysninger i sagen, der kunne  

 understøtte den ene forklaring frem for den anden, hvorefter tvivlen kom den  

 indklagede  

 til gode.
Det fremgik af journalen, at patienten herefter på  

 grund af andre symptomer den 19. november 1999 henvendte sig til lægen, som  

 blandt andet undersøgte hendes kolesteroltal.
Det fremgår endvidere, at  

 patienten den 25. januar 2001 klagede over hyppig vandladning, og at en  

 undersøgelse af urinen viste kraftig reaktion for blod, men i øvrigt normale  

 forhold, herunder ikke tegn på infektion.
Lægen ordinerede dog alligevel  

 antibiotisk behandling på grund af mistanke om blærebetændelse som årsag til  

 symptomerne.
Ifølge lægens udtalelse til sagen anmoder han sædvanligvis  

 patienter om at henvende sig med en ny urinprøve, hvis den antibiotiske  

 behandling er uden effekt.
Idet patienten ikke henvendte sig på ny, formodede  

 han, at der havde været tale om en urinsvejsinfektion, og at behandlingen  

 havde  

 været effektiv.
Nævnet oplyste, at det, i situationer med  

 vandladningsklager og påvisning af blod i urinen flere gange, som ikke  

 umiddelbart kunne forklares som forårsaget af infektion eller anden lidelse i  

 urinveje, var normalt at iværksætte udredning med henblik på vurdering af  

 andre  

 årsager og især med henblik på kræftlidelser i blære og urinveje.
Nævnet  

 fandt,  

 at lægen i en situation med gentagen og øget blodtilblanding i urinen og uden  

 tegn på infektion burde have sikret opfølgning med henblik på diagnostik af  

 årsagen, eksempelvis ved en aftale om kontrolundersøgelse.
