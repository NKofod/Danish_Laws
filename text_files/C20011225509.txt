Cirkulære om forretningsorden for det  

 rådgivende udvalg for tilskud til fremme af innovation, forskning og  

 udvikling m.v. i det primære jordbrug I henhold til § 4, stk. 6 i lov nr. 421 af 31. maj 2000 om tilskud til  

 fremme af innovations, forskning og udvikling m.v. i fødevare-,  

 jordbrugs- og fiskerisektoren (innovationsloven) fastsættes  

 følgende forretningsorden for det i medfør af lovens § 4, stk.  

 1, nedsatte rådgivende udvalg:
 § 1. Formanden indkalder til udvalgets  

 møder på de mødedage, udvalget har vedtaget.
 Stk. 2. Møde skal endvidere indkaldes, hvis  

 formanden finder anledning hertil, eller hvis sekretariatet eller 2 medlemmer  

 fremsætter ønske herom.
 Stk. 3. Formanden bestemmer mødevarslet.
Stk. 4. Med mødeindkaldelsen skal følge  

 forslag til dagsorden, der så vidt muligt skal indeholde angivelser af  

 de sager, der kommer til behandling.
Forslag til dagsorden skal være  

 bilagt det materiale, formanden skønner nødvendigt.
 § 2. Udvalget afgiver anbefaling til Direktoratet  

 for FødevareErhverv vedrørende tildeling af tilskud.
 Stk. 2. Udvalget er beslutningsdygtigt, når mindst  

 halvdelen af udvalgets medlemmer eller disses suppleanter er til stede.
Stk. 3. Beslutning træffes ved simpelt flertal.
I  

 tilfælde, hvor stemmerne står lige, er formandens stemme  

 afgørende.
§ 3. Der optages referat af udvalgets  

 anbefalinger.
Et mindretal kan kræve sin mening optaget i  

 mødereferatet.
 Stk. 2. Referatet sendes til udvalgets medlemmer.
 § 4. Udvalget kan ved enstemmighed fastsætte  

 retningslinier for, i hvilke sager formanden kan træffe beslutning  

 på udvalgets vegne.
 Stk. 2. Udvalget kan ved enstemmighed fastsætte  

 retningslinier for, at sager under en nærmere angivet  

 beløbsgrænse behandles efter en forenklet  

 forelæggelsesprocedure som efterretningssager.
 § 5. Udvalgets medlemmer og suppleanter er  

 underlagt reglerne i forvaltningslovens kapitel 2 om inhabilitet.
Stk. 2. Formanden er bemyndiget til efter indstilling fra  

 sekretariatet at beslutte, at et bilag helt eller delvist ikke udsendes til  

 et medlem, såfremt der ud fra en konkret vurdering er risiko for, at  

 medlemmet ikke er uvildigt.
Udvalget træffer på  

 efterfølgende møde beslutning om inhabilitet.
 § 6. Udvalgets medlemmer, suppleanter og andre,  

 der medvirker ved rådets behandling af ansøgninger m.v., er  

 underlagt reglerne i forvaltningslovens kapitel 8 om tavshedspligt m.v.
 § 7. Sekretariatet forbereder forelæggelsen af de sager,  

 der skal behandles af det rådgivende udvalg, og indhenter udtalelse fra  

 Det Økologiske Fødvareråd i sager, der vedrører  

 innovation, forskning og udvikling inden for økologisk jordbrug.
