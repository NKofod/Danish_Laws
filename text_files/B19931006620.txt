(Teknisk forskrift 3.1.02-3) 1.
 I medfør af § 37 i Industri- og Handelsstyrelsens bekendtgørelse nr. 169  

 af 19. marts 1991 om akkreditering af laboratorier til teknisk prøvning og  

 godkendelse af laboratoriers virksomhed i henhold til OECD's regler for god  

 laboratoriepraksis fastsættes:
 2. Gyldighedsområde.
 Denne tekniske forskrift finder anvendelse på alle laboratorier  

 akkrediteret eller GLP-inspiceret under Dansk Akkreditering.
 3. Formål.
 Forskriften beskriver reglerne for opkrævning af gebyrer i følgende  

 kategorier:
 - Administration.
 - Akkreditering af laboratorier, tilsyn med akkrediterede laboratorier,  

 fornyelse, ændring og tilbagekaldelse af akkrediteringer.
 - Inspektion af laboratorier i henhold til OECD's regler for god  

 laboratoriepraksis (GLP-inspektion).
 4. Reference.
 Finansministeriets cirkulære af 1. november 1991 om aftale om  

 tjenesterejser (APD 96/91) som ændret i 1993 (APD 125/92).
 5. Gebyrregler.
 Erhvervsfremme Styrelsen opkræver gebyrer for nedenstående ydelser.
 5.1 Administrationsgebyr.
Dette gebyr opkræves en gang om året for hver akkreditering.
I 1994 vil  

 det forfalde den første dag i det kvartal hvor akkrediteringen udløber, og  

 vil forholdsvis dække perioden fra forfaldsdatoen frem til årsskiftet  

 1994/95. Derefter vil årsgebyret blive opkrævet i januar måned med  

 forfaldsdato den 20. januar.
For nye akkrediteringer vil årsgebyret forfalde  

 i det kvartal, hvor akkrediteringen udstedes og forholdsvis for tiden frem  

 til årskiftet.
 Gebyret tilbagebetales hverken helt eller delvist såfremt akkrediteringen  

 ophører i den pågældende periode.
 Administrationsgebyret dækker omkostninger til ordningens faste  

 aktiviteter, herunder:
 - Administration af ordningen, herunder udgivelse af register og andet  

 informationsmateriale over de akkrediterede og GLP-inspicerede laboratorier.
 - Varetagelse af generelle akkrediteringsopgaver i henhold til aftale med  

 Erhvervsfremme Styrelsen.
 - Kontakter med akkrediterede og GLP-inspicerede laboratorier af under en  

 halv times varighed.
5.2 Ansøgningsgebyr Laboratorier, der ansøger om akkreditering, opkræves et  

 administrationsgebyr.
Dette forfalder, når laboratoriet ansøger, og dækker  

 alene ansøgningsperioden.
 Ansøgningsgebyret dækker:
 - Indledende møder med laboratorier, der påtænker at ansøge om  

 akkreditering eller GLP-inspektion.
- Udsendelse af informationsmateriale - Administrativ oprettelse af sagen i styrelsen.
 5.3 Individuelle gebyrer.
Disse gebyrer opkræves månedsvis for hver akkreditering og for alle  

 ansøgninger på basis af medgået tid og rejseomkostninger i den foregående  

 måned, samt i tidligere måneder i det omfang disse ikke har kunnet opkræves  

 før.
Gebyrerne forfalder den 20. i den måned, opkrævningen gælder.
 Laboratorierne kan efter anmodning få et overslag på det forventede omfang  

 af de individuelle gebyrer for de enkelte akkrediteringer.
 Gebyrerne dækker alle omkostninger til aktiviteter, der kan henføres til  

 de enkelte akkrediteringer/ansøgninger, og som har en tidsmæssig varighed,  

 der overstiger en halv time, herunder:
 - Behandling af ansøgninger om akkreditering og GLP-inspektion, herunder  

 besøg og rapportering i et omfang, der fastsættes af Erhvervsfremme  

 Styrelsen.
 - Tilsyn med akkrediterede laboratorier, ændringer og fornyelse af  

 akkrediteringer og GLP-inspektion i et omfang, der fastsættes af  

 Erhvervsfremme Styrelsen.
 - Tilbagekaldelse, helt eller delvis, af akkrediteringer og GLP-inspektion  

 i et omfang, der fastsættes af Erhvervsfremme Styrelsen.
 - Behandling, der vedrører de enkelte akkrediteringer eller  

 GLP-inspektioner, og som er aftalt med laboratorierne.
 6. Gebyrernes størrelse for 1994.
 6.1 Administrationsgebyr.
 De faste gebyrer er for løbende akkrediteringer fastsat som følger:
- for første akkrediteringsområde 6000 kr pr år., - for akkrediteringer med 2 områder betales 6000 kr for første område og  

 5000 kr for det andet, dvs. ialt 11.000 kr pr år, - hvis der er 3 områder betales 6000 kr for det første område, 5000 kr.  

 for det andet og 4000 kr det efterfølgende dvs ialt 15.000 kr pr år.
- hvis der er flere end 3 områder betales 15.000 kr + 4000 kr for hvert  

 yderligere område.
Som eksempel kan nævnes, at en akkreditering med 5 områder  

 vil koste 23.000 kr i fast gebyr om året.
 Som eksempel på områder kan nævnes at akkrediteringer til både  

 vandanalyser og levnedsmiddelanalyser vil blive betragtet som to områder.
6.2 Ansøgningsgebyr Det faste gebyr for ansøgning fastsættes til 6000 kr.
 6.3 Individuelle gebyrer.
 Timesats A gældende for ledende assessorer er fastsat til kr. 650,-.
 Timesats B gældende for teknikere er fastsat til kr. 460,-.
 Timesats K1 gældende for tekniske assessorer er fastsat til kr. 350,-.
 6.3 Rejser.
 Gebyrer for rejser udregnes efter statens regler for tjenesterejser.
 7. Ikrafttræden.
 Denne tekniske forskrift træder i kraft den 1. januar 1994 og erstatter  

 tidligere forskrift af 26. august 1993.
