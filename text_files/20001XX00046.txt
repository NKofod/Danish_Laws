Skriftlig fremsættelse (11. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om afgift af  

 naturgas og bygas m.v. (Afvikling af skyggeafgiften på naturgas og  

 forlængelse af overgangsordningen for bygas m.v.).
(Lovforslag nr.
L 50).
 Forslaget er en udmøntning af den lovede revision  

 af afgiften på naturgas og bygas, og indgår i forslaget til  

 finansloven for 2001. Det foreslås at afvikle skyggeafgiften på  

 naturgas, at forlænge overgangsordningen for bygas, at foretage en  

 præcisering og ændring af registreringsbestemmelserne i afgiften  

 af naturgas og bygas samt at give godtgørelse for gas til  

 afprøvning af motorer.
Skyggeafgiften er den afgiftsfordel, som naturgassen har i  

 forhold til andre brændsler som f.eks. olie.
Afgiftsfordelen tilfalder  

 naturgasselskaberne.
Efter den gældende lovgivning svarer denne  

 afgiftsfordel til 31 øre pr.
Nm3  

 i perioden til og med 2008. Denne fordel foreslås nu gradvist afviklet  

 i perioden fra 2001 til 2006, hvor afgiftsfordelen vil falde bort.
Afgiften på bygas ligger på et endnu lavere  

 niveau end for naturgas, og har dermed haft en endnu større  

 afgiftsfordel i forhold til andre brændsler.
Efter den gældende  

 lovgivning skulle afgiften på bygas have været forhøjet  

 til niveauet for naturgas fra den 1. januar 2001, svarende til en  

 forhøjelse på 127 øre pr.
Nm3. I stedet for  

 den bratte overgang foreslås det nu, at afgiftsfordelen gradvist  

 reduceres i perioden 2001 til 2006, hvor afgiftsfordelen vil falde bort.
Endelig foreslås det, at bestemmelserne for  

 registrering og betaling af naturgasafgiften  præciseres og  

 ændres således, at det er distributions- og  

 transmissionsselskaber med bevilling, der skal afregne afgiften ved  

 afsætning af gas til forbrugerne.
Hertil kommer ovennævnte  

 godtgørelse.
Forslaget medfører et årligt provenu for  

 staten på ca. 100 mill. kr. i 2001 stigende til ca. 685 mill. kr. i  

 2007-8. Af det samlede provenu vil godt 80 pct. blive båret af det  

 statslige gasselskab DONG Naturgas.
Alene de resterende knap 20 pct. vil  

 blive båret af varmekunderne, heraf mindre end 3 pct. point af de  

 erhvervsmæssige varmekunder.
 For de varmekunder, der berøres af forslaget, vil  

 forhøjelsen af varmepriserne være på ca. 2½ kr. pr.  

 måned eller ca. 30 kr. pr. år for en typisk lejlighed i år  

 2001 i områder, der ikke har været berørt af stigende  

 priser på olie og gas.
 Bygaskunderne vil få en lempelse på samlet set  

 ca. 65 mill. kr. i årene 2001-2005. Godtgørelsesordningen  

 skønnes at medføre en lempelse på i  

 størrelsesordenen 5 mill. kr. årligt.
 De administrative og miljømæssige  

 konsekvenser af forslaget er meget beskedne.
Det foreslås, at forslaget træder i kraft 1.  

 januar 2001 med den undtagelse, at præciseringen af  

 registreringsbestemmelserne sættes i kraft, når  

 bevillingssystemet er på plads.
Afviklingen af skyggeafgiften skal  

 godkendes af EU-Kommissionen efter reglerne for statsstøtte.
 I det jeg i øvrigt henviser til  

 bemærkningerne i lovforslaget, skal jeg anbefale det til Tingets  

 velvillige behandling.
