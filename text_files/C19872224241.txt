 Studieplanen har virkning fra den 1. januar 1986.
 P.d.v.
 e.b.
Erik Nexelmann Underv.insp.
1. Formål Formålet med undervisningen er at skabe en indgående forståelse for den  

 disciplin indenfor simuleret intelligens, der betegnes ekspertsystemer.
 Der skal skabes basis for at de studerende kan afgøre om et givet  

 problemområde hensigtsmæssigt kan løses ved hjælp af et ekspertsystem.  

 Endvidere skal de studerende være i stand til at kunne vælge passende  

 værktøjer og løsningsmetoder til implementering af ekspertsystemer, samt  

 kunne anvende et konkret værktøj.
2. Mål De studerende skal være orienteret om, hvad emneområdet simuleret  

 intelligens dækker.
 De studerende skal have et kendskab til egnede anvendelsesområder for  

 ekspertsystemer.
 De studerende skal have kendskab til et eller flere af de mest kendte  

 ekspertsystemer.
 De studerende skal have en grundlæggende forståelse for begreber og  

 løsningsmetoder inden for ekspertsystemområdet.
 De studerende skal kunne anvende et eller flere af de værktøjer, der  

 bruges til udvikling af ekspertsystemer.
 De studerende skal have forståelse for, hvordan udvikling af et  

 ekspertsystem adskiller sig fra udvikling af et traditionelt system.
 De studerende skal være orienteret om udviklingstendenser indenfor  

 ekspertsystemområdet.
3. Indhold Simuleret intelligens De studerende skal være orienteret om den historiske udvikling indenfor  

 simuleret intelligens.
 De studerende skal være orienteret om de forskellige underdiscipliner  

 indenfor simuleret intelligens, såsom vidensbaserede systemer  

 (ekspertsystemer), sprogforståelse (genkendelse/generering af naturligt  

 sprog, billedforståelse (datamatsyn) og styring af robotter (robotik).
 De studerende skal specielt have kendskab til, hvad der  

 adskiller/karakteriserer ekspertsystemer i forhold til de øvrige discipliner  

 indenfor simuleret intelligens.
Karakteristik af ekspertsystemer De studerende skal have en indgående forståelse for, hvad der forstås ved  

 et ekspertsystem.
 De studerende skal have kendskab til begreber og løsningsmetoder indenfor  

 ekspertsystemer, såsom vidensbase, inferensmaskine, søgestrategier,  

 forklaringsfaciliteter, fakta og regler, og håndtering af usikker viden.
Anvendelsesområder De studerende skal have kendskab til, hvilke områder ekspertsystemer kan  

 anvendes indenfor.
 De studerende skal være orienteret om typiske anvendelsesområder for  

 ekspertsystemer, såsom medicinsk diagnosticering, fejlfindings- og  

 planlægningssystemer.
Kendte ekspertsystemer De studerende skal have kendskab til nogle kendte ekspertsystemer, såsom  

 MYCIN, CENTAUR, PROSPECTOR, DENDRAL, R1 og MOLGEN, herunder specielt  

 anvendelsesområder og konstruktionsprincipper.
Værktøjer De studerende skal have kendskab til forskellige værktøjer til  

 ekspertsystemudvikling, såsom Prolog, Lisp, ekspertsystemskaller og blandede  

 udviklingssystemer.
 De studerende skal kunne anvende et konkret værktøj til opbygning af  

 mindre ekspertsystemer.
Udviklingsmetoder De studerende skal have kendskab til metoder indenfor udvikling af  

 ekspertsystemer, herunder specielt kendskab til roller (vidensingeniør,  

 ekspert inden for genstandsområdet), udviklingsmodel og vidensindsamling.
 De studerende skal have kendskab til hvad der adskiller udvikling af  

 ekspertsystemer fra traditionel systemudvikling.
Udviklingstendenser De studerende skal være orienteret om udviklingstendenser inden for  

 ekspertsystemområdet, såsom integrationsmuligheder med andre systemer, og nye  

 maskintypers betydning for effektivitet af et ekspertsystem.
