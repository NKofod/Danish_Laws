Bekendtgørelse  

 om undersøgelse af ulykker til søs  

1 I medfør af § 1, stk.  

 3, § 4, stk. 3, og § 32, stk. 4, i lov om sikkerhed til søs, jf.  

 lovbekendtgørelse nr. 627 af 26. juli 2002, som ændret ved lov nr. 1465 af  

 22.  

 december 2004, af § 13, § 16, stk. 2, og § 24, stk. 6, i lov om dykkerarbejde  

 og dykkermateriel m.v., jf. lovbekendtgørelse nr. 18 af 7. januar 2000, og af  

 §  

 473 og § 481 i søloven, jf. lovbekendtgørelse nr. 538 af 15. juni 2004,  

 fastsættes:
Undersøgelse af ulykker  

 til søs - Opklaringsenheden § 1.  

  

 Undersøgelse af ulykker, dødsfald til søs, samt forureningsuheld i  

 forbindelse med bunkring, hvor danske skibe er involveret, foretages af en af  

 Søfartsstyrelsens direktør hertil oprettet Opklaringsenhed.
Enheden kan også  

 undersøge tilfælde, hvor der har været en overhængende fare for sådanne  

 ulykker.
Enheden undersøger tillige ulykker ved dykkerarbejde, der er  

 omfattet  

 af lov om dykkerarbejde og dykkermateriel, samt ulykker på danske havanlæg,  

 som  

 ikke er omfattet af lov om visse havanlæg.
Stk. 2.  

  

 Opklaringsenheden kan  

 endvidere deltage i eller forestå undersøgelser af ulykker til søs samt  

 forureningsuheld i forbindelse med bunkring på udenlandske skibe, såfremt der  

 er knyttet danske interesser til ulykken.
Såfremt ulykken er foregået uden  

 for  

 dansk territorialfarvand, foretages undersøgelsen i samarbejde med  

 flagstatens  

 søfartsmyndigheder.
 Stk. 3.  

  

 Opklaringsenhedens  

 undersøgelsesarbejde foregår adskilt fra Søfartsstyrelsens øvrige funktioner  

 og  

 virksomhed, jf. dog § 6, stk. 1. Enhedens medarbejdere kan dog i  

 overensstemmelse med de herom gældende regler bemyndiges til at tilbageholde  

 skibe, men deltager ikke i øvrigt i Søfartsstyrelsens tilsynsarbejde.
§ 2.  

  

 Formålet med undersøgelse af ulykker og dødsfald til søs samt  

 forureningsuheld i forbindelse med bunkring er at tilvejebringe oplysninger  

 om  

 de faktiske omstændigheder ved ulykken og at klarlægge de årsager og det  

 begivenhedsforløb, som har ført til ulykken, med henblik på at der af  

 Søfartsstyrelsen eller andre kan træffes foranstaltninger for at reducere  

 risikoen for gentagelser.
Undersøgelserne sigter ikke mod at tage stilling  

 til  

 de strafferetlige eller erstatningsretlige aspekter ved ulykkerne.
Stk. 2.  

  

 Undersøgelserne  

 foretages i overensstemmelse med principperne i den internationale  

 søfartsorganisation  

 IMOs kode vedrørende undersøgelse af ulykker og hændelser til søs.
De  

 involverede  

 skibes og rederiers sikkerhedsstyringssystem (ISM) inddrages i  

 undersøgelserne,  

 når dette er relevant.
§ 3.  

  

 Ulykker mv., der alene involverer fritidsfartøjer, undersøges kun, såfremt  

 det skønnes, at der er et særligt behov herfor.
Det kan endvidere besluttes,  

 at  

 ulykker mv., der involverer andre fartøjer end fritidsfartøjer, ikke  

 undersøges.
 Stk. 2.  

  

 Bestemmelserne om  

 undersøgelse af ulykker i artikel 12 i Rådets direktiv om en ordning med  

 obligatoriske syn med henblik på en sikker drift af ro-ro-færger og  

 højhastighedsfartøjer finder anvendelse ved opklaring af ulykker, der er  

 omfattet af direktivet.
 Kontaktpersoner m.v.
§ 4.  

  

 Søfartsstyrelsen udpeger efter indstilling fra de organisationer, der er  

 repræsenteret i Skibstilsynsrådet og efter høring af Rådet, 8 personer med  

 særlig maritim sagkundskab, som knyttes til Opklaringsenheden, og som efter  

 dennes anmodning bistår, hvor der er særligt behov herfor.
De sagkyndige skal  

 udpeges således, at 4 personer har særlig indsigt i handelsflådens forhold og  

 4  

 har særlig indsigt i fiskerierhvervets forhold.
Repræsentanter for de  

 søfarendes organisationer og for redernes organisationer skal være ligeligt  

 repræsenteret.
 Stk. 2.  

  

 Opklaringsenheden kan  

 endvidere ved sine undersøgelser lade sig assistere af andre personer eller  

 institutter.
 Stk. 3.  

  

 Lovgivningens  

 almindelige bestemmelser om tavshedspligt for personer, der virker i  

 offentlig  

 tjeneste eller udfører opgaver for en offentlig myndighed, finder anvendelse  

 på  

 de i stk. 1 nævnte personer samt på personer, der yder bistand efter stk. 2.
Indberetningspligt § 5.  

  

 Når et dansk handels- eller fiskeskib er involveret i kollision,  

 påsejling, grundstødning, brand, eksplosion, lækage, slagside, kæntring, når  

 der er sket en anden hændelse med væsentlig materiel skade til følge, eller  

 når  

 der om bord på skibet eller fra dette er indtruffet dødsfald eller alvorlig  

 personulykke,  

 skal Opklaringsenheden straks underrettes herom.
Stk. 2.  

  

 For skibe  

 hjemmehørende i Grønland med et dimensionstal på under 20, jf.
Meddelelser  

 fra  

 Søfartsstyrelsen F, kapitel 1, regel 17, skal der kun foretages anmeldelse  

 til  

 Opklaringsenheden, hvis der er indtruffet dødsfald eller alvorlig  

 personulykke.
 Stk. 3.  

  

 Opklaringsenheden  

 skal endvidere underrettes om ulykker i forbindelse med dykkerarbejde, der er  

 omfattet af lov om dykkerarbejde og dykkermateriel.
Stk. 4.  

  

 Det påhviler skibets  

 fører at sikre, at indberetning sker.
Er denne ikke i stand til at opfylde  

 pligten,  

 påhviler pligten rederen.  

 For havanlæg påhviler  

 indberetningspligten den ansvarlige for anlægget.
 Stk. 5.  

  

 For dykkerarbejde,  

 der ikke foregår fra skib eller havanlæg, påhviler indberetningspligten  

 arbejdsgiveren, samt, hvor der ikke foreligger et ansættelsesforhold, den der  

 har ladet dykkerarbejdet udføre.
§ 6.  

  

 Medarbejdere ved Søfartsstyrelsens kontor i Grønland kan efter anmodning  

 fra Opklaringsenheden indsamle oplysninger og foretage de fornødne  

 undersøgelser i Grønland på enhedens vegne.
Oplysningerne indberettes til  

 Opklaringsenheden, som forestår det videre undersøgelsesarbejde.
 Stk. 2.  

  

 Politimesteren i  

 Grønland eller andre grønlandske myndigheder underretter Opklaringsenheden,  

 såfremt man bliver opmærksom på en ulykke eller anden hændelse, som er  

 omfattet  

 af anmeldelsespligten i § 5, men som Opklaringsenheden må formodes ikke at  

 være  

 bekendt med.
 Opklaringsenhedens adgang til skibe mv.
 § 7.  

  

 Opklaringsenhedens medarbejdere har efter § 19, stk. 1, i lov om sikkerhed  

 til søs til enhver tid adgang til mod behørig legitimation uden retskendelse  

 at  

 gå om bord i skibe, når det skønnes nødvendigt i forbindelse med deres hverv.
Stk. 2.  

  

 Opklaringsenheden kan  

 foretage målinger, afprøvninger, tekniske undersøgelser og rekonstruktioner,  

 der er af betydning for klarlæggelse af ulykkens årsag.
Det påhviler i  

 henhold  

 til § 19, stk. 2, i lov om sikkerhed til søs såvel skibets reder, fører og  

 maskinchef som enhver, der handler på disses vegne, at yde Opklaringsenheden  

 den nødvendige bistand ved dens undersøgelser og give enhver oplysning i  

 forbindelse hermed, jf. dog stk. 3.
 Stk. 3.  

  

 Inden  

 Opklaringsenheden optager forklaring fra en person, som enheden skønner, at  

 det  

 er sandsynligt, at der vil blive rejst straffesag imod i forbindelse med  

 ulykken, skal den pågældende gøres bekendt med, at vedkommende ikke er  

 forpligtet til at udtale sig.
Stk. 4.  

  

 Opklaringsenheden  

 udfærdiger notat om de forklaringer, der optages.
Det skal af notatet fremgå,  

 om den pågældende har modtaget vejledning efter stk. 3. Der gives den, som  

 har  

 afgivet forklaring, mulighed for at gøre sig bekendt med notatet.
Søforklaring § 8.  

  

 Opklaringsenheden kan begære, at søforklaring afgives efter sølovens  

 bestemmelser herom.
Samarbejde med udenlandske myndigheder § 9.  

  

 Opklaringsenheden kan samarbejde med andre berørte staters  

 søfartsmyndigheder om gennemførelsen af undersøgelser og kan i forbindelse  

 hermed i fornødent omfang meddele oplysninger til disse myndigheder, herunder  

 videregive oplysninger om registreringer i involverede skibes Voyage Data  

 Recorders.
 Midlertidig  

 tilbageholdelse af skibe, fjernelse af vragdele mv.
§ 10.  

  

 Såfremt et skibs videre sejlads vil indebære en hindring for  

 Opklaringsenhedens undersøgelser, kan denne påbyde, at dets videre sejlads  

 skal  

 udskydes.
Opklaringsenheden kan endvidere påbyde, at instrumenter eller  

 lignende ikke må fjernes eller røres, indtil enheden har haft lejlighed til  

 at  

 foretage de fornødne undersøgelser.
Opklaringsenheden skal drage omsorg for,  

 at  

 skibe ikke unødigt opholdes, og at arbejdet om bord ikke unødigt  

 vanskeliggøres.  

 § 16, stk. 4, i lov om sikkerhed til søs finder anvendelse ved de i 1. pkt.  

 nævnte påbud.
Stk. 2.  

  

 Opklaringsenheden kan  

 bestemme, at vrag og vragdele ikke må fjernes eller røres, indtil enheden har  

 haft lejlighed til at foretage de fornødne undersøgelser.
I tilfælde, hvor et  

 skib er sunket, grundstødt eller drivende og kan give anledning til fare for  

 sejladssikkerheden eller for miljøet, aftales det mellem Opklaringsenheden og  

 henholdsvis Farvandsvæsenet eller Søværnets Operative Kommando, hvorledes der  

 skal forholdes.
 Stk. 3.  

  

 Opklaringsenheden kan  

 tage de i stk. 1 og 2 nævnte vragdele og instrumenter mv. i sin varetægt,  

 såfremt det er nødvendigt, for at undersøgelsen kan gennemføres.
 § 11.  

  

 Det bestemmes ved aftale mellem Opklaringsenheden og de militære  

 myndigheder, hvorledes der skal forholdes ved ulykker til søs, hvori både  

 civile skibe og krigs- eller troppetransportskibe er indblandet, eller som  

 indtræffer på militært område.
 Søulykkesrapporter mv.
§ 12.  

  

 Når Opklaringsenheden har afsluttet sin undersøgelse, udarbejdes en  

 rapport om ulykken.
Rapporten skal indeholde en beskrivelse af  

 hændelsesforløbet og en konklusion om ulykkens årsag, i det omfang det har  

 været muligt at fastlægge denne.
Rapporten kan endvidere indeholde  

 anbefalinger  

 om initiativer, der kan forebygge ulykker af samme eller lignende art.
Stk. 2.  

  

 Rapporten sendes til  

 de implicerede i ulykken og offentliggøres, medmindre særlige forhold taler  

 herimod.
For at medvirke til at fremtidige ulykker forebygges eller disses  

 konsekvenser begrænses kan rapporter, som offentliggøres, indeholde  

 oplysninger  

 om involverede personers helbredsmæssige forhold, hvor dette sker for at give  

 et retvisende billede af ulykken og dens konsekvenser.
 Stk. 3.  

  

 Såfremt der efter  

 undersøgelsens afslutning fremkommer nye oplysninger, som må antages at være  

 af  

 væsentlig betydning for undersøgelsens konklusioner, kan Opklaringsenheden  

 beslutte, at undersøgelsen skal genoptages.
 Stk. 4.  

  

 Når resultatet af en  

 ulykkesundersøgelse eller ulykkens karakter taler herfor, kan  

 Opklaringsenheden  

 undlade at udfærdige rapport.
Begrænsning af adgang til aktindsigt § 13.  

  

 Bestemmelser om aktindsigt i lov om offentlighed i forvaltningen finder  

 ikke anvendelse på oplysninger, undersøgelser, materialer o.l., der indgår i  

 en  

 verserende undersøgelse af en ulykke eller et dødsfald til søs.
 Stk. 2.  

  

 Bestemmelsen i stk. 1  

 finder kun anvendelse, indtil endelig søulykkesrapport foreligger, eller der  

 er  

 truffet beslutning om, at rapport ikke skal udfærdiges.
Ulykkesstatistik § 14.  

  

 En statistik over ulykker til søs offentliggøres mindst én gang om året.
 Straf og  

 ikrafttræden m.v.
 § 15.  

  

 Med bøde straffes den, der overtræder § 5. Den, der i strid med § 7, stk.  

 1, lægger hindringer i vejen for Opklaringsenhedens undersøgelser, eller som  

 ikke yder enheden bistand eller meddeler oplysninger som foreskrevet i § 7,  

 stk. 2, straffes med bøde, jf. dog bestemmelsen i § 7, stk. 3. Den, der  

 handler  

 i strid med påbud eller bestemmelser, der er fastsat i medfør af § 10, stk.  

 1,  

 1. eller 2. pkt., eller § 10, stk. 2, 1. pkt., straffes med bøde.
 Stk. 2.  

  

 Overtrædelse af de i  

 stk. 1 nævnte bestemmelser, som har fundet sted i Grønland eller på et skib  

 hjemmehørende  

 i Grønland, kan medføre bødeforanstaltning efter kriminalloven for Grønland.  

 Såfremt en straffesag pådømmes uden for Grønland, eller den vedrører en  

 person  

 eller virksomhed (juridisk person), der har bopæl eller er etableret uden for  

 Grønland, kan der i stedet for bødeforanstaltning idømmes straf af bøde.
 § 16.  

  

 Bekendtgørelsen træder i kraft den 1. august 2006.
 Stk. 2.  

  

 Bekendtgørelse nr.  

 1482 af 16. december 2005 om undersøgelse af ulykker til søs ophæves.
Økonomi- og Erhvervsministeriet, den 10.  

 juli 2006 Bendt Bendtsen /Frank Bjerg Mortensen 1  

 Bekendtgørelsen indeholder bestemmelser, der gennemfører dele af Rådets  

 direktiv nr. 99/35/EF om en ordning med obligatoriske syn med henblik på  

 sikker  

 drift af ro-ro-færger og højhastighedspassagerfartøjer, EF-Tidende 1999 L  

 138.
