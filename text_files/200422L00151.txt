Fremsat den 27. april 2005 af transport‑ og energiministeren (Flemming  

 Hansen) Forslag til Lov  

 om en offentlig fond til varetagelse af statens deltagelse i  

 kulbrintetilladelser  

 og en statslig enhed til administration af fonden Kapitel 1 Oprettelse af en offentlig fond § 1.  

  

 Der  

 etableres en offentlig fond til varetagelse af statens deltagelse i  

 kulbrintetilladelser meddelt i medfør af lov om anvendelse af Danmarks  

 undergrund.
 Stk. 2.  

  

 Fonden  

 skal afholde udgifter knyttet direkte til statsdeltagelsen, herunder udgifter  

 til efterforskning og investeringer i produktionsanlæg svarende til de i  

 fonden  

 placerede licensandele, og være debitor for lån ydet til dækning af disse  

 udgifter.
 Stk. 3.  

  

 Fonden kan  

 oppebære indtægter fra de statslige licensandele.
 Stk. 4.  

  

 Transport- og  

 energiministeren fastsætter nærmere bestemmelser om fondens virke.
§ 2.  

  

 Fondens indtægter anvendes først til at dække fondens finansieringsbehov,  

 herunder udgifter forbundet med statsdeltagelse i kulbrintetilladelser og  

 betaling af renter og ordinære afdrag på gæld.
Overskud herudover anvendes  

 til  

 ekstraordinære afdrag på gæld.
Yderligere overskud overføres til statskassen.
 § 3.  

  

 Finansministeren  

 bemyndiges til at dække den del af fondens finansieringsbehov, der ikke kan  

 finansieres af fondens indtægter, gennem statslige genudlån.
Kapitel 2 Oprettelse af en statslig enhed til administration  

 af fonden m.v.
§ 4.  

  

 Der  

 etableres en statslig enhed til administration af den offentlige fond til  

 varetagelse  

 af statsdeltagelse i kulbrintetilladelser.
Den statslige enhed oprettes under  

 Transport- og Energiministeriet.
 § 5.  

  

 Enhedens  

 formål er at administrere den offentlige fond, jf. § 1, stk. 1.
 Stk. 2.  

  

 Enheden skal administrere  

 statslig deltagelse i tilladelser til efterforskning og indvinding af  

 kulbrinter som fastlagt i § 8 i lov om anvendelse af Danmarks undergrund.
 Stk. 3.  

  

 Enheden kan ikke  

 være operatør for tilladelser givet i medfør af lov om anvendelse af Danmarks  

 undergrund eller være ansøger til tilladelser.
 Stk. 4.  

  

 Enheden kan i  

 øvrigt varetage opgaver, der henlægges til den af transport- og  

 energiministeren.
 § 6.  

  

 Enheden  

 ledes af en direktør, der har ansvar for driften af enheden.
 Stk. 2.  

  

 Direktøren  

 varetager den daglige administrative og økonomiske ledelse inden for rammerne  

 af det vedtagne budget og ansætter enhedens personale.
 Stk. 3.  

  

 Transport- og  

 energiministeren ansætter direktøren.
§ 7.  

  

 Enheden kan vederlagsfrit rekvirere eksisterende oplysninger om Danmarks  

 undergrund hos Energistyrelsen og Danmarks og Grønlands Geologiske  

 Undersøgelse, GEUS.
Dog kan Energistyrelsen og GEUS kræve betaling fra  

 enheden,  

 såfremt der er kopieringsomkostninger forbundet med rekvisitionen af  

 oplysninger.
 § 8.  

  

 Staten afholder omkostningerne til drift af enheden inden for en  

 bevillingsramme fastsat på finansloven.
Kapitel 3 Ikrafttrædelsesbestemmelse § 9.  

  

 Loven  

 træder i kraft dagen efter bekendtgørelse i Lovtidende.
 § 10.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslagets formål og indhold Lovforslaget har til formål at skabe grundlag for etablering af  

 en selvstændig offentlig fond til afholdelse af udgifter og eventuelle  

 indtægter forbundet med statens deltagelse i kulbrintetilladelser.
Endvidere  

 skal der oprettes en ny statslig enhed, der får som opgave at administrere  

 den  

 offentlige fond.
DONG Efterforskning og Produktion A/S har hidtil varetaget den  

 statslige deltagelse i tilladelser til efterforskning og indvinding af  

 kulbrinter.
I forlængelse af den politiske aftale om vilkår for salg af  

 aktier  

 i DONG A/S ønsker regeringen at gennemføre en delvis privatisering af DONG.  

 DONG Efterforskning og Produktion kan derfor ikke fremover varetage  

 statsdeltagelsen i nye koncessioner.
Der er derfor behov for at etablere en  

 ny  

 struktur til varetagelse heraf.
Da statsdeltagelse i kulbrintelicenser fortsat skal være et  

 vigtigt led i at sikre det danske samfund andel i det økonomiske afkast fra  

 ressourcerne i undergrunden, er der behov for at sikre, at statsdeltagelsen  

 også fremover kan blive administreret kvalificeret.
På den baggrund foreslås,  

 at der oprettes en ny statslig enhed, der får til opgave at administrere  

 fondens statsdeltagelse i kommende udbudsrunder og i nye tilladelser i åben  

 dør-proceduren. Åben dør-proceduren omfatter arealer, hvor der ikke tidligere  

 er gjort kommercielle fund af olie eller gas.
På hele landområdet samt  

 offshore-området  

 med undtagelse af den vestlige del af Nordsøen kan olieselskaberne løbende  

 inden for en årlig åbningsperiode fra 2. januar til 30. september søge om  

 koncessioner.
Fonden og enheden til administration af fonden bør senest være  

 operationsdygtig fra slutningen af 2005, hvor staten forventes at modtage et  

 antal licensandele i forlængelse af 6. udbudsrunde.
Opdelingen i en offentlig fond og en enhed til administration  

 af fonden afspejler forskellen på de udgifter, der er specifikt knyttet til  

 licensandelene, og de udgifter, der vedrører administrationen.
De  

 licensspecifikke udgifter, der afholdes af fonden, vil således blive bestemt  

 eksternt i de enkelte licenser, hvor staten som automatisk deltager med 20  

 pct.  

 vil være i mindretal.
Modsat vil de administrative udgifter i enheden kunne  

 fastsættes mere diskretionært ud fra en politisk prioritering, hvorfor de med  

 fordel kan indgå direkte på finansloven.
Opdelingen i en fond og en enhed er  

 dermed med til at skabe gennemsigtighed om de to typer af udgifter.
Fonden Formålet med fonden er at eje de modtagne licensandele.
Fondens  

 aktiviteter forventes indledningsvis at bestå af andele i et antal  

 efterforskningslicenser erhvervet i forbindelse med 6. udbudsrunde.  

 Deltagelsen  

 i disse licenser giver fonden et løbende finansieringsbehov, da licenserne i  

 en  

 årrække må forventes alene at indebære udgifter til  

 efterforskningsaktiviteter  

 og eventuelle investeringer i produktionsanlæg.
Fonden vil hverken  

 kunne eje andele i udenlandske licenser eller i danske licenser, som den ikke  

 har modtaget andele i gennem statsdeltagelse.
Fonden vil således ikke på egen  

 hånd kunne forøge sin ejerandel i en licens medmindre dette sker som et led i  

 en forkøbsprocedure eller en sole risk-procedure i licenser, hvor  

 fonden  

 allerede er deltager.
I så fald vil forøgelsen skulle godkendes af transport-  

 og energiministeren.
Fonden kan kun øge andelene hvis der er tale om  

 projekter,  

 hvor der er grund til at forvente en positiv projektøkonomi, ud fra de i  

 branchen sædvanligt benyttede beregningsmodeller.
Ydermere forudsættes det,  

 at  

 et flertal af de deltagende private selskaber, målt ud fra den procentvise  

 deltagelse, også fortsat deltager i investeringen/arbejdet i licensen.  

 Fondens  

 andel kan dog ikke overskride et loft på 40 pct. af licensen.
Fonden vil endvidere kunne varetage statsdeltagelsen på 20 pct.  

 i Dansk Undergrunds Consortium-licensen (DUC-licensen) efter 2012, der er en  

 følge af aftalen af 29. september 2003 mellem A.
P.
Møller-Mærsk og økonomi-  

 og  

 erhvervsministeren.
 Finansieringsbehovet i de enkelte år kan ikke opgøres på  

 forhånd, da det er afhængigt af en række fremtidige investeringsbeslutninger  

 blandt partnerne i licenserne og omfanget af eventuelle kommercielle fund.  

 Det  

 er derfor ikke muligt at kapitalisere fonden præcist fra begyndelsen.  

 Finansieringen bør derfor foretages løbende og fleksibelt i takt med det  

 konkrete finansieringsbehov.
På grund af fondens statslige ejerskab og behovet for fleksibel  

 finansiering er det hensigtsmæssigt at lade finansieringen ske ved statslige  

 genudlån.
Med en genudlånsmodel har fonden ikke behov for egen finansafdeling  

 med kompetencer inden for låneoptagelse m.v.
Samtidig vil finansieringen  

 kunne  

 udnytte statens likviditetspræmie, der følger af store låneudstedelser.
Det  

 forudsættes, at enheden på baggrund af budgetterne inden for de enkelte  

 tilladelser udarbejder årlige investeringsplaner for at kunne fastsætte  

 fondens  

 låne- og finansieringsbehov for det kommende år.
I en årrække vil fonden have et nettofinansieringsbehov til nye  

 licenser samt renter og afdrag på eksisterende lån.
Senere vil eventuelle  

 indtægter fra kommercielle fund og fra 2012 indtægter fra statsdeltagelsen på  

 20 pct. i DUC kunne medvirke til fuld eller delvis dækning af fondens  

 finansieringsbehov.
Alene den del af finansieringsbehovet, der ikke kan  

 dækkes  

 af fondens indtægter, kan dækkes gennem statslige genudlån.
Vilkårene for  

 genudlånsfinansiering fastsættes af finansministeren.
Hvis der i det enkelte år er indtægter udover fondens årlige  

 finansieringsbehov, skal disse indtægter anvendes til nedbringelse af fondens  

 gæld i form af ekstraordinære afdrag.
Hvis der i det enkelte år er indtægter  

 udover fondens årlige finansieringsbehov og fondens samlede gæld er afviklet,  

 skal indtægterne overføres til statskassen.
 Fonden og enheden er omfattet af de gældende lovregler for  

 forvaltning, regnskabsaflæggelse og revision.
Enheden Med henblik på administration af fonden vil der blive oprettet  

 en ny enhed under Transport- og Energiministeriet.
Enheden foreslås oprettet  

 ved lov med henblik på at skabe klare rammer for dens arbejde.
Den statslige Enheds formål skal være at administrere statens  

 ejerskab til de gennem statsdeltagelse erhvervede andele i kulbrintelicenser,  

 jf.  

 undergrundslovens § 8 (lov om anvendelse af Danmarks undergrund, jf.  

 lovbekendtgørelse nr. 526 af 11. juni 2002, med de ændringer, der følger af  

 lov  

 nr. 1230 af 27. december 2003 og lov nr. 442 af 9. juni 2004), hvoraf det  

 fremgår, at det kan fastsættes som et vilkår i en tilladelse, at staten eller  

 et af staten ejet selskab indtræder i den af tilladelsen omfattede  

 virksomhed.
Fonden  

 vil således få som opgave at varetage statsdeltagelsen i nye koncessioner  

 efter  

 undergrundsloven samt eventuelt et mindre antal licensandele modtaget fra  

 DONG,  

 dersom det i forbindelse med den delvise privatisering viser sig at være  

 formålstjenligt.  

 Herudover vil enheden kunne varetage eventuelle andre opgaver som pålægges af  

 transport- og energiministeren.
 Oprettelsen af enheden på nuværende tidspunkt betyder, at  

 staten i god tid inden 2012, hvor der modtages en andel i den forlængede  

 eneretsbevilling, vil kunne opbygge en organisation, der på kvalificeret vis  

 kan varetage statsdeltagelsen i eneretsbevillingen.
I modsætning til DONG Efterforskning og Produktion A/S vil den  

 nye enhed ikke kunne påtage sig operatøropgaver og ikke lade fonden erhverve  

 licensandele på kommercielle vilkår.
Enheden vil således ikke kunne optræde  

 som  

 en konkurrent til olieselskaberne.
§ 8 i undergrundsloven implementerer dele af  

 koncessionsdirektivets (Europa-Parlamentets og Rådets direktiv 94/22/EF af  

 30.  

 maj 1994) bestemmelser.
Det fremgår af undergrundslovens § 8, at det kan  

 fastsættes som et vilkår i en tilladelse, at staten eller et af staten ejet  

 selskab indtræder i den af tilladelsen omfattede virksomhed.
Statsdeltageren  

 har de samme rettigheder og forpligtelser som de øvrige deltagere i  

 tilladelsen, på nær enkelte kommercielle beslutninger f.eks. om valg af  

 rettighedshaverens leverandører.
Det er generelt et krav for statsdeltagerens  

 udøvelse af stemmeret, at statsdeltageren alene må varetage de hensyn, som  

 tilgodeses  

 efter undergrundsloven.
Stemmeafgivelsen skal endvidere udøves således, at  

 den  

 ikke er til hinder for, at rettighedshaverens virksomhed baseres på  

 forretningsmæssige principper.
 Enheden vil skulle sikre statens interesser ved  

 licensgruppernes beslutninger om en lang række forhold af betydning for  

 fremtidige indtægter og udgifter.
 Det er hensigten, at enheden skal have en nær tilknytning til  

 Energistyrelsen, så den i videst muligt omfang kan trække på eksisterende  

 statslig ekspertise  først og fremmest i Energistyrelsen, men også  

 Danmarks og  

 Grønlands Geologiske Undersøgelse, GEUS, vil kunne bidrage med kompetencer.  

 Dette skal ses i lyset af, at den nye enhed i de første år forventes at  

 skulle  

 forvalte et mindre antal licenser, hvorfor det formentligt ikke vil være  

 muligt  

 at holde medarbejdere med de relevante kompetencer fuldt beskæftiget.
Administrative og økonomiske konsekvenser for  

 staten, amtskommuner og kommuner Lovforslaget har ikke administrative eller økonomiske  

 konsekvenser for amter og kommuner.
Den nye statslige enhed skal administrere fonden.
Fonden skal  

 varetage statsdeltagelsen i nye licenser., herunder afholde 20 pct. af  

 omkostningerne forbundet med licenserne, ligesom 20 pct. af eventuelle  

 indtægter  

 fra licenserne vil skulle tilgå fonden.
Statens andel af overskud og tab  

 svarer  

 således til statens andel i konsortiet.
Da enheden og fonden etableres med henblik på varetagelse af  

 statsdeltagelse i nye kulbrintelicenser, vil der i de første år alene være  

 udgifter.
Eventuelle indtægter vil i givet fald først komme efter en årrække.
 Det skønnes, at de samlede efterforskningsudgifter for  

 tilladelser meddelt i 6. udbudsrunde vil udgøre mellem 1 og 2 mia. kr.  

 (2004-priser). Udgifterne for en 20 procentsandel i 6. runde tilladelser vil  

 under denne forudsætning beløbe sig til ca. 200-400 mio. kr. (2004-priser).  

 Udgifterne forudsættes at fordele sig over perioden 2005 til 2011.
Hertil kommer udgifter i forbindelse med fremtidige  

 tilladelser, der meddeles i åben dør-proceduren.
For perioden 1997 til 2004  

 skønnes efterforskningsudgifterne i åben dør at have beløbet sig til 200 mio.  

 kr. (2004-priser), heraf tegner en statsandel sig for ca. 40 mio. kr.  

 (2004-priser). For perioden 2005 til 2011 vurderes aktiviteterne i åben dør  

 området at blive lavere end hidtil, hvorfor statens udgifter må forventes at  

 ligge under 40 mio. kr.
 Samlet skønnes fondens udgifter til efterforskning at blive i  

 størrelsesordenen  

 250-450 mio.kr. i perioden 2005 til 2011, som forventes finansieret af  

 statslige genudlån.
 I tilfælde af kommercielle fund vil fonden skulle afholde  

 udgifter i forbindelse med indvinding, hvilket vil øge finansieringsbehovet.  

 Eksempelvis har der på Syd Arne-tilladelsen været tale om samlede  

 investeringer  

 i størrelsesordenen 7 mia. kr. over perioden 1997 til og med 2003. En 20 pct.  

 andel heraf vil svare til 1, 4 mia. kr., der i givet fald må forventes at  

 skulle genudlånsfinansieres.
 Modtager staten et antal licensandele fra DONG, fordi det i  

 forbindelse med privatiseringen viser sig at være hensigtsmæssigt, vil der  

 blive tale om tilsvarende større udgifter ved eventuel efterforskning og  

 udvinding,  

 der i givet fald må forventes også at skulle genudlånes.
Det er hensigten, at den andel på 20 pct. i DUC-licensen, som  

 staten modtager i 2012, placeres i fonden.
Overskuddet fra denne andel vil  

 til  

 den tid skulle anvendes til at dække fondens finansieringsbehov eller  

 ekstraordinær nedbringelse af gæld.
Overskud udover fondens  

 finansieringsbehov  

 skal  hvis al gæld er indfriet - udloddes til statskassen.
Hvorvidt fonden kan  

 forrente og afdrage lånene vil afhænge af, om efterforskningsudgifterne vil  

 blive efterfulgt af indtægter, herunder af, om der gøres tilstrækkelige store  

 kommercielle fund.
Hvis fonden ikke på sigt modtager indtægter til  

 forrentningen og afdrag på de statslige genudlån, vil staten skulle afholde  

 omkostningerne  

 og lide et tilsvarende tab.
Samlet set vurderes den finansielle risiko ved  

 genudlån til fonden væsentlig større, end det normalt er tilfældet ved  

 statslige genudlån.
De statslige genudlån vil forøge statsgælden og ØMU-gælden  

 svarende til långivningsomfanget.
Det modsvares af, at efterfølgende afdrag  

 på  

 lån vil reducere statsgælden og ØMU-gælden.
Der vil være udgifter  

 forbundet med etablering og drift af den nye statslige styrelse til  

 varetagelse  

 af statsdeltagelse m.v.
I den statslige administration regnes normalt med ca.  

 1  

 mio. kr. pr. medarbejder pr. år til dækning af lønudgift, lokaler, IT m.v.  

 Udgiften pr. medarbejder i den nye enhed må dog i perioder forventes at blive  

 betydelig større end dette, da der kan vise sig at være behov for at købe  

 ekstern bistand.
Det er hensigten, at styrelsen skal bygges langsomt op i takt  

 med aktivitetsniveauet.
Det er vurderingen, at medarbejderstabens størrelse i  

 selve enheden vil være i størrelsesordenen 4-8 personer i den periode, hvor  

 der  

 alene er tale om efterforskning.
Antallet af medarbejdere vil bl.a. afhænge  

 af,  

 hvor mange tilladelser der vil blive givet i 6. udbudsrunde.
Behovet for  

 medarbejdere kan blive større i perioden op til og efter 2012, hvor enheden  

 også skal forvalte statsdeltagelsen i den forlængede eneretsbevilling.
Det  

 forventes, at der skal ansættes i størrelsesordenen 6 medarbejdere.
Udgiften  

 hertil andrager 9,5 mio. kr. årligt, heraf udgør 3,7 mio. kr. lønsum.  

 Enhedens  

 opstart i 2005 betyder, at der i 2005 alene er behov for 3,8 mio. kr., heraf  

 1,5 mio. kr. lønsum.
Økonomiske og administrative konsekvenser for  

 erhvervslivet Formålet med lovforslaget er at oprette en fond til varetagelse  

 af statens deltagelse i kulbrintetilladelser og en ny enhed, der gennem  

 administration af fonden kan varetage den fremtidige statsdeltagelse i  

 kulbrintelicenser, eftersom det ikke længere skal være DONG Efterforskning og  

 Produktion A/S, der skal administrere statsdeltagelsen.
Der er således alene  

 tale om, at statsdeltagelsen fremover skal varetages af en anden institution.  

 På den baggrund har lovforslaget ikke nye administrative og økonomiske  

 konsekvenser for erhvervslivet.
 Forslaget har været sent til Erhvervs- og Selskabsstyrelsens  

 Center for Kvalitet i Erhvervsregulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.  

 Styrelsen vurderer ikke, at forslaget er erhvervsrelevant og det bør derfor  

 ikke forelægges et af Økonomi- og Erhvervsministeriets virksomhedspaneler.
Miljømæssige konsekvenser Gennemførelse af lovforslaget forventes ikke at have  

 miljømæssige konsekvenser, da forslaget omhandler finansiering og  

 administration af statsdeltagelse.
Statsdeltagelse er allerede et fast  

 element  

 i forbindelse med meddelelse af koncessioner i dag.
Det bemærkes i øvrigt, at  

 det er fast praksis forud for meddelelse af nye tilladelser til  

 efterforskning  

 og indvinding af kulbrinter at høre bl.a. de statslige miljømyndigheder  

 herom.
Forholdet til EU-retten Ifølge artikel 6 i koncessionsdirektivet (Europa-Parlamentets  

 og Rådets direktiv 94/22/EF af 30. maj 1994 om betingelser for tildeling og  

 udnyttelse af tilladelser til prospektering, efterforskning og produktion af  

 kulbrinter) kan der fastsættes krav om statslig deltagelse i koncessioner.
De udgifter, fonden afholder i medfør af § 1, stk. 2, vil blive  

 afholdt på en sådan måde, at der ikke er tale om statsstøtte.
Lovforslaget  

 indeholder derfor ikke EU-retlige aspekter.
 Koncessionsdirektivets regler er implementeret i § 8 i  

 undergrundsloven.
Der opereres allerede i dag med statsdeltagelse i  

 kulbrintetilladelser i Danmark.
Lovforslaget skal alene gøre det muligt at  

 oprette en ny offentlig institution til varetagelse af statsdeltagelse og  

 skabe  

 mulighed for finansiering af statsdeltagelsen.
Hørte organisationer Lovforslaget har været sendt i høring til nedennævnte  

 myndigheder og organisationer:
 Arbejderbevægelsens Erhvervsråd, CO-industri, Danmarks  

 Fiskeriforening, Danmarks Naturfredningsforening, Danmarks Rederiforening,  

 Dansk Arbejdsgiverforening, Dansk Industri, Denerco Oil, Finansministeriet,  

 Fælles Faglig Forbund, Greenpeace Danmark, Landsorganisationen i Danmark,  

 Miljøministeriet, Nationalbanken, North Sea Operators Committee   

 Denmark,  

 Organisationen for vedvarende Energi, Rigsrevisionen, Skatteministeriet,  

 Statsministeriet  

 og Økonomi- og Erhvervsministeriet.
Samlet vurdering  

 af lovforslagets konsekvenser Positive konsekvenser/Mindreudgifter Negative konsekvenser/ Merudgifter Økonomiske konsekvenser for stat, kommuner og amtskommuner Ingen Merudgifter til oprettelse og drift af den nye statslige enhed.  

 Genudlånsfinansieringen indebærer væsentlig større risiko for tab end det  

 normalt er tilfældet ved statslige genudlån.
Administrative konsekvenser for stat, kommuner og  

 amtskommuner Ingen Oprettelse af en ny statslig enhed Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Det foreslås, at der oprettes en offentlig fond til varetagelse  

 af statens deltagelse i kulbrintetilladelser.
Her er tale om en selvstændig  

 offentlig fond uden bestyrelse eller ansatte.
Fonden skal varetage ejerskabet  

 til statens licensandele i kulbrintetilladelser meddelt i medfør af  

 undergrundsloven og være debitor for lån ydet til dækning af udgifterne  

 forbundet med deltagelsen i licenserne.
Endvidere kan fonden oppebære  

 indtægter  

 fra de statslige licensandele.
Det fremgår af bemyndigelsen i stk. 4, at transport- og  

 energiministeren fastsætter nærmere bestemmelser om fondens virke.
Der vil i  

 den forbindelse blive fastsat vedtægter for fonden, som bl.a. vil omfatte  

 regnskabsaflæggelse  

 og fondens ophør.
Til § 2 Fondens licensandele vil i de første år alene være forbundet  

 med udgifter til efterforskning m.v.
 Fonden vil kun kunne oppebære indtægter, hvis der bliver gjort  

 kommercielle fund og efterfølgende igangsættes indvinding fra de licenser,  

 fonden deltager i eller fonden overtager statsdeltagelsen på 20 pct. i DUC.  

 Når  

 fonden kommer til at få indtægter, er der i bestemmelsen fastsat, hvordan  

 indtægterne skal anvendes, med henblik på at sikre, at fonden finansielt i  

 videst muligt omfang kan hvile i sig selv.
Placering af licensandelene i en offentlig fond indebærer, at  

 staten kan overføre et eventuelt overskud til statskassen.
Overskuddet fra  

 fondens indtægter skal i prioriteret rækkefælge først anvendes til at dække  

 fondens  

 finansieringsbehov, herunder udgifter forbundet med statsdeltagelse i  

 kulbrintetilladelser og betaling af renter og ordinære afdrag på gæld,  

 dernæst  

 anvendes til ekstraordinære afdrag på eksisterende gæld.
Indtægter herudover  

 overføres til statskassen.
Til § 3 På grund af fondens statslige ejerskab og behovet for en  

 fleksibel finansiering af fondens udgifter vil det være hensigtsmæssigt at  

 lade  

 finansieringen ske ved statslige genudlån.
Med en genudlånsmodel har fonden  

 ikke behov for egen finansafdeling med kompetencer inden for låneoptagelse  

 m.v., idet den praktiske håndtering vedrørende låneoptagelsen foretages af  

 Danmarks  

 Nationalbank som statens agent på statsgældsområdet.
Samtidig vil  

 finansieringen kunne drage fordel af den likviditetspræmie, der følger af, at  

 statens låntagning finansieres ved store obligationsudstedelser med deraf  

 følgende høj likviditet.
 Vilkårene for genudlånsfinansiering fastsættes af  

 finansministeren.
Til § 4 Det foreslås, at enheden organiseres som en selvstændig  

 statslig styrelse, der har til opgave at administrere fonden.
Opdelingen i en offentlig fond og en enhed afspejler forskellen  

 på de udgifter, der er specifikt knyttet til licensandelene, og de udgifter,  

 der vedrører administrationen.
Opsplitningen giver således en høj grad af  

 gennemsigtighed.
Den nye enhed agtes  

 etableret i tilknytning til Energistyrelsen.  

 Det er hensigten, at den nye  

 enhed skal være en mindre organisation, der i størst mulig udstrækning  

 baserer  

 sig på eksisterende statslig ekspertise - først og fremmest i  

 Energistyrelsen,  

 men også i Danmark og Grønlands Geologiske Undersøgelse (GEUS) - for hermed  

 at  

 begrænse statens omkostninger til yderligere personale.
Enheden vil skulle  

 refundere de udgifter, herunder lønudgifter, Energistyrelsen og GEUS vil få i  

 den forbindelse.
Det vil sige, at dersom enheden rekvirerer vurderinger m.v.  

 fra Energistyrelsen eller GEUS, der ikke allerede eksisterer eller alligevel  

 ville blive tilvejebragt, vil der skulle ske en refusion af udgifterne efter  

 de  

 gældende timetakster.
Enheden ikke skal betale for vurderinger m.v.,  

 Energistyrelsen eller GEUS har udarbejdet til egen brug.  

 Enheden vil da også skulle benytte de  

 administrative kompetencer i forbindelse med personaleadministration, IT  

 m.v.,  

 som Energistyrelsen råder over, således at det primært er petroleumsfaglig,  

 økonomisk og juridisk ekspertise, enheden selv skal besidde.
Det forudsættes,  

 at  

 den nye enhed afholder Energistyrelsens yderligere omkostninger forbundet med  

 enhedens brug af personaleadministration m.v.
 Enheden skal dog have mulighed for at rekvirere ikke statslig  

 ekspertise, dersom ekspertisen eller kapaciteten ikke findes i staten.
Til § 5 Den statslige enhed forudsættes etableret som en mindre  

 organisation.
Enheden har ikke mulighed for at udvide fondens aktiviteter  

 uden  

 for de tildelte licensandele.
En undtagelse kan dog være det særlige  

 tilfælde,  

 hvor deltagerne i en konkret licens har aftalt, at der er forkøbsrettigheder  

 for de øvrige deltagere i licensen, hvis eksempelvis en af deltagerne i  

 licensen  

 ønsker at udtræde.
I sådanne tilfælde kan staten have en fordel ved ikke på  

 forhånd at have afskåret fonden fra at udnytte sådanne rettigheder.  

 Udnyttelsen  

 af en forkøbsrettighed forudsætter dog tilslutning fra transport- og  

 energiministeren.
Udnyttes en sådan forkøbsrettighed, indebærer det, at  

 statens  

 andel af tilladelsen bliver højere end 20 pct.
Generelt vil enheden skulle have de samme rettigheder og  

 forpligtelser som de øvrige deltagere i tilladelsen, på nær enkelte  

 kommercielle beslutninger, f.eks. om valg af leverandører, jf.  

 undergrundslovens § 8. Det er generelt et krav til udøvelsen af  

 statsdeltagelsens stemmeret i licenserne, at statsdeltageren alene må  

 varetage  

 de hensyn, som tilgodeses efter undergrundsloven.
Stemmeafgivelsen skal  

 endvidere udøves således, at den ikke er til hinder for, at licenskonsortiets  

 virksomhed baseres på forretningsmæssige principper.
Specifikt vil enheden få som opgave at sikre statens interesser  

 ved licensgruppernes beslutninger om en lang række forhold af betydning for  

 fremtidige indtægter og udgifter.
De vigtigste beslutninger vil som  

 udgangspunkt  

 være at skulle forholde sig til de oplæg m.v., som operatøren for tilladelsen  

 kommer med vedrørende efterforskning, udbygning og indvinding.
Endvidere nævnes i stk. 3, at enheden ikke vil få mulighed for  

 at varetage operatørskaber i tilladelserne, ligesom enheden ikke kan være  

 ansøger til tilladelser.
Tilladelser uden for dansk område vil også være  

 omfattet  

 heraf. Årsagen hertil er, at enheden ikke skal optræde som en konkurrent til  

 olieselskaberne.
 For at oppebære en vis form for fleksibilitet foreslås endvidere  

 i stk. 4, at enheden kan varetage øvrige opgaver, der måtte blive henlagt til  

 den.
Til § 6 Det foreslås, at enheden  i lighed med, hvad der gælder for  

 andre statslige styrelser  ledes af en direktør.
Direktøren skal have  

 ansvar  

 for den daglige drift af enheden.
Transport- og energiministeren har, ligesom  

 i  

 forhold til andre styrelser, det overordnede ansvar for enheden.
Den af  

 transport- og energiministeren ansatte direktør skal varetage den  

 administrative og økonomiske ledelse inden for rammerne af det vedtagne  

 budget,  

 og enhedens direktør skal referere direkte til Transport- og  

 Energiministeriets  

 departement på samme måde som direktører i andre styrelser.
Til § 7 Det foreslås, at enheden, i modsætning til private  

 virksomheder, vederlagsfrit kan rekvirere oplysninger om Danmarks undergrund  

 hos Energistyrelsen og GEUS til brug for varetagelsen af statsdeltagelse.  

 Begrundelsen for den vederlagsfri rekvirering er, at staten i forvejen er i  

 besiddelse af sådanne oplysninger.
Rettighedshavere til tilladelser efter  

 undergrundsloven indsender således i forvejen prøver og andre oplysninger,  

 der  

 tilvejebringes under udøvelse af virksomhed omfattet af loven, til  

 Energistyrelsen og GEUS uden vederlag.
Den nye enhed kan rekvirere disse  

 oplysninger  

 om undergrunden både i forbindelse med licensområder, den selv administrerer  

 statsdeltagelsen i, som øvrige områder.
Enheden skal ikke, bortset fra  

 egentlige kopieringsomkostninger, betale for at få adgang til oplysningerne.
Til § 8 Det foreslås, at den nye statslige enhed i lighed med andre  

 styrelser får sin egen konto på finansloven til dækning af udgifter til  

 husleje, inventar, løn til medarbejderne, konsulentbistand m.v.
Til § 9 Det foreslås, at loven træder i kraft dagen efter  

 bekendtgørelse i Lovtidende.
Til § 10 Loven gælder ikke for Grønland og Færøerne.
