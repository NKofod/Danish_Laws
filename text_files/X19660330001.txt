Noteret en fraskilt hustrus ret til enkepension i et tilfælde, hvor  

 der kun indtræder bidragspligt under visse betingelser.
Udtalt over for  

 hustruen, at hendes ret til enkepension bortfalder, hvis mandens eventuelle  

 bidragspligt endeligt bortfalder, før han opnår 10 års pensionsanciennitet,  

 og/eller før hun fylder 62 år.
 Under henvisning til Deres breve kan vi meddele, at vi har noteret, at  

 Deres klient fru B, ifølge skilsmissebevillingen har bevaret ret til i  

 henhold til bestemmelserne i kapitel IV i loven om Arbejdsmarkedets  

 Tillægspension, jfr. lov nr. 102 af 14. marts 1941 med senere ændringer,  

 eventuelt at oppebære tillægspension i form af enkepension efter sin  

 tidligere ægtefælle, direktør C.
Det benærkes herved, at det i loven om Arbejdsmarkedets tillægspension er  

 bestemt, at enkepension ydes efter begæring fra ægtefællens død.
Som følge  

 heraf må Deres klient - uanset den nu foretagne notering - i tilfælde af sin  

 tidligere ægtefælles død selv rette henvendelse til ATP med anmodning om at  

 få enkepension udbetalt.
Vi gør opmærksom på, at enkepension tidligst kan ydes fra enkens fyldte  

 62. år.
Det er endvidere i loven fastsat som betingelse, at ægteskabet har  

 været mindst 10 år, og at afdøde havde opnået mindst 10 års anciennitet som  

 medlem af tillægspensionsordningen.
Da retten til enkepension ikke kan  

 bevares udover bidragsperioden, jfr. § 2, stk. 2, i loven om bevarelse af  

 enkepensionsret ved separation og skilsmisse, vil enkepensionen således ikke  

 komme til udbetaling, hvis mandes pligt til eventuelt at svare hustrubidrag  

 er endeligt bortfaldet, før han har opnået 10 års anciennitet, og /eller før  

 Deres klient fylder 62 år.
