Nr LSF 253 Forslag til Lov om ændring af lov om friskoler og private grundskoler m.v.  

 (Tilskud til udenlandske børn, der ikke ledsages af forældre) Fremsat af undervisningsministeren (Ole Vig Jensen) den 3. maj 1995 Vedtaget ved tredjebehandling den 1. juni 1995 Lov nr. 453 af 14/06/1995 § 1 I lov om friskoler og private grundskoler m.v., jf. lovbekendtgørelse nr.  

 315 af 26. april 1994, foretages følgende ændringer:
 1. I § 10, stk. 1, indsættes som 2. og 3.  

 pkt.:
»Ved opgørelsen af antal årselever ved skolerne medregnes ikke børn  

 af forældre, der ikke er bosat i Danmark.
Undervisningsministeren kan  

 fastsætte regler, der fraviger dette krav i tilfælde, hvor der foreligger en  

 særlig tilknytning til Danmark eller eleverne er i Danmark i forbindelse med  

 et offentligt accepteret formål.« 2. § 26, stk. 1, affattes således:
»Til almindelig undervisning betaler bopælskommunen bidrag til staten  

 for de elever, der indgår i opgørelsen over antallet af årselever efter §  

 10.« § 2 Loven træder i kraft den 1. august 1995.
Oprindeligt fremsat forslag § 1 I lov om friskoler og private grundskoler m.v., jf. lovbekendtgørelse nr.  

 315 af 26. april 1994, foretages følgende ændring:
 1. I § 10, stk. 1, indsættes som 2. og 3. pkt.:
»Ved opgørelsen af antal årselever ved skolerne medregnes ikke børn  

 af forældre, der ikke er bosat i Danmark.
Undervisningsministeren kan  

 fastsætte regler, der fraviger dette krav i tilfælde, hvor der foreligger en  

 særlig tilknytning til Danmark, eller eleverne er i Danmark i forbindelse med  

 et offentligt accepteret formål.«.
 2. § 26, stk. 1, affattes således:
 Til almindelig undervisning betaler bopælskommunen bidrag til staten for  

 de elever, der indgår i opgørelsen over antallet af årselever efter § 10.'.
§ 2 Loven træder i kraft den 1. august 1995.
Bemærkninger til lovforslaget Forslaget indebærer, at frie grundskoler som hovedregel ikke længere kan  

 få tilskud til elever, der opholder sig i Danmark uden deres forældre.  

 Tilsvarende bortfalder kommuernes og amtskommunernes bidragsforpligtelse for  

 disse elever, jf. lovens kapitel 6.
Statens tilskudsforpligtelse og kommunernes bidragsforpligtelse afhænger  

 efter de gældende regler af, om eleven er tilmeldt folkeregistret.
En del  

 udenlandske børn, der er rejst hertil uden deres forældre for at gå på frie  

 grundskoler, er folkeregistreret på baggrund af et EF-opholdsbevis, de har  

 fået, fordi frie grundskoler af Direktoratet for Udlændinge betragtes som  

 udbydere af tjenesteydelser i EF-rettens forstand.
Disse elever samt elever,  

 der kan få EF-opholdsbevis efter restgruppedirektivet, kan efter den gældende  

 friskolelov indgå i en fri grundskoles tilskudsudløsende elevtal.
Det vil efter regler, der fastsættes af Undervisningsministeriet, fortsat  

 være muligt for frie grundskoler at få tilskud for elever, hvis forældre ikke  

 er bosat i Danmark, hvis der foreligger en særlig tilknytning til Danmark.
I  

 reglerne vil der bl.a. blive taget stilling til betydningen af, at forældrene  

 er danske statsborgere eller har været bosat i Danmark i en årrække og  

 ønsker, at deres børn skal færdiggøre et skoleforløb her i landet.
Desuden  

 vil der blive fastsat regler om, hvornår skolerne kan få tilskud for elever,  

 der er kommet til Danmark uden deres forældre i forbindelse med et offentligt  

 accepteret formål, fx elever, der er kommet til landet som flygtninge.
 Forslaget skal ses på baggrund af grundlovens § 76, som forudsætter, at  

 forældre har pligt til at lade deres børn undervise, og garanterer  

 forældrenes ret til at lade børnene undervise privat, fx i en fri grundskole  

 eller som hjemmeundervisning.
 Retten til at få tilskud i tilfælde, hvor forældrene vælger at benytte  

 muligheden for at lade børnene undervise i frie grundskoler, er ikke omfattet  

 af grundlovens § 76. Det kan derfor i lovgivningen bestemmes, at den alene  

 tilkommer forældre, der er under dansk jurisdiktion.
Det kan tænkes anført, at opholdsret efter Rådets direktiv af 28. juni  

 1990 om opholdsret, 90/364/ EØF (restgruppedirektivet), indebærer, at  

 udenlandske børn, der ikke ledsages af forældrene, som følge af opholdsretten  

 har krav på offentlig støttet undervisning på frie grundskoler på lige fod  

 med danske børn.
Heroverfor står imidlertid, at det ikke har været hensigten  

 med restgruppedirektivet, at opholdsret efter direktivet skulle medføre, at  

 EU-børn har en sådan adgang.
Det må desuden tillægges vægt, at tilskuddet i  

 realiteten knyttes til forældrene, der har ansvaret for børnenes underhold og  

 skolegang, herunder det økonomiske ansvar.
Det er derfor  

 Undervisningsministeriets opfattelse, at lovforslaget er foreneligt med  

 EU-rettens ligebehandlingsprincip, jf.
EF-traktatatens art. 6.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om friskoler og private grundskoler m.v., jf. lovbekendtgørelse nr.  

 315 af 26. april 1994, foretages følgende ændring:
 1. I § 10, stk. 1, indsættes som 2. og 3. pkt.:
»Ved opgørelsen af antal årselever ved skolerne medregnes ikke børn  

 af forældre, der ikke er bosat i Danmark.
Undervisningsministeren kan  

 fastsætte regler, der fraviger dette krav i tilfælde, hvor der foreligger en  

 særlig tilknytning til Danmark, eller eleverne er i Danmark i forbindelse med  

 et offentligt accepteret formål.«.
 § 10. Staten yder et generelt driftstilskud til de frie  

 grundskoler ud fra antal årselever ved skolerne.
 2. § 26, stk. 1, affattes således:
 Til almindelig undervisning betaler bopælskommunen bidrag til staten for  

 de elever, der indgår i opgørelsen over antallet af årselever efter § 10.'.
 § 26. Til almindelig undervisning betaler bopælskommunen bidrag  

 til staten for hver elev, der er optaget i en børnehaveklase eller en 1.-10.  

 klasse ved en fri grundskole.
§ 2 Loven træder i kraft den 1. august 1995.
