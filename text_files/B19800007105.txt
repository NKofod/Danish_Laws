 I henhold til § 19 i anordning nr. 65 af 4. februar 1974 for Det kgl.  

 danske Kunstakademis arkitektskole fastsættes:
 § 1.  Det kgl. danske Kunstakademis arkitektskole kan  

 tildele licentiatgraden i faget arkitektur med tilgrænsende fagområder.  

 Licentiatgraden tildeles af arkitektskolens fagråd som anerkendelse af, at  

 den pågældende har vist videnskabelig modenhed samt faglig indsigt og kunnen.  

 Den, der har erhvervet licentiatgraden, kan betegne sig som  

 licentiata/licentiatus architecturalis (lic. arch.).
 § 2.  Fagrådet afgør, hvorvidt ansøgning om  

 indskrivning som licentiatstuderende kan imødekommes.
 § 3.  Indskrivning som licentiatstuderende  

 forudsætter:
 § 4.  Fagrådet er efter indhentede udtalelser fra de  

 pågældende institutter berettiget til at lade andre end de i § 2 og 3 nævnte  

 personer få adgang til at indskrive sig som licentiatstuderende, når de  

 pågældende skønnes at have de fornødne forudsætninger for studiet.
 Stk. 2.  Fagrådet kan bestemme, at der afholdes prøver  

 til konstatering af, om den, der ønsker at indskrive sig som  

 licentiatstuderende, og som ikke er kandidat eller magister i det fag eller  

 fagområde, hvor licentiatgraden ønskes tildelt, har de fornødne  

 forudsætninger for at gennemføre licentiatstudiet der.
 Stk. 3.  Fagrådet er efter indhentede udtalelser fra de  

 pågældende institutråd berettiget til at afvise personer, der ønsker at  

 indskrive sig som licentiatstuderende, såfremt der ikke ved arkitektskolen er  

 ansat nogen lærer, som man mener at kunne pålægge at bedømme det forelagte  

 studieprogram, eller såfremt de for studiets gennemførelse fornødne  

 hjælpemidler ikke kan stilles til rådighed.
 § 5.  Licentiatstudiets varighed er indtil 3 år.
 Stk. 2.  I særlige tilfælde kan fagrådet efter  

 indstilling fra institutråd efter indstilling fra vejlederen tillade, at der  

 sker en forlængelse af tidsfristen.
 Stk. 3.  Er afhandlingen/projektet ikke afleveret inden  

 fristens udløb, er den studerende ikke berettiget til at få  

 afhandlingen/projektet bedømt som licentiatafhandling.
 § 6.  Der kan efter fagrådets eller det pågældende  

 institutråds bestemmelse udover den individuelle vejledning af de enkelte  

 licentiatstuderende etableres en fælles undervisning af disse på områder,  

 hvor dette skønnes ønskeligt.
 Stk. 2.  Fagrådet eller institutrådet kan i særlige  

 tilfælde tillade, at en eller flere afhandlinger indleveres til bedømmelse i  

 henhold til §§ 7-8, uden at forfatteren forinden har været indskrevet som  

 licentiatstuderende og har gennemgået et licentiatstudium i henhold til §§  

 2-5.
 § 7.  Ved studiets afslutning skal den  

 licentiatstuderende aflevere en af vedkommende personligt udarbejdet  

 afhandling inden for studieprogrammets hovedområde.
Stk. 2.  Fagrådet eller institutrådet kan tillade 2  

 eller flere licentiatstuderende at samarbejde om udarbejdelsen af en fælles  

 licentiatafhandling.
Dette forudsætter dog, at den enkeltes arbejdsresultat  

 kan gøres til genstand for særskilt bedømmelse.
 Stk. 3.  Afhandlingen indleveres på det sprog og i den  

 form, der aftales mellem vejlederen og den licentiatstuderende, og efter  

 emnets art kan den visualiserende del have større omfang, end det i  

 almindelighed er tilfældet ved videnskabelige afhandlinger.
§ 8.  Fagrådet nedsætter et bedømmelsesudvalg til at  

 bedømme en indleveret licentiatafhandling.
Bedømmelsesudvalget består af 3  

 sagkyndige, hvoraf mindst 1 skal være lærer ved arkitektskolen og mindst 1  

 skal være vejleder.
 Stk. 2.  Som medlemmer af bedømmelsesudvalget kan kun  

 udpeges fastansatte lærere eller andre særligt sagkyndige, der må anses for  

 at besidde faglig indsigt på et tilsvarende niveau.
 Stk. 3.  Ingen kan deltage i bedømmelsen af en  

 afhandling, når der foreligger omstændigheder, der er egnet til at vække  

 tvivl om hans upartiskhed.
 Stk. 4.  Bedømmelsesudvalgets nedsættelse og  

 sammensætning skal snarest meddeles den licentiatstuderende, der inden 8 dage  

 skriftligt kan gøre indsigelse mod udvalgets sammensætning.
 § 9.  Bedømmelsesudvalget afgiver inden en fastsat  

 frist til fagrådets bedømmelse en skriftlig motiveret indstilling om  

 afhandlingens antagelse eller forkastelse.
 Stk. 2.  Såfremt bedømmelsesudvalgets medlemmer ikke er  

 medlemmer af fagrådet, har de efter begæring adgang til at deltage i  

 fagrådets møder og i dettes afstemninger vedrørende licentiatafhandlingen.
Stk. 3.  Fagrådet kan gøre afhandlingens antagelse  

 afhængig af en mundtlig prøve, og i så fald afholdes denne for  

 bedømmelsesudvalget.
Efter fornyet skriftlig indstilling fra  

 bedømmelsesudvalget træffer fagrådet den endelige afgørelse om afhandlingens  

 antagelse eller forkastelse.
 § 10.  Fagrådet træffer på grundlag af  

 bedømmelsesudvalgets indstilling beslutning om godkendelse eller forkastelse  

 af en afhandling efter følgende bestemmelser:
 Stk. 2.  Når der foreligger en eenstemmig indstilling  

 fra bedømmelsesudvalget, skal mindst 2/3 af de stemmeberettigede medlemmer af  

 fagrådet stemme imod godkendelse af afhandlingen, for at denne skal  

 forkastes.
 Stk. 3.  Såfremt en afhandling er indstillet til  

 godkendelse til fagrådet af et flertal af bedømmelsesudvalgets medlemmer, kan  

 afhandlingen godkendes ved simpel stemmeflerhed blandt de stemmeberettigede  

 medlemmer af fagrådet.
 Stk. 4.  En mindretalsindstilling om afhandlingens  

 godkendelse fra bedømmelsesudvalget skal for at blive godkendt opnå mindst  

 2/3 af de stemmeberettigede stemmer fra fagrådet.
 § 11.  Antagelse af en afhandling medfører ikke pligt  

 for forfatteren til at lade den offentliggøre, men afhandlingen skal  

 indleveres i 1 eksemplar til Det kgl. danske Kunstakademis bibliotek.
 § 12.  Såfremt fagrådet har antaget afhandlingen, skal  

 den licentiatstuderende med en forberedelsestid af 14 dage holde en offentlig  

 forelæsning over et opgivet emne inden for området for hans licentiatstudium,  

 hvorefter fagrådet beslutter, hvorvidt licentiatgraden kan tildeles  

 vedkommende.
 Stk.2.  Fagrådet kan bestemme, at en skriftlig  

 redegørelse over det givne emne afgivet inden for 14 dage kan træde i stedet  

 for den i stk. 1 nævnte mundtlige prøve.
 § 13.  Til enhver, der har erhvervet den her  

 omhandlede licentiatgrad, udsteder fagrådet et bevis, hvor det af licentiaten  

 behandlede fagområde og emne angives.
§ 14.  Ministeriet for kulturelle anliggender  

 bemyndiges til efter indstilling fra fagrådet at meddele dispensation fra  

 bekendtgørelsens regler.
Tvivlspørgsmål med hensyn til adgang til erhvervelse  

 af licentiatgraden og tildelingen af denne afgøres af ministeriet for  

 kulturelle anliggender.
