 I medfør af § 68, stk. 4, i lov om social bistand, jf.
lovbekendtgørelse nr. 829 af 1. oktober 1992, som senest ændret ved lov nr. 501 af 30. juni 1993, fastsættes følgende regler om ret til at blive optaget i et bofællesskab efter bistandslovens § 68 i en anden kommune:
 § 1.  Personer med et vidtgående fysisk eller psykisk  

 handicap, jf. bistandslovens § 68, har ret til ophold i et bofællesskab i en  

 anden kommune end den aktuelle opholdskommune, såfremt flytningen skyldes et  

 ønske om at bevare en tæt kontakt til nære pårørende med bopæl i den ønskede  

 tilflytningskommune.
 STK. 2.  Ved nære pårørende forstås forældre, børn,  

 søskende eller andre, som den pågældende har en nær tilknytning til.
 STK. 3.  Kommunalbestyrelsen skal ved beslutning om  

 optagelse i bofællesskab ligestille personer omfattet af stk. 1 med kommunens  

 egne borgere.
 § 2.  Bekendtgørelsen træder i kraft den 1. september  

 1993.
