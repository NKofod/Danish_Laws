Skriftlig fremsættelse (15. december 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om fuldbyrdelse af straf m.v. (Fuldbyrdelse af straf på  

 bopælen  

 under intensiv overvågning og kontrol samt begrænset fællesskab for  

 negativt  

 stærke indsatte m.v.) (Lovforslag nr.
L 147).
 Lovforslaget falder i to dele.
Det første hovedformål med lovforslaget er ved en ændring af  

 straffuldbyrdelsesloven at indføre mulighed for, at personer, der er idømt  

 ubetinget fængselsstraf i indtil 3 måneder for overtrædelse af færdselsloven,  

 efter ansøgning skal kunne udstå straffen på bopælen under intensiv  

 overvågning  

 og kontrol i stedet for i fængsel eller arresthus.
Under afsoningen skal den  

 dømte i givet fald bære en sender om anklen (en såkaldt elektronisk  

 fodlænke).
I Sverige har man haft gode erfaringer med en ordning,  

 hvorefter personer, der idømmes kortere, ubetingede frihedsstraffe, får  

 mulighed for at udstå straffen på bopælen under intensiv overvågning og  

 kontrol.
Undersøgelser foretaget af det svenske kriminalpræventive råd viser  

 bl.a., at der blandt personer, der idømmes ubetinget frihedsstraf for  

 spirituskørsel, er et markant lavere recidiv (tilbagefald til kriminalitet)  

 hos  

 den gruppe, der udstår straffen på bopælen under intensiv overvågning og  

 kontrol frem for i et fængsel.
Samtidig med dette forslag fremsættes et lovforslag om  

 ændring af færdselsloven og retsplejeloven, som bl.a. vil medføre strengere  

 straffe for spirituskørsel og kørsel i frakendelsestiden, ligesom anvendelsen  

 af betingede domme med vilkår om enten samfundstjeneste eller  

 alkoholistbehandling vil blive indskrænket betydeligt.
Lovforslaget vil  

 således  

 bl.a. indebære, at der fremover som udgangspunkt kun kan idømmes én betinget  

 dom med vilkår om samfundstjeneste eller alkoholistbehandling.
 Med en udvidet anvendelse af ubetingede, relativt korte  

 fængselsstraffe på færdselslovområdet vil der efter Justitsministeriets  

 opfattelse være en relevant og afgrænset målgruppe, som gør det  

 hensigtsmæssigt  

 at påbegynde anvendelsen her i landet af en ordning med fuldbyrdelse af  

 fængselsstraf på bopælen under intensiv overvågning og kontrol.
Tilladelse til strafudståelse på bopælen under intensiv  

 overvågning og kontrol kan efter de foreslåede regler meddeles af  

 kriminalforsorgen, hvis den dømte opfylder en række krav til bl.a. bolig,  

 beskæftigelse m.v., og hvis den pågældende i øvrigt findes egnet til denne  

 afsoningsform efter en individuel vurdering.
Under strafudståelsen på bopælen  

 skal den dømte overholde en række nærmere angivne vilkår.
Den pågældende må  

 f.eks. kun forlade sin bopæl inden for de af tilsynsmyndigheden fastsatte  

 tidsrum, herunder med henblik på at passe sit arbejde, uddannelse eller  

 lignende.
Det er endvidere et vilkår, at den dømte ikke indtager alkohol  

 eller  

 euforiserende stoffer m.v.
Herudover skal den dømte undergive sig en nærmere  

 fastlagt intensiv overvågning og kontrol.
Med forslaget forudsættes det, at tolerancen over for  

 vilkårsovertrædelser skal være meget lav.
Overtræder den dømte ét eller flere  

 af de fastsatte vilkår for straffuldbyrdelsen på bopælen, vil tilladelsen  

 hertil som altovervejende hovedregel straks blive tilbagekaldt, og den dømte  

 vil blive overført til fortsat afsoning i fængsel eller arresthus m.v.
Det  

 samme gælder, hvis den dømte ikke længere opfylder betingelserne for at kunne  

 udstå fængselsstraf på bopælen, eller hvis tilsynet og kontrollen med den  

 dømte  

 ikke kan gennemføres på grund af den dømtes adfærd.
 Det andet hovedformål med lovforslaget er at tilvejebringe  

 en hjemmel i loven til at begrænse de indsattes fællesskab i fængslerne i  

 visse  

 særlige situationer.
Der foreslås for det første en adgang til generelt at  

 begrænse de indsattes fællesskab til cellefællesskab (fællesskab mellem to  

 indsatte på eget opholdsrum), når afsoningen af fængselsstraf sker i særligt  

 udvalgte fængselsafdelinger og arresthuse.
Efter forslaget vil  

 justitsministeren (Direktoratet for Kriminalforsorgen) kunne bestemme, at  

 fællesskabet mellem indsatte i disse institutioner alene skal bestå i  

 cellefællesskab, uanset om der bygningsmæssigt er mulighed for fællesskab i  

 fællesskabsrum m.v.
 Forslaget har til formål at forbedre kriminalforsorgens  

 muligheder for at imødegå en særlig sikkerhedsmæssig risiko for medindsatte,  

 personale eller andre i afsoningsinstitutionerne, og forslaget skal ses i  

 lyset  

 af, at rockere og andre negativt stærke indsatte (dvs. indsatte,  

 som ved brug  

 af vold, trusler, økonomisk udnyttelse eller anden form for udnyttelse er en  

 styrende faktor i forhold til medindsatte, eller som på samme måde søger at  

 få  

 personalet til at foretage eller undlade handlinger) i de senere år er blevet  

 stadigt vanskeligere at håndtere i fængslerne.
 Efter de gældende bestemmelser i straffuldbyrdelsesloven har  

 kriminalforsorgen mulighed for at overføre negativt stærke  

 indsatte mellem  

 forskellige institutionstyper, herunder fra fængsel til arresthus, hvis det  

 må  

 anses for nødvendigt for at forebygge overgreb på medindsatte, personale  

 eller  

 andre i institutionen.
Siden 1999 har der i Vestre Fængsel og i Statsfængslerne i  

 Vridsløselille, Nyborg og Horsens været etableret særlige afdelinger for  

 rockerne og andre negativt stærke indsatte.
Navnlig på grund af  

 en generelt  

 truende stemning på stærkeafdelingen i Statsfængslet i Nyborg samt flere  

 meget  

 brutale overfald på personale i fængslet, har det imidlertid vist sig  

 nødvendigt med yderligere tiltag over for de negativt stærke  

 indsatte.
 Det foreslås for det andet at skabe udtrykkelig hjemmel til  

 midlertidigt at begrænse eller ophæve fællesskabet i alle kriminalforsorgens  

 fængsler, fængselsafdelinger og arresthuse, når helt ekstraordinære ordens-  

 og  

 sikkerhedsmæssige hensyn gør det påkrævet.
 Behovet for en sådan beføjelse er bl.a. kommet til udtryk i  

 forbindelse med fangeoprøret i Nyborg Statsfængsel i foråret 2004. Den  

 foreslåede bestemmelse vil bl.a. kunne finde anvendelse, hvor der foreligger  

 bombetrusler eller lignende mod en institution, hvor der er alvorlige  

 overfald  

 på andre indsatte eller på personalet, hvor der er mistanke om  

 tilstedeværelse  

 af skydevåben eller lignende i en institution, og hvor det på grund af den  

 risiko for de indsatte og/eller personalet, som er forbundet med disse  

 forhold,  

 er nødvendigt midlertidigt at begrænse eller ophæve fællesskabet.  

 Bestemmelsen  

 vil ligeledes kunne anvendes, hvor der er oprør, optræk til oprør eller en  

 generelt truende stemning blandt de indsatte i en institution eller dele af  

 denne.
En afgørelse om midlertidig begrænsning eller ophævelse skal  

 være påkrævet i den foreliggende situation, ligesom den ikke må have et  

 omfang  

 eller en udstrækning, der er mere vidtgående end de ekstraordinære ordens- og  

 sikkerhedsmæssige hensyn nødvendiggør.
Institutionen skal herudover efter  

 forslaget dagligt overveje, om forholdene kan normaliseres, det vil sige, om  

 foranstaltningen kan begrænses eller ophæves, og om der er indsatte, der  

 efter  

 en konkret vurdering bør udtages af foranstaltningen og f.eks. overføres til  

 anden institution.
Institutionen skal endvidere så hurtigt som muligt  

 underrette Justitsministeriet, Direktoratet for Kriminalforsorgen, om den  

 trufne foranstaltning.
Institutionen skal endvidere dagligt underrette  

 direktoratet, så længe en sådan foranstaltning opretholdes helt eller  

 delvist.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
