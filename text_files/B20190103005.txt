Bekendtgørelse om ændring af bekendtgørelse om lagringspligt m.v. for olie § 1 I bekendtgørelse nr. 1340 af 10. december 2014 om lagringspligt m.v. for olie foretages følgende ændringer:
 1. Indledningen til bekendtgørelsen affattes således:
»I medfør af § 3, § 5, stk. 4, § 6, stk. 5, § 7, stk. 4, § 9, stk. 1 og 4, § 10, stk. 5, § 12, stk. 5, § 13, stk. 3, § 14, stk. 5, § 15, stk. 3, § 17, stk. 5, og § 23, stk. 2, i olieberedskabsloven, lov nr. 354 af 24. april 2012, fastsættes efter bemyndigelse i henhold til § 4, stk. 1, i bekendtgørelse nr. 1512 af 12. december 2017 om Energistyrelsens opgaver og beføjelser:« 2. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Rådets direktiv 2009/119/EF af 14. september 2009 om forpligtelse for medlemsstaterne til at holde minimumslagre af råolie og/eller olieprodukter, EU-Tidende 2009, nr.
L 265, side 9 og Kommissionens gennemførselsdirektiv 2018/1581/EF af 19. oktober 2018 om ændring af Rådets direktiv 2009/119/EF for så vidt angår metoder til beregning af oplagringsforpligtelser, nr.
L 263, side 57.« 3. § 3, nr. 3, affattes således:
»3) Råolie: Mineralolie af naturlig oprindelse, der består af kulbrinter og forskellige urenheder såsom svovl.
Råolie forekommer i flydende form ved normal temperatur og normalt tryk og har varierende fysiske egenskaber.
Råolie omfatter også kondensat, der udvindes af associeret og ikkeassocieret gas i tilknytning til indvindingen og blandes med råolie og halvfabrikata, der har gennemgået en raffineringsproces og skal gennemgå yderligere processer, inden det bliver til endelige olieprodukter, som specificeret i bilag A, afsnit 3.4 i Europa-Parlamentets og Rådets forordning (EF) nr. 1099/2008 med senere ændring.« 4. § 3, nr. 4, affattes således:
»4) Olieprodukter: Produkter der er fremstillet ved raffinering af råolie, og additiver eller biobrændstoffer, der tilsættes eller iblandes disse produkter, som specificeret i bilag A, afsnit 3.4 i Europa-Parlamentets og Rådets forordning (EF) nr. 1099/2008 med senere ændring.« 5. § 3, nr. 8, affattes således:
»8) Olielagre: Beholdninger af råolie eller olieprodukter, specificeret efter kategorierne i bilag A, afsnit 3.4 i Europa-Parlamentets og Rådets forordning (EF) nr. 1099/2008 med senere ændring« 6. § 36, stk. 2, affattes således:
»Stk. 2. De specifikke lagre skal omfatte lagerbeholdninger af produkter svarende til mindst 30 dages indenlandsk forbrug af produkter i kategori 1 og 2B.
Produkterne er specificeret i bilag A, afsnit 3.4 i Europa-Parlamentets og Rådets forordning (EF) nr. 1099/2008 med senere ændring.« 7. § 36, stk. 7, affattes således:
»Stk. 7. Den centrale lagerenhed fremsender årligt senest den 1. maj til Energistyrelsen en opgørelse over mængder og sammensætning af specifikke lagre, som vil blive holdt i det kommende lagerår, baseret på det indenlandske forbrug i det foregående kalenderår.« 8. § 44, stk. 1, nr. 3, affattes således:
»3) art i form af produkt eller produktkategorier, specificeret efter kategorierne i bilag A, afsnit 3.4 i Europa-Parlamentets og Rådets forordning (EF) nr. 1099/2008 med senere ændring, og« 9. Bilag 3 affattes som bilag 1 til denne bekendtgørelse.
 10. Som bilag 4 indsættes bilag 2 til denne bekendtgørelse.
 11. Som bilag 5 indsættes bilag 3 til denne bekendtgørelse.
§ 2 Ændringsbekendtgørelsen træder i kraft den 1. januar 2020.
Energistyrelsen, den 3. oktober 2019 Martin Hansen / Malene Hein Nybroe Bilag 1 »Bilag 3 SPECIFIKATION AF OPLYSNINGER EFTER § 39, STK. 2-4 Oplysninger, som skal indberettes efter § 39, stk. 2-4, skal specificeres som beskrevet nedenfor:
Bilag 2 »Bilag 4 METODE TIL BEREGNING AF RÅOLIEÆKVIVALENTEN FOR IMPORT AF OLIEPRODUKTER Råolieækvivalenten for import af olieprodukter beregnes ved anvendelse af nedenstående metode:
1) Summen af nettoimporten af råolie, NGL, raffinaderi-råmateriale og andre kulbrinter som defineret i bilag A, afsnit 3.4, i Europa-Parlamentets og Rådets forordning (EF) nr. 1099/2008 med senere ændring beregnes og korrigeres for eventuelle udsving i lagerbeholdningerne.
Fra dette resultat trækkes ét af følgende tal for naftaudbyttet:
a) 4 % b) det gennemsnitlige naftaudbytte c) det faktiske naftanettoforbrug 2) Summen af nettoimporten af alle andre olieprodukter som defineret i bilag A, afsnit 3.4, i Europa-Parlamentets og Rådets forordning (EF) nr. 1099/2008 med senere ændring, bortset fra nafta, beregnes og korrigeres for udsving i lagerbeholdningerne og ganges med en faktor på 1,065.
 Summen af resultaterne fra trin 1) og 2) udgør råolieækvivalenten.
Bunkring (international søtrafik) medregnes ikke. « Bilag 3 »Bilag 5 METODE TIL BEREGNING AF RÅOLIEÆKVIVALENTEN AF INDENLANDSK FORBRUG Råolieækvivalenten for indenlandsk forbrug beregnes efter følgende metode:
 Det pågældende indenlandske forbrug fremkommer ved sammenlægning af aggregerede »observerede indenlandske bruttoleverancer« som defineret i bilag C, kapitel 3.2.2.11, i Europa-Parlamentets og Rådets forordning (EF) nr. 1099/2008 med senere ændring af følgende produkter som defineret i bilag A, afsnit 3.4, i Europa-Parlamentets og Rådets forordning (EF) nr. 1099/2008 med senere ændring:
 Motorbenzin,  Flybenzin,  Jetbrændstof (af nafta eller JP-4-typen),  Jetbrændstof af petroleumstypen,  Anden petroleum, gas- og dieselolie (destilleret brændselsolie),  Brændselsolie (med højt og lavt svovlindhold) Bunkring (international søtrafik) medregnes ikke.
