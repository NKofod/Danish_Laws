 I medfør af § 19 i lov om ferie, jf. lovbekendtgørelse nr. 713 af 30.  

 august 1995, som ændret ved lov nr. 1199 af 27. december 1996 fastsættes:
§ 1.  I 1997 skal overføres i alt 100 mill. kr. til  

 statskassen af renteafkastet af FerieKonto.
Det resterende renteafkast  

 tilfalder Arbejdsmarkedets Feriefond.
 Stk. 2.  Overførsel til statskassen sker ved, at der den  

 30. juni 1997 og den 30. december 1997 overføres henholdsvis 34 mill. kr. og  

 66 mill. kr. af renteafkastet af FerieKonto til Arbejdsministeriet via  

 Økonomistyrelsens konto i Nationalbanken.
 § 2.  Arbejdsmarkedets Feriefond skal som  

 administrator af Feriekontosystemet sikre overførsel af statskassens andel af  

 renteafkastet som anført i § 1.
 § 3.  Bekendtgørelsen træder i kraft den 15. april  

 1997 og har virkning for renteafkastet af FerieKonto, der tilskrives for  

 perioden 1. januar 1997 til 31. december 1997.
