Landsskatteretskendelse vedr.
Omkostningsgodtgørelse Klagen skyldes, at skattecentret alene har godkendt  

 omkostningsgodtgørelse med 50 %, da klageren ikke har fået fuldt medhold  

 eller  

 medhold i overvejende grad.
Landsskatterettens afgørelse Landsskatteretten  

 stadfæster skattecentrets afgørelse.
Sagens oplysninger Repræsentanten  

 har bistået klageren i forbindelse med 3 sager i Landsskatteretten, der  

 afsagde  

 kendelse i sagerne henholdsvis den 18. november 2004, den 19. november 2004  

 og  

 den 22. september 2005.
 Landsskatterettens  

 kendelser fra henholdsvis den 18. og 19. november 2004 var en stadfæstelse af  

 de af den tidligere told- og skatteregion trufne afgørelser.
 Sagen,  

 hvori Landsskatteretten afsagde kendelse den 18. november 2004, vedrørte den  

 tidligere told- og skatteregions afgørelse om, at klagerens virksomhed var  

 indeholdelsespligtig af A-skat mv. af vederlag udbetalt til discjockeys.
Sagen,  

 hvori Landsskatteretten afsagde kendelse den 19. november 2004, vedrørte den  

 tidligere told- og skatteregions afgørelse om forhøjelse af momstilsvaret for  

 klagerens virksomhed med 299.544 kr.
Af dette momstilsvar udgjorde 260.827  

 kr.  

 ikke godkendt fradrag for moms af indkøb mv. vedrørende kost til  

 virksomhedens  

 indehaver og personale.
Repræsentanten  

 ansøgte den 4. september 2003 på vegne af klagerne om omkostningsgodtgørelse  

 med 50 % af i alt 26.000 kr. (ekskl. moms) for sagkyndig bistand ydet af  

 repræsentanten.
Det fremgår af ansøgningsskemaet, at yderligere ansøgning om  

 omkostningsgodtgørelse vil fremkomme senere.
Ansøgning  

 var vedlagt en faktura dateret den 27. august 2003 udstedt af repræsentanten  

 til klageren.
Af denne faktura fremgår det, at 13.000 kr. vedrørte sagen om  

 indeholdelsespligt af A-skat mv., og 13.000 kr. vedrørte sagen ikke godkendt  

 fradrag for moms.
 Da  

 Landsskatteretten endnu ikke havde afsagt kendelse i de 2 sager, udbetalte  

 ToldSkat X (nu Skattecenter X) på baggrund af ansøgningen acontogodtgørelse  

 med  

 50 % af det søgte beløb, svarende til 13.000 kr.
 På  

 baggrund af nye oplysninger i sagen fremlagt af repræsentanten, genoptog  

 Landsskatteretten kendelsen af 19. november 2004 vedrørende ikke godkendt  

 fradrag for moms, jf. den dagældende skattestyrelseslovens § 29.
Repræsentanten  

 nedlagde i forbindelse med genoptagelsessagen påstand om, at der blev  

 godkendt  

 fradrag for moms af indkøb mv. vedrørende kost til virksomhedens indehaver og  

 personale med i alt 260.827 kr.
På baggrund af de nye oplysninger tilkendegav  

 ToldSkat X (nu Skattecenter X) overfor Landsskatteretten, at forhøjelsen på  

 260.827 kr. skulle nedsættes med det halve til 130.413 kr.
Den 22. september  

 2005 afsagde Landsskatteretten på ny kendelse i sagen, hvorefter der blev  

 godkendt momsfradrag med 130.413 kr.
 Af  

 Landsskatterettens udtalelse om medholdsgraden fremgår det, at klageren ikke  

 kan  

 anses for at have fået medhold i overvejende grad, da ansættelsen ikke er  

 nedsat med mere end 50 % af den påklagede forhøjelse.
 Repræsentanten  

 fremsendte herefter endelig ansøgning om omkostningsgodtgørelse i forbindelse  

 med de 3 sager.
Ansøgningen  

 var vedlagt en faktura dateret den 11. oktober 2005 udstedt af repræsentanten  

 til klageren.
Af denne fremgår det, at ud af et samlet faktura beløb på  

 95.000  

 kr. (inkl. moms) kan de 72.500 kr. henføres til sagen vedrørende forhøjelse  

 af  

 momsansættelsen og 22.500 kr. kan henføres til sagen vedrørende  

 indeholdelsespligt af A-skat mv. af vederlag udbetalt til discjockeys.
 Ansøgningen  

 var endvidere vedlagt et brev, hvoraf det fremgår, at repræsentanten er af  

 den  

 opfattelse, at klageren samlet set i momssagen (Landsskatterettens kendelser  

 af  

 19. november 2004 og 22. september 2005) har fået medhold i overvejende grad.
 Repræsentanten  

 har derfor ansøgt om omkostningsgodtgørelse med 100 % af i alt 88.750 kr.  

 samt  

 50 % af i alt 22.500 kr.
Skattecentrets afgørelse Skattecentret  

 har ikke anset klageren for at have fået medhold i overvejende grad, hvorfor  

 der godkendes omkostningsgodtgørelse med 50 %, jf. skatteforvaltningslovens §  

 52, stk. 1.
I  

 forbindelse med klagerens sag vedrørende indeholdelsespligt af A-skat mv.  

 (Landsskatterettens  

 kendelse af 18. november 2004) er der tidligere udbetalt  

 omkostningsgodtgørelse  

 med 50 % af et beløb på 13.000 kr. (ekskl. moms), svarende til 6.500 kr.
Der  

 godkendes derfor omkostningsgodtgørelse med 50 % af det ansøgte beløb på  

 22.500  

 kr. (inkl. moms), der ifølge repræsentantens faktura af 11. oktober 2005 kan  

 henføres til denne sag.
I  

 forbindelse med klagerens sag vedrørende ikke godkendt fradrag for moms  

 (Landsskatterettens kendelser af 19. november 2004 og 22. september 2005) er  

 der  

 tidligere udbetalt omkostningsgodtgørelse med 50 % af et beløb på 13.000 kr.  

 (ekskl. moms), svarende til 6.500 kr.
Der godkendes derfor  

 omkostningsgodtgørelse med 50 % af det ansøgte beløb på 72.500 kr. (inkl.  

 moms), der ifølge repræsentantens faktura af 11. oktober 2005 kan henføres  

 til  

 disse sager.
Klagerens påstand og  

 argumenter Repræsentanten  

 har fremsat påstand om, at klageren er berettiget til omkostningsgodtgørelse  

 med 100 % af det ansøgte beløb på 88.750 kr. (inkl. moms), der kan henføres  

 til  

 sagerne vedrørende ikke godkendt fradrag for moms.
 Landsskatterettens  

 kendelse af 22. september 2005 dækker over et forlig indgået med SKAT,  

 hvorefter  

 klageren blev indrømmet momsfradrag med 50 % af den del af momsen, der  

 vedrørte  

 indkøb af kost til virksomhedens indehaver og personale.
 Forliget  

 blev indgået med den opfattelse, at nedsættelsen var 1 kr. større end 50 %,  

 således at klageren ville opnå medhold i overvejende grad.
Landsskatterettens  

 bemærkninger og begrundelse Af  

 den dagældende skattestyrelseslovs § 33 A, stk. 1, fremgår følgende:
Der  

 ydes en godtgørelse på 50 pct. af de udgifter, som en person omfattet af § 33  

 B  

 ifølge regning skal betale eller har betalt til sagkyndig bistand m.v. som  

 nævnt i § 33 C i de sager, der er nævnt i § 33 D.
Dog ydes en godtgørelse på  

 100 pct., hvis den pågældende person i sagen har fået fuldt medhold eller  

 medhold i overvejende grad. Endvidere  

 fremgår bl.a. følgende af den dagældende skattestyrelseslovs § 33 D, stk. 1:
Godtgørelse  

 ydes ( ) 3)  

 i forbindelse med en anmodning til skatteankenævnet eller Landsskatteretten  

 om  

 genoptagelse af vedkommende myndigheds egen tidligere afgørelse.
( ) Ved  

 Landsskatterettens kendelse af 19. november 2004 blev den påklagede afgørelse  

 om forhøjelse af klagerens momsansættelse med 299.544 kr. stadfæstet.
Det  

 forhold, at momsansættelsen i forbindelse med genoptagelse af en del af sagen  

 ved kendelsen af 22. september 2005 blev nedsat med 130.413 kr., kan ikke  

 føre  

 til, at klageren anses for at have fået medhold i overvejende grad med  

 kendelsen af 19. november 2004. Den del af klagerens repræsentants honorar,  

 der  

 kan henføres til bistand i forbindelse med førelsen af den oprindelige  

 momssag,  

 kan derfor under ingen omstændigheder anses for godtgørelsesberettiget med  

 100  

 %.
Landsskatteretten  

 godkendte ved kendelsen af 22. september 2005 yderligere momsfradrag med 50 %  

 af det tidligere ikke godkendte fradrag eller 130.413 kr.
En øre afrunding  

 til  

 nærmeste hele krone kan, hvad enten den er foretaget i op- eller nedadgående  

 retning, ikke føre til at klageren anses for at have fået medhold i  

 overvejende  

 grad.
 Klageren  

 har derfor ikke beløbsmæssigt fået medhold i overvejende grad.
 Afgørelsen  

 kan endvidere ikke antages at have en sådan betydning for klagerens  

 momsansættelser for fremtidige indkomstår eller generel betydning for  

 retstilstanden på området.
 Det  

 er derfor med rette, at skattecentret alene har godkendt  

 omkostningsgodtgørelse  

 med 50 % af det ansøgte beløb, og den påklagede afgørelse stadfæstes.
