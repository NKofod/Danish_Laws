Vejledning om barselorlov og barseldagpenge Kapitel 1 Indledning Denne vejledning om barseldagpenge og barselorlov  

 retter  

 sig mod kommuner, arbejdsgivere og faglige organisationer.
Vejledningen erstatter pkt. 80-103 i Den Sociale Ankestyrelses  

 vejledning nr. 185 af 18. september 1998 om retten til at modtage  

 barseldagpenge.
Vejledningen er endvidere en vejledning til bestemmelserne om  

 relationerne mellem forældre og arbejdsgivere, dvs. retten til at holde  

 barselorlov, herunder de varslingsregler og beskyttelsesregler, der knytter  

 sig  

 til denne ret.
Ændrede regler om barselorlov Der er behov for at ændre disse punkter i Den Sociale  

 Ankestyrelses vejledning, efter Folketinget vedtog de fleksible regler om  

 barselorlov og barseldagpenge i lov nr. 141 af 25. marts 2002.
 Da reglerne i dagpengelovens § 19 a om dagpenge til forældre  

 med alvorligt syge børn ikke er ændret, gælder pkt. 104-113 i Den Sociale  

 Ankestyrelses vejledning fortsat.
Loven trådte i kraft den 27. marts 2002 og har virkning for  

 forældre til børn, der er født efter den 1. januar 2002. Forældre, der fødte  

 eller adopterede i perioden 1. januar til og med 26. marts 2002, er omfattet  

 af  

 de regler, der var gældende indtil 1. januar 2002 i lov om  

 børnepasningsorlov,  

 lov om ligebehandling af mænd og kvinder med hensyn til beskæftigelse og  

 barselorlov m.v. og lov om dagpenge ved sygdom eller fødsel.
Disse forældre  

 kunne dog inden den 1. juni 2002 vælge i stedet begge at blive omfattet af de  

 nye regler.
 Samtidig med de nye barselregler ophæves lov om børnepasningsorlov  

 med virkning fra den 1. juni 2011.
Barselorloven blev med disse ændringer forlænget og samtidig gjort  

 mere smidig med muligheder for enten at bruge hele orloven under et eller  

 spare op af orloven.
Formålet med de mere fleksible barselregler  

 er at skabe  

 bedre rammer for, at børnefamilierne kan kombinere et arbejdsliv med et  

 familieliv.
Lovgrundlaget Ligebehandlingsloven regulerer fraværsretten under graviditet og  

 barsel i lovens § 7. Lov om dagpenge ved sygdom eller fødsel regulerer  

 adgangen til dagpenge under barselorlov.
I det omfang dagpengereglerne giver  

 ret til fravær, er disse rettigheder også omfattet af ligebehandlingslovens  

 regler, jf. § 7, stk. 6.
 Lovgrundlaget er således:
  

 	  

    

 lov om  

 ligebehandling af mænd og kvinder med hensyn til beskæftigelse og barselorlov  

 m.v. (lovbekendtgørelse nr. 711 af 20. august 2002),   

 	  

    

 lov om dagpenge ved  

 sygdom eller fødsel (lovbekendtgørelse nr. 761 af 11. september 2002), og   

 	  

    

 bekendtgørelse nr.  

 442 af 23. juni 1998 om dagpenge ved sygdom eller fødsel med de seneste  

 ændringsbekendtgørelser  

 nr. 154 af 19. marts 2002 og nr. 99 af 7. februar 2003.
 I vejledningen anvendes betegnelsen dagpengeloven om lov om  

 dagpenge ved sygdom eller fødsel, dagpengebekendtgørelsen om  

 bekendtgørelsen  

 om dagpenge ved sygdom eller fødsel, og ligebehandlingsloven om  

 lov om  

 ligebehandling af mænd og kvinder med hensyn til beskæftigelse og barselorlov  

 m.v.
 Der er i vejledningen henvist til Ankestyrelsens principielle  

 afgørelser  også kaldet SM-meddelelser  om fortolkning af  

 dagpengeloven.  

 SMerne kan ses på Ankestyrelsens hjemmeside www.dsa.dk.
Oversigt over barselorloven Før fødsel Efter fødsel Samlet Ugers ret til orlov Moder Moder Fader Fælles 4 14 + 32 2 + 32 - 84 4 Ved forlængelse  

  

 med 8 uger:
14 + 40 2 + 40 - 100 4 Ved forlængelse  

  

 med 14 uger:
14 + 46 2 + 46 - 112 Ugers ret til dagpenge 4 14 2 32 52 4 Ved forlængelse  

  

 med 8 uger:
14 2 40 x) 60 4 Ved forlængelse  

  

 med 14 uger:
14 2 46 x) 66 Anm. x):  

 	  

    

 Ved forlængelse af  

 orlovsperioden (32-ugers perioden) med 8 eller 14 uger til enten 40 eller 46  

 uger sker der en nedsættelse af dagpengene, således at det samlede beløb for  

 de  

 40 eller 46 uger svarer til dagpengene for de 32 uger.
Kapitel 2 Ret til orlov efter ligebehandlingsloven og  

 barseldagpenge  

 efter dagpengeloven 2.1. Perioder før fødslen 2.1.1. 4 uger før forventet fødsel -  

 graviditetsorlov Efter ligebehandlingslovens § 7, stk. 1, 1. pkt. har en  

 kvindelig lønmodtager ret til fravær fra arbejdet på grund af graviditet og  

 barsel fra det tidspunkt, hvor der skønnes at være 4 uger til fødslen.  

 Lønmodtagere og selvstændige, der opfylder beskæftigelseskravet i  

 dagpengeloven  

  jf. kap. 5  har under orlov i denne periode ret til  

 barseldagpenge efter  

 dagpengelovens § 12, stk. 1.
Lægens vurdering af det forventede tidspunkt for fødslen er  

 afgørende for, hvordan 4-ugers perioden fastlægges.
Datoen for forventet  

 fødsel  

 må dokumenteres i form af vandrejournal eller attest fra praktiserende læge  

 eller sygehus.
Den dag, fødslen forventes at finde sted, regnes med i 4-ugers  

 perioden.
 En beslutning om, at fødslen skal ske ved kejsersnit på en nærmere  

 fastsat dato, der afviger fra det tidligere forventede fødselstidspunkt,  

 betyder, at datoen for kejsersnit lægges til grund ved afgørelsen af, hvornår  

 4-ugers perioden begynder.
 Hvis fødslen sker før det forventede fødselstidspunkt, forlænges  

 retten til orlov med barseldagpenge ikke tilsvarende.
 Sker fødslen efter det forventede tidspunkt, har kvinden ret til  

 orlov med barseldagpenge indtil fødslen og perioden med ret til dagpenge  

 efter  

 fødslen forkortes ikke.
 For så vidt angår nedsatte dagpenge under delvist fravær i 4-ugers  

 perioden før fødslen henvises til kap. 8.
2.1.2. Orlov og dagpenge før 4 uger før forventet  

 fødsel Ved fravær på grund af graviditet i perioden før 4 uger før  

 forventet fødsel udbetaler kommunen dagpenge med 100 pct´s refusion fra  

 staten.  

 Der er derfor ikke tale om nogen arbejdsgiverperiode.
2.1.2.1. Graviditeten har et sygeligt forløb I visse situationer kan orloven og udbetalingen af barseldagpenge  

 begynde allerede før 4-ugers dagen før fødslen, jf. dagpengelovens § 12,  

 stk. 2, nr. 1 og ligebehandlingslovens § 7, stk. 6. Det er  

 tilfældet, hvis det efter en lægelig vurdering skønnes, at graviditeten har  

 et  

 sygeligt forløb, der vil medføre risiko for kvindens helbred eller for  

 fosteret, hvis hun fortsætter med at arbejde, se SM D-2-01.
 Der kan f.eks. være tale om:
  

 	  

    

 truende abort,   

 	  

    

 tvillinge- eller  

 trillingegraviditeter etc., hvis risikoen for abort eller for tidlig fødsel  

 er  

 øget,   

 	  

    

 svangerskabsforgiftning  

 med forhøjet blodtryk, æggehvide i urinen og/eller vand i kroppen,   

 	  

    

 særlige tilfælde med  

 voldsomme og/eller hyppige opkastninger som påvirker almentilstanden (f.eks.  

 med vægttab) og medfører uarbejdsdygtighed,   

 	  

    

 vaginalblødning,   

 	  

    

 for tidlig løsning  

 af moderkagen,   

 	  

    

 bækkenløsning, og   

 	  

    

 alvorlige psykiske  

 lidelser i forbindelse med graviditet, herunder tilfælde af  

 graviditetsbelastningssyndromet, der giver så kraftige udslag, at de kan  

 henføres under begrebet sygdom.
Kvinden har også ret til barseldagpenge ved fravær på grund af  

 almindelige graviditetsgener, hvis de medfører, at kvinden er uarbejdsdygtig  

 i  

 sit erhverv.
Se SM D-8-94.
Abort Hvis kvinden er uarbejdsdygtig på grund af abort  såvel spontan  

 som provokeret  er kvinden berettiget til orlov med barseldagpenge, som  

 kommunen udbetaler, så længe uarbejdsdygtigheden varer.
Afgrænsningen mellem  

 abort og for tidlig fødsel beror på et lægeligt skøn.
Efter den 28.  

 svangerskabsuge er der normalt tale om en fødsel, uanset om barnet er levende  

 født.
Det samme er tilfældet, hvis barnet er levende født før 28.  

 svangerskabsuge eller ved fødslen vejer over 1000 gram.
Se SM D-34-96.
Graviditet uden for livmoderen anses for sygdom og giver derfor  

 ikke ret til barseldagpenge.
I de tilfælde er en arbejdsgiver forpligtet til  

 at  

 udbetale sygedagpenge i arbejdsgiverperioden.
Se SM D-20-97.
Forværring af anden sygdom/hindring af behandling Hvis graviditeten hindrer, at en sygdom kan behandles, eller hvis  

 graviditeten væsentligt forværrer en sygdom  f.eks. ryg-, hjerte-,  

 lunge-  

 eller nyrelidelse  der ellers ikke har forbindelse med graviditeten,  

 har  

 kvinden også ret til barseldagpenge.
Der er her ikke tale om en  

 arbejdsgiverperiode.
Hvis kvinden får en sygdom, som er uden forbindelse med  

 graviditeten, kan hun få sygedagpenge, dvs. normalt af arbejdsgiveren fra 1.  

 fraværsdag.
Ved fortsat sygefravær på 4-ugers dagen før forventet fødsel går  

 kvinden over på barseldagpenge.
Dokumentation for sygeligt forløbende graviditet Når kommunen skal vurdere, om en kvinde har ret til barseldagpenge  

 på grund af en graviditet med sygeligt forløb, skal kommunen lægge vægt på  

 oplysninger om:
  

 	  

    

 graviditetens  

 hidtidige forløb,   

 	  

    

 kvindens  

 helbredstilstand,   

 	  

    

 eventuelle tidligere  

 tilfælde af sygdom i forbindelse med graviditet,   

 	  

    

 tidligere aborter,   

 	  

    

 eventuel langvarig  

 behandling for barnløshed forud for graviditeten,   

 	  

    

 den behandling der  

 er foreskrevet for at hindre abort eller for tidlig fødsel, f.eks. sengeleje  

 eller indlæggelse, og   

 	  

    

 arbejdets karakter  

 sammenholdt med kvindens helbredstilstand.
 Dokumentation skal foreligge i form af en erklæring fra kvindens  

 egen læge eller i særlige tilfælde en erklæring fra en speciallæge  

 (gynækolog,  

 obstetriker).
 Kommunen vil normalt rekvirere oplysningerne på en særlig  

 lægeattest (LÆ 235), og kommunen kan evt. indhente supplerende lægelige  

 oplysninger, f.eks. udskrifter af sygehusjournaler, jf. § 12 i  

 retssikkerhedsloven.
 Ved for sen indgivelse af lægeerklæring finder dagpengelovens  

 § 8, stk. 2  om bortfald af dagpenge  ikke anvendelse.  

 Se SM  

 D-1-93. Der er dog ikke grundlag for at udbetale dagpenge, hvis lægeerklæring  

 slet ikke indgives.
Ingen ret til dagpenge I følgende situationer har kvinden ikke ret til dagpenge:
  

 	  

    

 ved almindelige  

 graviditetsgener (f.eks. kvalme, utilpashed, opkastninger, let blodmangel,  

 lettere forhøjet blodtryk) i en graviditet med normalt forløb, og   

 	  

    

 når lægen har  

 udstedt en skåneerklæring, jf. lovens § 17, stk. 3, der ikke er  

 begrundet i egentlige sygelige forhold eller særlige risici for fostret.
Opfølgning, kontrol mv. før 4-ugers dagen Hvis kommunen udbetaler dagpenge før 4-ugers dagen før forventet  

 fødsel, skal kommunen løbende kontrollere, om kvinden fortsat opfylder  

 betingelserne for at få udbetalt barseldagpenge.
Det gælder især, når der er  

 tale om lidelser, der kun medfører uarbejdsdygtighed eller risici i bestemte  

 perioder af graviditeten.
 Hvis kvinden kan genoptage arbejdet delvist, kan kommunen yde  

 nedsatte dagpenge, jf. kap. 8.
2.1.2.2. Arbejdets særlige karakter medfører risiko  

 for fostret En gravid kvinde, der opfylder beskæftigelseskravet  jf. kap. 5   

 har også ret til orlov med barseldagpenge før 4-ugers dagen før forventet  

 fødsel, når arbejdets særlige karakter medfører risiko for fostrets udvikling  

 og/eller svangerskabets videre forløb, jf. dagpengelovens § 12,  

 stk. 2, nr. 2. Se SM D-15-99 og SM D-2-01.
 Bestemmelsen omfatter tilfælde, hvor risikoen principielt gælder  

 enhver gravid kvinde, der er beskæftiget med det pågældende arbejde, så  

 risikoen er uafhængig af den enkelte kvindes helbred.
Kommunen kan yde barseldagpenge, når der er en risiko for fostrets  

 udvikling og/eller graviditetens videre forløb på grund af arbejdets karakter  

 eller som følge af arbejdsstedets indretning, tekniske hjælpemidler, stoffer  

 og  

 materialer.
Det er en forudsætning, at risikofaktorerne ikke umiddelbart kan  

 fjernes ved arbejdshygiejniske foranstaltninger eller ved at flytte den  

 gravide  

 til anden passende beskæftigelse i samme virksomhed.
 Risikofaktorerne i arbejdsmiljøet kan være af kemisk, fysisk eller  

 biologisk art og skal vurderes både efter deres art og deres styrke.
Dokumentation af risiko for fosterskade Den gravide skal ikke sygemeldes, når der på arbejdspladsen er  

 forhold, der indebærer en risiko for den gravide, men den praktiserende læge  

 kan udstede en fraværsmelding.
Risikovurderingen er lægelig og kan udføres  

 med  

 bistand fra en arbejdsmedicinsk klinik.
 Ved bedømmelsen af, om en kvinde har ret til barseldagpenge, tager  

 kommunen udgangspunkt i kvindens egen beskrivelse af de belastninger i  

 arbejdet, der kan medføre risiko for fosterskade og for graviditetens videre  

 forløb.
Kommunen kan indhente yderligere oplysninger fra  

 arbejdspladsen/sikkerhedsrepræsentanten eller bedriftssundhedstjenesten, hvor  

 en sådan findes.
Kommunen kan desuden indhente oplysninger fra  

 Arbejdsmedicinsk  

 Klinik eller Arbejdstilsynet.
Kommunen udbetaler barseldagpenge for den periode, der går med at  

 indhente oplysninger om arbejdsforholdene, herunder om muligheden for at give  

 kvinden andet passende arbejde i virksomheden under graviditeten.
Attest  

 udleveres af kommunen.
Efter funktionærloven vil lønmodtageren have krav på fuld løn i  

 denne situation, men i øvrigt afhænger det af de konkrete omstændigheder og  

 den  

 enkelte overenskomst.
Der kan derfor være behov for at kontakte både  

 tillidsrepræsentant, arbejdsgiver og faglig organisation i sådanne tilfælde.
 Kommunen skal standse udbetalingen af dagpenge, hvis det før  

 4-ugers dagen før forventet fødsel fastslås, at kvindens arbejde ikke  

 (eventuelt ikke længere) indebærer nogen risiko for fosterskade og/eller for  

 svangerskabets videre forløb.
Hvis den endelige vurdering af risikoen ikke foreligger ved  

 4-ugers dagen før forventet fødsel, får den ingen betydning for den konkrete  

 sag om orlov med barseldagpenge.
Arbejdet med at vurdere risikoen bør dog  

 fortsætte  

 for at skabe klarhed over situationen for arbejdsgivere og ansatte, der  

 fremtidig har det samme arbejde.
Arbejdsledige For arbejdsledige gælder, at spørgsmålet om ret til dagpenge efter  

 reglerne om risiko for fosterskade må ses i sammenhæng med reglerne i  

 arbejdsmarkedslovgivningen.
 Der er ikke hjemmel i arbejdsløshedsforsikringsloven til generelt  

 at udelukke gravide medlemmer fra ret til arbejdsløshedsdagpenge i en bestemt  

 periode før forventet fødsel, hvis de i øvrigt opfylder betingelserne for at  

 modtage  

 arbejdsløshedsdagpenge.
Arbejdsløse kvinder vil kun rent undtagelsesvist have ret til  

 barseldagpenge før 4-ugers dagen før forventet fødsel på grund af risiko for  

 fosterskade, hvis graviditeten forløber normalt.
Ret til barseldagpenge  

 forudsætter nemlig, at ethvert arbejde, som kvinden kan henvises til, har den  

 særlige karakter, der omtales i dagpengelovens § 12, stk. 2, nr. 2.
Offentligt fastsatte bestemmelser Kvinden har en ret til orlov med barseldagpenge før 4-ugers dagen  

 før forventet fødsel, hvis hun på grund af offentligt fastsatte bestemmelser  

 er  

 forhindret i at varetage sit arbejde, og arbejdsgiveren ikke kan tilbyde  

 hende  

 anden passende beskæftigelse, jf. dagpengelovens § 12, stk. 2, nr.  

 2,  

 og ligebehandlingslovens § 7, stk. 6.
Som eksempel på offentligt fastsatte bestemmelser kan nævnes  

 Luftfartsdirektoratets bestemmelser om helbredskrav til flyvende personel.  

 Bestemmelserne indebærer, at gravide kvinder i visse tilfælde ikke kan få den  

 nødvendige helbredsmæssige godkendelse, medmindre der er grundlag for  

 dispensation.
Det betyder, at tjenesten i luften normalt ikke bør fortsætte  

 ud  

 over 16. graviditetsuge.
Den helbredsmæssige godkendelse kan dog i særlige  

 tilfælde forlænges til udgangen af 20. uge efter en individuel undersøgelse  

 og  

 vurdering.
En arbejdsgiver er således berettiget til at nægte at lade en  

 gravid  

 udføre tjeneste i luften fra det tidspunkt, hvor den pågældende ikke længere  

 kan godkendes sikkerhedsmæssigt.
Hvis arbejdsgiveren ikke kan tilbyde den  

 gravide anden passende beskæftigelse, har kvinden ret til orlov med  

 barseldagpenge.
Et andet eksempel på offentligt fastsatte bestemmelser er Økonomi-  

 og Erhvervsministeriets regler om, at kvindelige søfarende ikke må arbejde om  

 bord på danske skibe efter udløbet af 6. graviditetsmåned.
Se SM D-20-98.
2.1.3. Graviditetsundersøgelser samt undersøgelser  

 og behandling for barnløshed Forebyggende graviditetsundersøgelser En lønmodtager, der er gravid, har efter dagpengelovens § 11,  

 stk. 2, og ligebehandlingslovens § 7, stk. 6, ret til orlov  

 med  

 dagpenge fra arbejdsgiveren ved fravær på grund af forebyggende  

 graviditetsundersøgelser, herunder fostervandsprøver.
Det er dog en  

 betingelse,  

 at undersøgelserne ikke kan finde sted uden for den normale arbejdstid.
 Beskæftigelseskravet i dagpengelovens § 17 gælder ikke for  

 udbetaling af dagpenge ved fravær fra arbejdet på grund af forebyggende  

 graviditetsundersøgelser, jf. lovens § 17, stk. 4.
 En kvinde har ret til dagpenge fra arbejdsgiveren ved delvist  

 fravær fra arbejdet på grund af forebyggende graviditetsundersøgelser, uanset  

 at hendes fravær fra arbejdet udgør under 4 timer pr. uge.
Det fremgår desuden af dagpengelovens § 11, stk. 2, og  

 ligebehandlingslovens § 7, stk. 6, at det er arbejdsgiveren, der  

 afholder udgifterne til dagpenge ved fravær på grund af forebyggende  

 graviditetsundersøgelser.
Efter dagpengebekendtgørelsens § 18,  

 stk. 6, har en arbejdsgiver ikke ret til refusion for et sådant fravær.  

 Heller ikke selv om arbejdsgiveren har tegnet en forsikring efter  

 dagpengelovens § 27.
Det fremgår af dagpengelovens § 11, stk. 2, 2. pkt., at  

 bestemmelsen ikke skal anvendes, hvis arbejdsgiverens pligt til at udbetale  

 dagpenge eller anden passende ydelse følger af kollektiv overenskomst.
Den  

 kollektive overenskomst skal som minimum svare til bestemmelserne i direktiv  

 nr. 92/85 om iværksættelse af foranstaltninger til at forbedre sikkerheden og  

 sundheden under arbejdet for arbejdstagere, som er gravide, som lige har  

 født,  

 eller som ammer.
Det betyder, at bestemmelsen om arbejdsgiveres pligt til at  

 udbetale dagpenge i de beskrevne situationer kan gennemføres ved kollektive  

 overenskomster på arbejdsmarkedet.
Hvis arbejdsgiver i en overenskomst er  

 pålagt pligter, som mindst svarer til direktiv 92/85 EØF, anvendes lovens  

 § 11, stk. 2, altså ikke.
Uoverensstemmelser mellem lønmodtager og  

 arbejdsgiver om retten til dagpenge ved fravær i forbindelse med forebyggende  

 graviditetsundersøgelser behandles i sådanne tilfælde i det fagretlige system  

 og ikke af de sociale nævn.
 Hvis bestemmelsen ikke er gennemført ved overenskomst, behandler  

 det sociale nævn tvister om dagpenge i tilfælde af fravær fra arbejdet ved  

 forebyggende graviditetsundersøgelser.
Undersøgelser og behandling for barnløshed Ved fravær fra arbejdet på grund af undersøgelser af mand og  

 kvinde med henblik på behandling for barnløshed som følge af sygelige forhold  

 er der ikke adgang til barseldagpenge fra kommunen.
Men der er ret til  

 sygedagpenge efter de almindelige regler.
Dette gælder også den behandling  

 mod  

 barnløshed, der består i transplantation af et foster  

 (reagensglasbarn). Der  

 er dog kun ret til dagpenge til den af parterne, hos hvem de sygelige forhold  

 findes.
 For såvel kvindens som mandens vedkommende kan der godkendes en  

 aftale efter dagpengelovens § 28, jf. dagpengebekendtgørelsens  

 § 42,  

 da det drejer sig om behandling af en kronisk lidelse, som erfaringsmæssigt  

 medfører et væsentligt øget fravær.
2.2. Perioder efter fødslen Retten til dagpenge er knyttet til fødslen, dvs. at retten til  

 orlov og barseldagpenge er den samme uanset antallet af børn.
2.2.1. De første 14 uger efter fødslen Moderen - barselorlov En kvindelig lønmodtager har efter ligebehandlingslovens § 7,  

 stk. 1, 2. pkt., pligt til fravær fra arbejdet i de første 2 uger efter  

 fødslen.
Herefter har hun ret til yderligere 12 ugers fravær, jf. samme lovs  

 § 7, stk. 1, 3. pkt.
Såvel lønmodtagere som selvstændige, der  

 opfylder dagpengelovens betingelser, har efter dagpengelovens § 13,  

 stk. 1, 1. pkt., ret til dagpenge i de første 14 uger efter fødslen.  

 Perioden regnes fra kalenderdagen efter den dag, hvor fødslen fandt sted.
I ganske særlige tilfælde kan faderen indtræde i moderens ret til  

 orlov med dagpenge i denne periode.
Faderen kan således indtræde i moderens  

 ret  

 til orlov med dagpenge i 14-ugers perioden, når moderen dør eller på grund af  

 sygdom ikke kan passe barnet, jf. dagpengelovens § 16, stk. 1,  

 dagpengebekendtgørelsens § 36, stk. 1, og ligebehandlingslovens  

 § 7, stk. 6. Der er tale om en indtrædelse i moderens ret.
En far,  

 der opfylder beskæftigelseskravet, kan derfor kun få denne ret, hvis moderen  

 også har en faktisk ret til dagpenge i 14-ugers perioden.
Hvis moderen f.eks.  

 er førtidspensionist, er der ingen dagpengeret for faderen at indtræde i.
I  

 sådanne tilfælde vil faderen kunne tage orlov med dagpenge i 14 ugersperioden  

 ved  

 forlods at bruge af 32-ugers perioden, efter at han har holdt sine 2 ugers  

 fædreorlov.
 Når faderens indtræden i moderens ret til barseldagpenge skyldes  

 sygdom, har moderen til gengæld ret til at modtage sygedagpenge fra kommunen  

 i  

 den periode, hvor faderen er indtrådt i retten til barseldagpenge, jf.  

 dagpengebekendtgørelsens § 36, stk. 2.
 Moderens ret til dagpenge, hvis barnet er dødfødt, dør senere  

 eller bortadopteres, beskrives under kap. 4.2.
Faderen - fædreorlov En mandlig lønmodtager har efter ligebehandlingslovens § 7,  

 stk. 1, 4. pkt., ret til fravær i 2 uger.
Fædreorloven kan holdes efter  

 fødslen eller modtagelsen af barnet i hjemmet eller efter aftale med  

 arbejdsgiveren inden for de første 14 uger efter fødslen.
I disse to uger har faderen  såvel lønmodtagere som selvstændige  

  efter dagpengelovens § 13, stk. 1, 2. pkt., ret til  

 dagpenge, hvis  

 han opfylder dagpengelovens betingelser.
Perioden regnes fra kalenderdagen  

 efter den dag, hvor barnet blev født.
Perioden kan dog regnes fra og med den  

 dag, hvor barnet blev født, hvis faderen ønsker det.
 Faderens fravær inden for 14-ugers perioden skal holdes i 2  

 sammenhængende uger, jf. dog kap. 2.2.4.2. om forlængelse af perioden.
 Faderens ret til orlov med barseldagpenge i 14-ugers perioden er  

 en særskilt ret og dermed uafhængig af, om moderen har ret til  

 barseldagpenge.  

 Faderens ret til orlov kan aldrig overtages af andre, f.eks. moderen.
 For at faderen har ret ret til orlov, skal faderskabet være  

 anerkendt eller fastslået, og det kan i tvivlstilfælde dokumenteres ved  

 fødsels- eller navne-/dåbsattest.
Faderens ret til orlov er ikke betinget af, at forældrene lever  

 sammen.
Men det forudsættes, at faderen opholder sig hos barnet i  

 orlovsperioden.
 Faderen kan desuden i de første 14 uger efter fødslen forlods forbruge  

 af den efterfølgende periode (32-ugers perioden), jf. dagpengelovens  

 § 13,  

 stk. 2, 2. pkt. og ligebehandlingslovens § 7, stk. 2, 4. pkt.  

 Denne ret beskrives under kap. 2.2.3.
 Faderens ret til orlov, hvis barnet er dødfødt eller dør senere,  

 beskrives under kap. 4.2.
2.2.2. Efter de første 14 uger  forældreorlov Efter udløbet af den 14. uge efter fødslen har hver af forældrene  

  

 ret til fravær  

  

 fra arbejdet i 32 uger,  

 jf. ligebehandlingslovens § 7, stk. 2, 1. pkt.
Forældrene har  

  

 ret til  

 dagpenge  

  

 i tilsammen 32 uger, indtil barnet er 46 uger, jf. dagpengelovens  

 § 13, stk. 2, 1. pkt.
Forældrene skal hver især opfylde  

 beskæftigelseskravet for at kunne udnytte dagpengeretten, men begge forældre  

 behøver ikke at opfylde kravet for at den ene kan udnytte dagpengeretten.
De 32 uger kan forældrene holde på skift, i forlængelse af  

 hinanden eller samtidig.
Forældrene kan frit fordele dagpengeretten mellem  

 sig.  

 Forældrene har dog en pligt til at varsle fraværet over for arbejdsgiverne  

 senest 8 uger efter fødslen.
Ligebehandlingsloven og dagpengeloven giver en række muligheder  

 for at forlænge og udskyde orloven.
Og faderen har mulighed for at bruge af  

 32-ugers perioden allerede i 14-ugers perioden, jf. kap. 2.2.3.
 Kommunen kan kræve faderskabet dokumenteret, jf. ovenfor under  

 fædreorlov.
2.2.3. Forlods forbrug af forældreorloven Faderen kan i de første 14 uger efter fødslen forlods bruge af  

 retten til orlov i 32-ugers perioden.
Det fremgår af ligebehandlingslovens  

 § 7, stk. 2, 4. pkt.
Faderen har ret til dagpenge i den del af den  

 samlede dagpengeberettigede 32-ugers periode, som han tager orlov i, jf.  

 dagpengelovens § 13, stk. 2, 2. pkt.
2.2.4. Forlængelse af forældreorloven 2.2.4.1. Retsbaseret forlængelse Efter ligebehandlingslovens § 7, stk. 2, 2. og 3. pkt.,  

 kan hver af forældrene vælge at forlænge de 32 ugers fravær med 8 eller 14  

 uger.
Der er således ikke mulighed for at forlænge med et andet antal uger  

 end  

 8 eller 14.
Efter dagpengelovens § 13, stk. 4, har forældrene  

  

 tilsammen  

  

 ret til at forlænge 32-ugers  

 perioden med dagpengeret med 8 eller 14 uger, men uden at det samlede  

 dagpengebeløb ændres.
Når forældrene forlænger dagpengeperioden, nedsættes  

 dagpengene med virkning fra tidspunktet for forlængelsen, så det  

 dagpengebeløb,  

 der er tilbage på forlængelsestidspunktet, fordeles på de resterende uger  

 inkl.  

 forlængelsen.
 Eks. 1:
En mor beder om retsbaseret forlængelse med 8 uger fra 1.  

 dag i 32-ugers perioden.
Dagpengene udgør så 32/40 af det beløb, som hun  

 indtil  

 da havde fået udbetalt pr. uge. (32 uger er det antal uger, der er tilbage på  

 det tidspunkt, hvor der forlænges; 40 uger er summen af det antal uger, der  

 er  

 tilbage på forlængelsestidspunktet + det antal uger der forlænges med.) Eks. 2:
En mor beder om en retsbaseret forlængelse med 14 uger på et  

 tidspunkt, hvor hun har holdt orlov i 10 uger af 32-ugers perioden.  

 Dagpengene  

 udgør så 22/36 af det beløb, som hun indtil da havde fået udbetalt pr. uge.  

 (22  

 uger er det antal uger, der er tilbage på forlængelsestidspunktet; 36 uger er  

 summen af det antal uger, der er tilbage på forlængelsestidspunktet + det  

 antal  

 uger, der forlænges med.) Forældre kan på ethvert tidspunkt inden for  

 perioden på  

 32 uger efter lovens § 13, stk. 2 beslutte at forlænge  

 dagpengeperioden med 8 eller 14 uger, jf. dagpengebekendtgørelsens § 36  

 d,  

 stk. 1. Forlængelsen skal dog være varslet over for arbejdsgiveren  

 senest  

 8 uger efter fødslen.
Forældre, der er i en periode, hvor de modtager fuld eller delvis  

 løn under barselorloven, skal være opmærksomme på, at arbejdsgiveren i nogle  

 overenskomster har gjort udbetalingen af løn betinget af, at arbejdsgiveren  

 får  

 den fulde dagpengerefusion.
En forlængelse af orloven med nedsatte dagpenge  

 til  

 følge i en orlovsperiode, hvor der udbetales løn, kan således betyde, at  

 forælderen ikke længere er berettiget til fuld løn/løn fra arbejdsgiveren.  

 Forældrene bør i den situation vente med at anmode kommunen om forlængelse,  

 indtil lønperioden er udløbet.
Forældre kan ikke ændre en beslutning om forlængelse af orloven.  

 Beslutningen kan dog ændres, hvis den forlængede orlov med nedsatte dagpenge  

 endnu ikke er påbegyndt.
I øvrigt er det en forudsætning for at kunne  

 fastholde  

 forældrene på deres beslutning om at forlænge orloven, at kommunen forud for  

 beslutningen bl.a. har vejledt om, hvilke konsekvenser en sådan forlængelse  

 vil  

 kunne have, hvis forældrene i 32-ugers perioden får udbetalt løn.
Desuden vil  

 reglerne om varsling over for arbejdsgiveren i sig selv kunne være en  

 hindring  

 for at ændre beslutningen.
Kun beskæftigede lønmodtagere og selvstændige kan forlænge med 14  

 uger.
Ledige kan kun forlænge med 8 uger.
En person, der har anmodet om at forlænge orloven med 14 uger  

 efter dagpengelovens § 13, stk. 4, og ligebehandlingslovens  

 § 7,  

 stk. 2, 3. pkt., og som bliver ledig, vil uanset ledigheden fortsat  

 kunne  

 forlænge med 14 uger.
Omvendt vil en ledig, der får ansættelse under orloven,  

 uanset sin nye beskæftigelse, kun kunne forlænge orloven med 8 uger.
Det  

 afgørende er således en persons status  som beskæftiget eller ledig  

  på det  

 tidspunkt, hvor personen tager beslutning om at forlænge orloven.
Forældre kan vælge at dele forlængelsen af orloven med dagpengeret  

 mellem sig, dvs. at de tilsammen udnytter retten til den forlængede periode  

 på  

 ialt enten 40 eller 46 uger.
Delingen kan f.eks. ske således, at faderen  

 tager  

 4 ugers orlov med dagpenge og moderen 10 uger.
Forældrene kan også vælge at  

 dele forlængelsen ved, at faderen f.eks. tager 4 uger samtidig med, at  

 moderen  

 holder 4 af sine 10 uger.
 Hvis den ene af forældrene er ledig, og den anden er i  

 beskæftigelse, kan den ledige højst holde 8 uger af den forlængede orlov med  

 dagpenge, jf. dagpengebekendtgørelsens § 36 d, stk. 3.
Hvis faderen benytter sig af sin ret til forlods at bruge af  

 dagpengeretten i 32-ugers perioden i 14-ugers perioden, kan han også i denne  

 periode anmode om at forlænge orloven.
Forlængelsen skal fortsat varsles over  

 for arbejdsgiveren senest 8 uger efter fødslen.
Forældre, der har valgt at forlænge orloven, men som inden udløbet  

 af den forlængede periode genoptager arbejdet, kan ikke udskyde resten af  

 orloven, da en retsbaseret forlængelse som denne skal holdes inden barnet er  

 54/60 uger.
Den resterende orlov falder bort.
 Hvis en forælder med flere beskæftigelsesforhold ønsker at  

 forlænge orloven retsbaseret, skal forlængelsen ske samtidig i forhold til  

 samtlige beskæftigelsesforhold og med samme antal uger.
 I de perioder, hvor orloven er forlænget efter § 13,  

 stk. 4, men hvor forlængelsen er sket umiddelbart før udløbet af  

 32-ugers  

 perioden og derfor ikke udløser dagpenge i forlængelsesperioden, kan kommunen  

 ikke udbetale tilskud til pasning af egne børn efter servicelovens § 26  

 a.  

 Forælderen anses i denne sammenhæng for at modtage en offentlig forsørgelse.
2.2.4.2. Aftalebaseret forlængelse Forældre kan efter dagpengelovens § 13, stk. 3, og  

 ligebehandlingslovens § 7, stk. 6, genoptage arbejdet delvist i en  

 periode med barselorlov og på den måde forlænge orlovsperioden med dagpenge  

 med  

 den tid, hvormed arbejdet er genoptaget, jf. nedenfor om uddybning af  

 begrebet  

 delvis genoptagelse af arbejdet.
Man skal være opmærksom på de forskelle, der er mellem  

 dagpengelovens § 13, stk. 3, og § 16 a.
I et skema nedenfor  

 under kap. 3.1. er betingelserne i de to bestemmelser sat op over for  

 hinanden.
Aftale med arbejdsgiveren Lønmodtagere kan kun forlænge orloven efter aftale med  

 arbejdsgiveren.
Hvis en forælder skifter arbejdsgiver, kan forælderen kun  

 fortsætte med den delvise genoptagelse af arbejdet, hvis forælderen indgår en  

 aftale med den nye arbejdsgiver.
 Lønmodtageren skal kunne dokumentere over for kommunen, at der  

 foreligger en aftale med arbejdsgiveren.
 Bliver lønmodtageren ledig, kan en forlængelse ikke fortsætte.  

 Lønmodtageren må som ledig holde den resterende fulde orlov.
Perioden Forældrene har adgang til at genoptage arbejdet delvist i såvel  

 14-ugers perioden  med undtagelse af moderens 2 første uger efter  

 fødslen   

 som i den dagpengeberettigede 32-ugers periode.
Faderen kan således også  

 forlænge sin fædreorlov på 2 uger.
Personkredsen Beskæftigede lønmodtagere og selvstændigt erhvervsdrivende kan  

 genoptage arbejdet og dermed forlænge orloven.
Derimod kan forældre, der er  

 ledige, når orloven begynder, kun forlænge orloven, hvis de kommer i  

 beskæftigelse på et tidspunkt, hvor der er orlov tilbage.
Delvis genoptagelse af arbejdet En forlængelse af dagpengeperioden forudsætter, at forælderen  

 genoptager arbejdet delvist.
For en lønmodtager vil delvis genoptagelse sige,  

 at lønmodtageren genoptager arbejdet med en kortere arbejdstid end den  

 arbejdstid, lønmodtageren havde før barselorloven, jf.  

 dagpengebekendtgørelsens  

 § 36 b.
For en selvstændigt erhvervsdrivende forstås, at den  

 selvstændige  

 genoptager arbejdet i op til halvdelen af den normale ugentlige arbejdstid,  

 jf.  

 dagpengebekendtgørelsens § 36 b.
Arbejdstiden skal ses på ugebasis.
Forældre kan således godt  

 genoptage arbejdet i hele dage, men ikke hele ugen.
 Eks.1:
En lønmodtager, der normalt arbejder 37 timer om ugen, genoptager  

 arbejdet i 20 timer pr. uge i 3 uger.
Kommunen udbetaler dagpenge for 17  

 timer,  

 og dagpengeperioden forlænges med 60 timer.
 Eks. 2:
En selvstændig, der normalt arbejder 45 timer om ugen, genoptager  

 arbejdet i 20 timer om ugen.
Dagpengene nedsættes til det halve, og  

 dagpengeperioden forlænges med en halv dag for hver dag, arbejdet er  

 genoptaget  

 delvist.
 I følgende tilfælde er der tale om genoptagelse af arbejdet  

  

 uden mulighed for at forlænge orloven  

  

 :
 Eks. 3:
En mor er fuldtidsforsikret ledig, da hun går på barselorlov.
Hun  

 starter under orloven på en beskæftigelse på 15 timer.
Hun anses for at have  

 genoptaget arbejdet, men hun kan ikke forlænge i forhold til  

 arbejdsløshedsdagpengene.
Dette skyldes, at forældre ikke kan genoptage  

 arbejdet med en forlængelse efter dagpengelovens § 13, stk. 3, i  

 forhold til a-kassen.
 Eks. 4:
En mor har, da hun går på barselorlov, en beskæftigelse på 27  

 timer ugentligt.
Under orloven påtager hun sig en beskæftigelse på 10 timer  

 om  

 ugen hos en anden arbejdsgiver.
Moderen anses for at have genoptaget  

 arbejdet,  

 men hun kan ikke med den ene arbejdsgiver aftale at forlænge orloven hos den  

 anden.
Om beregning af dagpenge henvises til kap. 7.
Hvis en forælder med flere beskæftigelsesforhold ønsker at  

 forlænge orloven aftalebaseret, kan forlængelsen ske individuelt i forhold de  

 enkelte beskæftigelsesforhold.
Det forudsætter, at arbejdet i hvert  

 arbejdsforhold genoptages med en kortere arbejdstid end før orloven.
 Eks. 5:
En moder har tre lønmodtagerforhold.
Hos arbejdsgiver A arbejder  

 hun før orloven i 20 timer, hos arbejdsgiver B i 10 timer, og hos  

 arbejdsgiver  

 C i 7 timer.
Denne moder kan f.eks.: efter 14 uger genoptage arbejdet i 6  

 timer  

 hos arbejdsgiver C, efter 20 uger genoptage arbejdet 8 timer hos arbejdsgiver  

 B  

 og efter 24 uger genoptage arbejdet 10 timer i forhold til arbejdsgiver A.
Kombinationsmuligheder Forældre kan ikke foretage en aftalebaseret forlængelse af  

 orlovsperioden med dagpenge, hvis de allerede har udnyttet deres ret til at  

 forlænge retsbaseret, jf. dagpengebekendtgørelsens § 36 c, stk. 2.  

 Det gælder både for den enkelte forælder og for forældrene tilsammen.
 Forældrene kan heller ikke forlænge orloven, når det gælder de  

 dele af dagpengeperioden, der retsbaseret er blevet udskudt til senere brug.
 Derimod har forældrene adgang til at foretage en forlængelse af  

 dagpengeperioden i de dele af orloven, der efter aftale med arbejdsgiveren er  

 blevet udskudt aftalebaseret.
 En forælder, der har forlænget orloven, har mulighed for at holde  

 op med sin delvise beskæftigelse og efter aftale med arbejdsgiveren vende  

 tilbage til orlov på fuld tid.
Nedsatte dagpenge Kommunen beregner nedsatte dagpenge for de dage, hvor forælderen  

 har genoptaget arbejdet delvist, på samme måde som ved fravær på grund af  

 sygdom, jf. dagpengebekendtgørelsens §§ 33 og 35.
2.2.5. Udskydelse af forældreorloven Som udgangspunkt stilles der ikke noget krav til forælderens  

 begrundelse for at udskyde orloven.
Forældre kan dog ikke udskyde orlov med  

 henblik på at modtage sygedagpenge.
2.2.5.1. Retsbaseret udskydelse Udskydelse af orlov Den ene  

  

 af forældrene  

 kan, når det er beskæftigede lønmodtagere eller selvstændigt  

 erhvervsdrivende,  

 udskyde mellem 8 og 13 uger af 32-ugers perioden til senere afholdelse i en  

 sammenhængende periode, inden barnet fylder 9 år, jf. dagpengelovens  

 § 13,  

 stk. 5, og ligebehandlingslovens § 7, stk. 3. Kun den ene  

 forælder kan benytte denne ret.
Forældrene kan således ikke f.eks. hver  

 udskyde  

 4 uger af orloven.
 Udskydelse af orlov skal være varslet overfor arbejdsgiveren  

 senest 8 uger efter fødslen.
 En retsbaseret udskudt orlov er bindende også for kommende  

 arbejdsgivere.
 Hvis en forælder er begyndt på en retsbaseret forlængelse af  

 orloven, kan forælderen ikke udskyde orlov fra denne periode, da den  

 forlængede  

 orlov skal holdes, inden barnet bliver 54/60 uger.
 Forældre kan kombinere en retsbaseret udskydelse af orlov med en  

 aftalebaseret udskydelse efter dagpengelovens § 13, stk. 6. F.eks.  

 kan moderen retsbaseret udskyde 13 uger og faderen aftalebaseret udskyde 4  

 uger.
 Hvis en forælder med flere beskæftigelsesforhold ønsker at udskyde  

 orloven retsbaseret, skal udskydelsen ske samtidig i forhold til samtlige  

 beskæftigelsesforhold og med samme antal uger.
Afholdelse af udskudt orlov Forældre skal holde den udskudte orlov i en sammenhængende  

 periode.
Desuden skal den forælder, der holder orloven, være i beskæftigelse  

 på  

 det tidspunkt, hvor den udskudte orlov skal holdes, ligesom det er en  

 betingelse, at beskæftigelseskravet er opfyldt på dette tidspunkt.
 Afholdelse af udskudt orlov skal varsles overfor arbejdsgiveren 16  

 uger forinden.
 Kommunen beregner dagpengene på grundlag af forælderens ugentlige  

 timetal og den aktuelle timeløn på det tidspunkt, hvor orloven holdes.
 I en periode, som forælderen har udskudt retsbaseret, kan orloven  

 ikke forlænges, heller ikke aftalebaseret, jf. dagpengebekendtgørelsens  

 § 36 c, stk. 1.
Er en forælder begyndt på at afholde retsbaseret udskudt orlov,  

 kan forælderen ikke foretage en yderligere udskydelse af orloven.
Hvis  

 arbejdet  

 genoptages i mere end stort set 80 pct. af det tidligere ugentlige timetal,  

 jf.  

 kap. 3.1., vil den resterende orlovsperiode med dagpengeret falde bort.
 Er afholdelse af en retsbaseret udskudt orlov ikke påbegyndt, vil  

 forælderen efter aftale med sin arbejdsgiver kunne ændre udskydelsen af  

 orloven  

 fra at være en retsbaseret udskydelse til at være en aftalebaseret  

 udskydelse.
2.2.5.2. Aftalebaseret udskydelse Udskydelse af orlov En lønmodtager kan efter aftale med arbejdsgiveren udskyde op til  

 32 uger af 32-ugers perioden til afholdelse inden barnet fylder 9 år, jf.  

 ligebehandlingslovens § 7, stk. 4. Begge forældre kan udnytte denne  

 mulighed.
Forældrene har tilsammen ret til dagpenge i op til 32 uger af  

 32-ugers perioden, jf. dagpengelovens § 13, stk. 6.
 Det er også muligt at udskyde orlov, hvor der ikke er knyttet  

 dagpengeret til, jf. ligebehandlingslovens § 7, stk. 4.
Kun beskæftigede lønmodtagere og selvstændige har adgang til at  

 udskyde orloven aftalebaseret.
Hvis forælderen skifter job, før den udskudte  

 orlov er afholdt, skal den nye arbejdsgiver acceptere aftalen, for at  

 lønmodtageren har ret til at holde udskudt orlov.
Som ved aftalebaseret forlængelse af orloven er det lønmodtageren,  

 der skal dokumentere over for kommunen, at der foreligger en sådan aftale med  

 arbejdsgiveren.
Er der tale om udskudt orlov uden dagpenge, tjener aftalen  

 som  

 dokumentation over for eventuelle nye arbejdsgivere.
 Forældre kan kombinere en aftalebaseret udskydelse af orlov med en  

 retsbaseret udskydelse efter dagpengelovens § 13, stk. 5. F.eks.  

 kan  

 moderen retsbaseret udskyde 13 uger og faderen aftalebaseret udskyde 4 uger.
 Hvis en forælder med flere beskæftigelsesforhold ønsker at udskyde  

 orloven aftalebaseret, skal udskydelsen ske samtidig i forhold til samtlige  

 beskæftigelsesforhold og med samme antal uger.
Afholdelse af udskudt orlov Retten til dagpenge i forbindelse med udskudt orlov er betinget  

 af, at lønmodtageren eller den selvstændigt erhvervsdrivende er i  

 beskæftigelse  

 på det tidspunkt, hvor den udskudte orlov skal holdes, ligesom det er en  

 betingelse, at beskæftigelseskravet er opfyldt på det tidspunkt, hvor den  

 udskudte orlov holdes.
Kommunen beregner dagpengene på grundlag af det  

 ugentlige  

 timetal og den aktuelle timeløn på det tidspunkt, hvor orloven holdes.
Forældre kan holde den udskudte orlov drypvis.
Dvs., at den  

 udskudte orlov kan holdes i timer eller dage.
 En forælder, der holder udskudt orlov, kan i den periode genoptage  

 arbejdet på nedsat tid og dermed forlænge orlovsperioden efter dagpengelovens  

 § 13, stk. 3.
2.3. Orlov og dagpenge ved adoption Adoptivforældre har efter barnets modtagelse ret til fravær i  

 samme periode som biologiske forældre.
Ligesom biologiske forældre har  

 adoptivforældre  

 sammenlagt ret til dagpenge i 48 uger efter modtagelsen af barnet, hvoraf de  

 2  

 af ugerne skal holdes samtidig, jf. ligebehandlingslovens § 7 og  

 dagpengelovens § 14, stk. 1. Derimod har adoptivforældre ikke ret  

 til  

 fravær med dagpenge før modtagelsen af barnet.
Adoptivforældre har samme muligheder for fleksibilitet som  

 biologiske forældre.
Det gælder også reglerne om at genoptage arbejdet efter  

 dagpengelovens § 16 a og om barnets indlæggelse på hospital efter lovens  

 § 15.
Adoptivforældre har efter dagpengelovens § 14, stk. 4 og  

 5, ret til henholdsvis aftalebaseret og retsbaseret forlængelse af  

 dagpengeretten på samme måde som biologiske forældre.
Adoptivforældre har  

 desuden efter dagpengelovens § 14, stk. 6 og 7, ret til henholdsvis  

 retsbaseret og aftalebaseret at udskyde barselorloven.
Desuden har en af de  

 adoptionssøgende ægtefæller ret til dagpenge i 14 uger efter barnets død,  

 hvis  

 barnet dør inden den 32. uge efter modtagelsen.
Der henvises til kap. 2.2.
 Det er en betingelse for at få ret til dagpenge, at de  

 adoptionsundersøgende myndigheder stiller krav om, at en af adoptivforældrene  

 skal være hjemme i en periode efter modtagelsen af barnet.
Det fremgår således af dagpengelovens § 14, stk. 2, at  

 kommunen udbetaler dagpenge til adoptionssøgende ægtefæller i de første 14  

 uger  

 efter modtagelsen af barnet til én af ægtefællerne ad gangen, bortset fra i  

 to  

 sammenhængende uger.
Den anden af ægtefællerne har dog ret til forlods  

 forbrug  

 af 32-ugers perioden i 14-ugers perioden på samme måde som den biologiske  

 far,  

 jf. dagpengelovens § 14, stk. 2, 2. pkt.
 Ved adoption af ægtefællens barn er det normalt ikke en  

 betingelse, at adoptanten i en periode skal være i hjemmet.
Når en kvinde i et lesbisk forhold får et barn, og den anden  

 kvinde i forholdet adopterer barnet, skal kommunen behandle moderens forhold  

 efter dagpengelovens § 13 og den adopterende kvindes forhold efter  

 lovens  

 § 14. Det samme vil være tilfældet i en situation, hvor barnet er født  

 af  

 en ruge-moder, og hvor barnet herefter adopteres af en kvinde,  

 hvis mand er  

 biologisk fader til barnet.
For så vidt angår den biologiske moders forhold  

 henvises til kap. 4.2. De pågældende par skal dog i begge situationer dele  

 32-ugers perioden.
Retten til dagpenge er også i denne situation betinget af,  

 at de adoptionsundersøgende myndigheder stiller krav om, at adoptanten skal  

 være i hjemmet i en periode.
Hvis barnet anbringes i pleje hos de adoptionssøgende efter  

 servicelovens § 64, kan kommunen først udbetale dagpenge, når de  

 adoptionsundersøgende myndigheder har truffet bestemmelse om, at en af  

 adoptanterne skal være i hjemmet.
Udbetalingen sker med tilbagevirkende  

 kraft,  

 fra barnet faktisk blev modtaget.
Det er ikke en betingelse, at der  

 foreligger  

 adoptionsbevilling.
Se SM D-13-98.
Hvis barnet hentes i udlandet, kan modtagelsen regnes fra det  

 tidspunkt, hvor barnet er sammen med adoptanten, og dagpengeperioden kan  

 således begyndes i udlandet, hvis adoptanten ønsker dette.
I modsat fald  

 regnes  

 46-ugers perioden fra den dag, hvor barnet kommer til Danmark.
Hvis  

 adoptanten  

 holder ferie, er det en betingelse, at den pågældende slutter ferien senest,  

 når han vender tilbage til Danmark, da kommunen ikke kan udbetale dagpenge  

 samtidig med, at adoptanten holder ferie.
Kapitel 3 Orlov og dagpenge ved delvis genoptagelse af  

 arbejdet uden forlængelse af dagpengeperioden eller ved deltagelse i  

 undervisning 3.1. Delvis genoptagelse af arbejdet uden  

 forlængelse Reglerne om adgang til delvist at genoptage arbejdet under orloven  

 fremgår af dagpengelovens § 16 a og ligebehandlingslovens § 7 a.  

 Man  

 skal i den forbindelse være opmærksom på, at der efter dagpengelovens  

 § 13, stk. 3 er en anden mulighed for delvis at genoptage arbejdet,  

 men da kombineret med en forlængelse af perioden, jf. kap. 2.2.4.2.  

 Forskellen  

 mellem de to bestemmelser i dagpengeloven er angivet i et skema nedenfor.
Lønmodtagere Efter dagpengelovens § 16 a kan en lønmodtager under fravær  

 ved barsel og adoption genoptage arbejdet i dagpengeperioden i op til 29 ½  

 time  

 af den normale ugentlige arbejdstid.
Forælderens ret til dagpenge bortfalder  

 for den tid, hvor arbejdet er genoptaget, mens forælderen kan få nedsatte  

 dagpenge for de timer, hvor arbejdet ikke er genoptaget.
 Det er en forudsætning for at kunne anvende § 16 a, at der er  

 en aftale med arbejdsgiveren om at genoptage arbejdet delvist.
Timegrænsen Ved begrebet normal ugentlig arbejdstid forstås for en lønmodtager  

 den normale overenskomstmæssige ugentlige arbejdstid, dvs. 37 timer om ugen,  

 jf. bekendtgørelsens § 35 a, stk. 2. Timegrænsen på 29 ½ time  

 svarer  

 således til, at arbejdet kan genoptages med stort set 80 pct. af den  

 tidligere  

 arbejdstid.
Dette er også tilfældet, hvis den ugentlige arbejdstid før  

 orloven  

 var lavere eller højere end den normale overenskomstmæssige ugentlige  

 arbejdstid.
Timegrænsen på 29 ½ time skal vurderes i forhold til den  

  

 ugentlige  

  

 arbejdstid.
Forælderen kan  

 således genoptage arbejdet delvist på en sådan måde, at arbejdstiden på  

 enkelte  

 dage kan være fuld tid.
Afgørende er blot, at forælderen ikke samlet  

 genoptager  

 arbejdet med mere end 29 ½ time på ugebasis.
 Hvis en lønmodtager har flere ansættelsesforhold, ses de 29 ½ time  

 i forhold til det samlede timetal i de forskellige arbejdsforhold.
 Hvis en lønmodtager, der holder orlov fra et job på deltid, under  

 orloven får en anden deltidsbeskæftigelse, skal de 29 ½ time ses i forhold  

 til  

 timerne i den beskæftigelse, som lønmodtageren holder orlov fra.
 Hvis lønmodtageren modtager supplerende a-dagpenge før orloven,  

 skal de 29 ½ time ses i forhold til summen af den arbejdstid, som forælderen  

 havde før barsel, og de timer der ydes supplerende a-dagpenge for.
 Eks. 1:
 En mor har to ansættelsesforhold på hhv. 27 timer og 10 timer.  

 Under orloven ønsker hun at genoptage arbejdet i nogle uger i forhold til  

 beskæftigelsen på 27 timer (men kan ikke få en aftale med sin arbejdsgiver om  

 at forlænge). Hun kan godt genoptage dette arbejde.
 Eks. 2:
En mor har ved orlovens start et ansættelsesforhold, hvor hun  

 arbejder 15 timer om ugen.
Under orloven fra dette ansættelsesforhold, hvor  

 hun  

 fortsat er ansat, ønsker hun at starte i en anden beskæftigelse, der  

 ligeledes  

 er på 15 timer.
Det kan hun ikke, da de 29 ½ time skal nedsættes i forhold  

 til  

 15 timer.
Hun kan genoptage arbejdet med 29 ½ : 37 x 15.
 Eks. 3:
En far har ved orlovens start en beskæftigelse på 27 timer og får  

 supplerende a-dagpenge for 10 timer.
Hvis han ønsker at genoptage sit arbejde  

 efter § 16 a, kan han det.
Beskæftigelsen kan genoptages med op til 29 ½  

 time, da faderen betragtes som fuldtidsbeskæftiget.
Selvstændige For selvstændigt erhvervsdrivende er retten til at få udbetalt  

 nedsatte dagpenge betinget af, at den pågældende genoptager arbejdet i op til  

 halvdelen af den normale ugentlige arbejdstid.
Når kommunen vurderer omfanget  

 af arbejdets genoptagelse, skal kommunen lægge vægt på den selvstændiges  

 oplysning om den hidtidige faktiske ugentlige arbejdstid.
Hvilke perioder? Både moderen og faderen kan genoptage arbejdet delvist i hele  

 dagpengeperioden efter fødslen, jf. dagpengebekendtgørelsens § 35 a,  

 stk. 1. Moderen kan dog ikke genoptage arbejdet i de første 2 uger efter  

 fødslen, da hun i disse uger er forpligtet til at holde orlov efter § 7,  

 stk. 1, i ligebehandlingsloven.
Faderen kan genoptage arbejdet delvist i  

 fædreorloven på de 2 uger.
 Forældrene kan også genoptage arbejdet delvist i de perioder af  

 orloven, der efter dagpengelovens § 13, stk. 5 og 6, er blevet  

 udskudt, dvs. ved både retsbaseret og aftalebaseret udskydelse af orlov.  

 Desuden kan arbejdet genoptages delvist i perioder, der er forlænget  

 retsbaseret efter dagpengelovens § 13, stk. 4.
Nedsatte dagpenge Kommunen beregner nedsatte dagpenge for de dage, hvor forældrene  

 har genoptaget arbejdet delvist, på samme måde som ved sygedagpenge, jf.  

 dagpengebekendtgørelsens §§ 33 og 35. Det betyder, at kommunen udbetaler  

 nedsatte dagpenge med samme beløb pr. fraværstime som ved fuldt fravær.
Til  

 selvstændige udbetales nedsatte dagpenge med et beløb pr. uge, som svarer til  

 halvdelen af dagpengebeløbet pr. uge ved fuldt fravær.
Dagpengelovens § 16 a sammenholdt med § 13,  

 stk. 3 § 16 a § 13, stk. 3 Arbejdet kan genoptages:
 Lønmodtager:
Op til 29 ½ time ved 37 timer Selvstændig:
Op til ½ af normal arbejdstid Arbejdet kan genoptages:
 Lønmodtager:
Under normal arbejdstid Selvstændig:
Op til ½ af normal arbejdstid Dagpengeretten bortfalder for den tid arbejdet er  

 genoptaget Dagpengeretten forlænges Arbejdet kan genoptages i hele barselperioden efter  

 fødslen (for moderen dog ikke i de første 2 uger), også:
  

 	  

    

 i perioder udskudt  

 efter § 13, stk. 5 og 6   

 	  

    

 i perioder  

 forlænget efter § 13, stk. 4 Arbejdet kan genoptages i 14-ugers perioden (for moderen  

 dog ikke i de første 2 uger) og i 32- ugers perioden, også:
  

 	  

    

 i perioder udskudt  

 efter § 13, stk. 6 3.2. Deltagelse i undervisning Forældre kan efter de nye barseldagpengeregler frit deltage i  

 undervisning, mens de er på orlov med barseldagpenge.
En forælder er derfor  

 fortsat berettiget til de hidtil udbetalte dagpenge, uanset omfanget af  

 deltagelsen i undervisningen.
Hvis uddannelsen er SU-berettigende, skal den  

 pågældende henvises til SUstyrelsen med henblik på at blive orienteret om, i  

 hvilket omfang der er ret til SU, når der udbetales dagpenge.
Se SM D-11-95.
Kapitel 4 Orlov og dagpenge i forbindelse med sygdom m.v.
4.1. Ved barnets indlæggelse på hospital Barnets indlæggelse Hvis barnet indlægges på hospital inden for de første 46 uger  

 efter fødslen eller modtagelsen af adoptivbarnet, kan forældrene få perioden  

 med ret til dagpenge under orloven og selve fraværsretten forlænget eller  

 udsat, jf. dagpengelovens § 15 og ligebehandlingslovens § 7,  

 stk. 5.
Barnets indlæggelse på hospital kan tænkes at ske i forlængelse af  

 fødslen på grund af f.eks. for tidlig fødsel eller for lav fødselsvægt eller  

 på  

 et senere tidspunkt.
Det er en forudsætning for at forlænge eller udsætte  

 dagpengeperioden, at indlæggelsen er dokumenteret ved journaludskrift fra  

 hospitalet eller ved lægeerklæring.
Ambulant behandling af barnet i hjemmet  

 kan  

 ikke betragtes som en hospitalsindlæggelse.
Se SM D-29-91.
En lønmodtager, der udnytter sin ret til fravær, fordi barnet er  

 indlagt på hospital indenfor de første 46 uger efter fødslen eller  

 modtagelsen  

 i hjemmet, skal uden ugrundet ophold underrette sin arbejdsgiver om  

 indlæggelsen.
Forældrene skal desuden uden ugrundet ophold underrette deres  

 arbejdsgivere om, hvornår barnet er modtaget i hjemmet efter indlæggelsen,  

 jf.  

 ligebehandlingslovens § 10, stk. 7.
Arbejdet genoptages ikke Hvis forælderen ikke genoptager arbejdet under indlæggelsen af  

 barnet, forlænges den periode, hvor forælderen har ret til dagpenge, med  

 højst  

 3 måneder, jf. dagpengelovens § 15, stk. 2.
 Det er en betingelse, at indlæggelsen på hospital finder sted  

 inden for de første 46 uger efter fødslen eller modtagelsen af barnet.
 Både moderen og faderen har ret til at forlænge dagpengeperioden i  

 46-ugers perioden efter fødslen eller modtagelsen af barnet, herunder også i  

 tilfælde hvor der er foretaget en retsbaseret forlængelse af orlovsperioden.  

 I  

 sidstnævnte tilfælde udbetaler kommunen nedsatte dagpenge i den forlængede  

 periode.
 Retten til at forlænge dagpengeperioden efter dagpengelovens  

 § 15, stk. 2, gælder ikke for faderens ret til dagpenge i 2 uger  

 inden for de første 14 uger efter fødslen, jf. lovens § 13, stk. 1.
Forældrene kan skiftes til at holde orlov under barnets  

 indlæggelse og kan således samlet set forlænge perioden med dagpenge med op  

 til  

 3 måneder.
Hvis forældrene holder orlov samtidig, mens barnet er indlagt,  

 f.eks. ved at faderen forlods forbruger af 32-ugers perioden, kan de  

 ligeledes  

 kun samlet set forlænge dagpengeperioden med op til 3 måneder.
Forlængelsen af perioden med ret til dagpenge betyder, at 46-ugers  

 perioden først begynder at løbe (eller genoptages) fra og med kalenderdagen  

 efter den dag, hvor barnet udskrives.
Forlængelsen sker således ikke i den  

 aktuelle periode, hvor barnet er indlagt, men lægges først til efter den  

 samlede orlov.
Ved flerbarnsfødsler, hvor flere af børnene er indlagt, regnes  

 udskrivningstidspunktet fra det sidste barn bliver udskrevet.
I en situation, hvor orloven er blevet forlænget retsbaseret efter  

 dagpengelovens § 13, stk. 4, og hvor barnets indlæggelse finder  

 sted  

 i den forlængede periode  f.eks. når barnet er 49 uger gammelt   

 er der ikke  

 ret til at forlænge orloven som følge af barnets indlæggelse.
Det skyldes, at  

 kravet om, at indlæggelsen skal ske inden for de første 46 uger efter  

 fødslen,  

 ikke er opfyldt.
Arbejdet genoptages Hvis dagpengemodtageren genoptager arbejdet under barnets  

 indlæggelse, falder retten til dagpenge i 3-måneders perioden bort, men  

 dagpengemodtageren opretholder retten til at udsætte dagpengeperioden.
Dagpengeperioden kan således efter dagpengelovens § 15,  

 stk. 3, afbrydes eller udsættes, hvis dagpengemodtageren fortsætter  

 eller  

 genoptager sit arbejde, mens barnet er indlagt på hospital.
Det gælder også  

 for  

 faderens ret til dagpenge i 2 uger inden for de første 14 uger efter fødslen,  

 jf. dagpengelovens § 13, stk. 1.
Forældrene har ret til dagpenge i resten af perioden, når  

 dagpengemodtageren på ny er fraværende fra arbejdet, når barnet udskrives fra  

 hospitalet.
Det kræves dog, at barnet udskrives inden 60 uger efter fødslen  

 eller modtagelsen af barnet.
Ved flerbarnsfødsler, hvor flere af børnene er  

 indlagt, regnes udskrivningstidspunktet fra det sidste barn bliver udskrevet.
4.2. Ved barnets død eller bortadoption Reglerne i dagpengelovens § 13, stk. 7, og § 14,  

 stk. 8, fastsætter biologiske forældres og adoptivforældres ret til  

 dagpenge, hvis barnet er dødfødt, eller hvis barnet dør eller bortadopteres  

 kort tid efter fødslen.
Ved fødsel Hvis barnet er dødfødt, eller hvis barnet dør eller bliver bortadopteret  

 inden den 32. uge efter fødslen, har  

  

 moderen  

  

 ret til dagpenge i 14 uger efter barnets død eller bortadoption.
 Der er ikke ret til barseldagpenge, hvis barnet dør eller  

 bortadopteres efter den 32. uge efter fødslen, men forældrene vil kunne  

 modtage  

 sygedagpenge, i det omfang de må anses for at være uarbejdsdygtige, herunder  

 af  

 psykiske årsager.
 Reglerne om at forlænge og udskyde orlov kan ikke anvendes på  

 moderens ret til dagpenge i perioden på de 14 uger, efter at barnet døde  

 eller  

 blev bortadopteret.
Hvis moderen lider af en graviditetsbetinget sygdom  herunder  

 også i de tilfælde hvor denne sygdom ligger efter barnets død  kan  

 dagpengeperioden forlænges, indtil moderen er helbredt for denne sygdom.  

 Dagpengeperioden kan dog højst forlænges indtil udløbet af den 46. uge efter  

 fødslen.
I øvrigt gælder de almindelige regler om sygedagpenge.
Hvis barnet er dødfødt, har  

  

 faderen  

  

 ret til dagpenge i 2 uger efter fødslen.
Disse 2 uger skal holdes i  

 sammenhæng.
Ved adoption Hvis adoptivbarnet dør inden den 32. uge efter modtagelsen, har  

 den ene af de adoptionssøgende ægtefæller ret til dagpenge i 14 uger efter  

 barnets død.
4.3. Ved en forælders sygdom under eller efter  

 orloven 4.3.1. Sygdom under orlov 4.3.1.1. Sygdom under fuld orlov Hvis moderen eller faderen bliver syg i orlovsperioden, bevirker  

 det som hovedregel ikke, at en allerede fastlagt eller påbegyndt orlov med  

 dagpenge udskydes eller suspenderes.
Udgangspunktet er derfor, at kommunen  

 fortsat udbetaler barseldagpenge, uanset sygdom under orloven.
Som nævnt under kap. 2.2.5. stilles der som udgangspunkt ikke  

 noget krav til forældrenes begrundelsen for at udskyde orlov.
Forældrene kan  

 dog ikke udskyde med henblik på at modtage sygedagpenge, da det vil være en  

 omgåelse af den klare praksis, hvorefter kommunen ved sygdom under barsel  

 fortsat udbetaler barseldagpenge.
I ganske særlige tilfælde kan faderen indtræde i moderens ret til  

 barseldagpenge i de første 14 uger efter fødslen.
Der henvises herom til kap.  

 2.2.1.
4.3.1.2. Sygdom i en periode, hvor arbejdet er  

 genoptaget delvist Når er forælder bliver syg i en periode, hvor arbejdet er  

 genoptaget delvist, enten aftalebaseret efter dagpengelovens § 13,  

 stk. 3, eller efter dagpengelovens § 16 a, fortsætter kommunen  

 udbetalingen af barseldagpenge for de timer, hvor forælderen efter aftalen  

 med  

 arbejdsgiveren holder orlov, mens forælderen får udbetalt sygedagpenge for de  

 timer, som arbejdet er genoptaget med.
Arbejdsgiveren skal således afholde  

 udgiften til sygedagpenge i de første to uger, medmindre han er forsikret  

 eller  

 af anden grund er omfattet af en undtagelse fra hovedreglen om  

 arbejdsgiverperioden.
Perioden med sygedagpenge tæller med ved opgørelse af  

 varighedsgrænsen for udbetaling af sygedagpenge.
4.3.2. Sygdom efter orloven Hvis moderen bliver uarbejdsdygtig på grund af sygdom  herunder  

 en sygelig tilstand, der ligger udover den normale følgetilstand efter en  

 fødsel  kan hun få sygedagpenge, efter at hendes ret til barseldagpenge  

 er  

 hørt op.
Hvis sygdommen har en klar forbindelse med graviditeten eller  

 fødslen, f.eks. bækkenløsning eller fødselspsykose, og hvis sygemeldingen  

 ligger i forlængelse af barselorloven eller opstår kort tid efter, at  

 barselorloven er slut, skal kommunen efter praksis udbetale dagpengene fra 1.  

 sygedag.
Det gælder, uanset at det er almindelige sygedagpenge, hvor  

 arbejdsgiver normalt skal udbetale dagpenge i arbejdsgiverperioden på 2 uger.
 Dette betyder, at en arbejdsgiver har ret til refusion, hvis han  

 udbetaler løn til en ansat medarbejder, der er fraværende af årsager, der har  

 forbindelse med fødslen.
 Hvis sygdommen opstår senere efter orlovens afslutning, eller hvis  

 sygdommen er uden forbindelse med graviditeten eller fødslen, indtræder den  

 sædvanlige arbejdsgiverperiode på 2 uger.
Kapitel 5 Dagpengelovens beskæftigelseskrav Kravets indhold En forælders ret til dagpenge i fraværsperioderne i forbindelse  

 med graviditet, barsel og adoption er betinget af, at forælderen opfylder det  

 samme beskæftigelseskrav  dvs. betingelser om forudgående beskæftigelse  

 m.v.   

 som gælder for retten til at modtage sygedagpenge.
 Beskæftigelseskravet skal dog ikke være opfyldt, for at moderen  

 kan modtage dagpenge fra arbejdsgiveren under fravær på grund af forebyggende  

 graviditetsundersøgelser.
Lønmodtagere For lønmodtagere er det i dagpengelovens § 17, stk. 1,  

 fastsat, at lønmodtageren skal opfylde de beskæftigelseskrav, der efter  

 lovens  

 § 4 gælder for at opnå ret til sygedagpenge fra kommunen.
 Lønmodtagere har efter dagpengelovens § 4 ret til  

 sygedagpenge fra kommunen, hvis:
1)  

 	  

    

 de har været tilknyttet  

 arbejdsmarkedet i de sidste 13 uger før sygdommens indtræden og i denne  

 periode  

 har været beskæftiget i mindst 120 timer, 2)  

 	  

    

 de ville have været  

 berettiget til arbejdsløshedsdagpenge eller en ydelse, der træder i stedet  

 herfor, jf. lov om en aktiv arbejdsmarkedspolitik eller lov om  

 arbejdsmarkedsuddannelser, hvis uarbejdsdygtigheden ikke var indtrådt, 3)  

 	  

    

 de inden for den  

 seneste måned har afsluttet en erhvervsmæssig uddannelse af mindst 18  

 måneders  

 varighed, eller 4)  

 	  

    

 de er elever i lønnet  

 praktik i en uddannelse, der er reguleret ved eller i henhold til lov.
Selvstændige For selvstændigt erhvervsdrivende gælder på samme måde, at den  

 selvstændige skal opfylde det beskæftigelseskrav, som i dagpengelovens  

 § 10 er fastsat for ret til dagpenge ved fravær på grund af sygdom, jf.  

 dagpengelovens § 17, stk. 2.
Det betyder, at den selvstændige inden for de sidste 12 måneder  

 skal have udøvet selvstændig erhvervsvirksomhed i væsentligt omfang i mindst  

 6  

 måneder, heraf den seneste måned før fraværsperioden.
At udøve  

 erhvervsvirksomhed i væsentligt omfang vil sige, at den gennemsnitlige  

 ugentlige arbejdstid svarer til halvdelen af den normale overenskomstmæssige  

 ugentlige arbejdstid.
Dvs., at den selvstændige har arbejdet mindst 18½ time  

 ugentligt i virksomheden.
Særlige tilfælde Når kommunen skal opgøre beskæftigelseskravet, kan kommunen efter  

 dagpengelovens § 17, stk. 4, medregne perioder, hvor kvinden har  

 måttet ophøre med at arbejde før 4 ugers-dagen for forventet fødsel på grund  

 af  

 arbejdsforholdets særlige karakter.
Som eksempel kan nævnes arbejde som  

 fotomodel og mannequin.
Her vil arbejdsforholdets udadvendte karakter ofte  

 allerede tidligt i graviditeten gøre det umuligt at fortsætte arbejdet.
 Ved opgørelsen af beskæftigelseskravet skal kommunen endvidere  

 medregne perioder, hvor det efter en lægelig bedømmelse har været nødvendigt  

 at  

 skåne kvinden for arbejde i resten af graviditeten.
 Ved opgørelsen af beskæftigelseskravet ser kommunen bort fra  

 konfliktperioder i 13-ugers perioden. 13-ugers perioden forlænges i tilfælde  

 af  

 en konflikt bagud med lige så mange dage, som konflikten har varet.
 Perioder, hvor forælderen har modtaget tilskud efter servicelovens  

 § 26 a, indgår ikke i opgørelsen af beskæftigelseskravet.
Tidspunktet Forælderen skal efter dagpengelovens § 17, stk. 1, som  

 hovedregel opfylde beskæftigelseskravet på det tidspunkt, hvor fraværet  

 starter.
Og moderen skal senest opfylde kravet ved fødslen eller ved  

 modtagelsen af barnet.
 En forælder har dog også ret til barseldagpenge, når forælderen  

 efter fraværets begyndelse opfylder kravet i dagpengelovens § 4,  

 stk. 1, nr. 2, om at være dagpengeberettiget medlem af en a-kasse.
 Denne lempelse med hensyn til tidspunktet for opfyldelse af  

 beskæftigelseskravet er trådt i kraft den 1. januar 2003, men er gennemført  

 med  

 virkning fra den 27. marts 2002. Lempelsen omfatter de forældre, der føder  

 eller adopterer før afslutningen af deres uddannelse, men som inden for den  

 almindelige orlovsperiode på 46 uger efter fødslen eller adoptionen opfylder  

 beskæftigelseskravet om at være dagpengeberettiget medlem af en a-kasse.  

 Lempelsen omfatter også andre personer end dimittender, hvis de efter fødslen  

 eller adoptionen  men inden udløbet af orlovsperioden på 46 uger   

 opfylder  

 beskæftigelseskravet i dagpengelovens § 4, stk. 1, nr. 2.
 Ved udskudt orlov  såvel retsbaseret som aftalebaseret  skal  

 beskæftigelseskravet være opfyldt på det tidspunkt, hvor den udskudte orlov  

 holdes.
 For så vidt angår spørgsmålet om opfyldelse af  

 beskæftigelseskravet ved fravær på grund af barsel henvises til følgende  

 SMere: D-2-92, D-12-94, D-20-96, D-36-96, D-12-97, D-14-97 og D-22-98.
Kapitel 6 Forældres anmodning om dagpenge samt refusion  

 til  

 arbejdsgiver 6.1. Forældres anmodning om dagpenge fra kommunen Anmodning indgives til kommunen Efter dagpengelovens § 19 skal forældrene anmode kommunen om  

 dagpenge ved graviditet, barsel og adoption.
Anmodningen skal ske skriftligt  

 på  

 en blanket dp 400 A-C og dp 401, der udleveres af kommunen.
Blanketten kan  

 også  

 hentes på www.netborger.dk.
 Der er i dagpengebekendtgørelsens § 13 a fastsat regler om  

 frist for, hvornår lønmodtagere og selvstændigt erhvervsdrivende skal indgive  

 anmodning om dagpenge.
I de tilfælde, hvor lønmodtageren modtager løn under orloven, er  

 det arbejdsgiveren, der skal anmode om dagpengerefusion fra kommunen.
En  

 lønmodtager skal således ikke anmode om dagpenge i perioder, hvor der i  

 henhold  

 til overenskomst m.v. ydes løn fra arbejdsgiveren.
Frist ved fravær i 4 ugers-periode før fødslen og  

 ved fravær ved barsel og adoption Ved fravær på grund af graviditet i de sidste 4 uger før forventet  

 fødsel og ved fravær på grund af barsel og adoption skal forældrenes  

 anmodning  

 om dagpenge indgives til kommunen senest 8 uger efter fødslen eller barnets  

 modtagelse.
Frist ved senere påbegyndt fravær Hvis en forælder først begynder orloven på et tidspunkt, der  

 ligger senere end tidspunktet for fødslen eller barnets modtagelse   

 f.eks.  

 udskudt orlov  skal anmodningen om dagpenge indgives senest 8 uger  

 efter den  

 1. fraværsdag i denne periode.
Overskridelse af frist Hvis forælderen først anmoder kommunen om dagpenge efter udløbet  

 af den fastsatte frist, har forælderen kun ret til dagpenge for den  

 orlovsperiode, der ligger efter anmodningen.
Frist ved fravær før 4 uger før forventet fødsel Ved fravær i forbindelse med graviditetsbetinget sygdom før 4 uger  

 før forventet fødsel, samt risikobetinget fravær og offentligt fastsatte  

 bestemmelser, skal anmodning om dagpenge indgives til kommunen inden for de  

 frister, der er fastsat i dagpengelovens § 6, stk. 2, og § 10,  

 stk. 4. Dvs., at lønmodtagere skal anmode om dagpenge senest 1 uge efter  

 1. fraværsdag og selvstændige senest 1 uge efter 2 ugers sygdom.
For  

 selvstændige, der har tegnet frivillig forsikring efter dagpengelovens  

 § 20, er fristen dog 1 uge efter 1. eller 3. fraværsdag.
Uenighed mellem forældrene Hvis forældrene ikke kan blive enige om, hvordan dagpengene skal  

 fordeles mellem dem, kan kommunen udbetale dagpengene efter samme  

 retningslinier, som er fastsat i dagpengebekendtgørelsens § 51,  

 stk. 2, om dagpenge til forældre med alvorligt syge børn.
Hvis  

 forældrene  

 lever sammen og har fælles forældremyndighed over barnet, yder kommunen først  

 dagpengene til moderen.
Dagpengene ydes først til indehaveren af  

 forældremyndigheden, når denne alene tilkommer den ene af forældrene.
Hvis  

 forældre med fælles forældremyndighed ikke lever sammen, yder kommunen først  

 dagpengene til den af forældrene, som barnet opholder sig mest hos.
Hvis  

 barnet  

 opholder sig lige meget hos begge forældre, yder kommunen først dagpenge til  

 den  

 af forældrene, som har folkeregisteradresse fælles med barnet.
6.2. Arbejdsgiverens refusionskrav Forældrene bestemmer i princippet, hvordan retten til dagpenge   

 og dermed evt. refusion til arbejdsgiverne  skal fordeles.
Det må dog  

 antages,  

 at hvis forældrene ikke foretager denne fordeling, skal kommunen udbetale til  

 den arbejdsgiver, der først anmoder om refusion for en given periode.
Generelle betingelser En arbejdsgiver, der udbetaler løn til en ansat under fravær fra  

 arbejdet i forbindelse med graviditet, barsel og adoption, indtræder i  

 lønmodtagerens ret til dagpenge fra kommunen vedrørende samme arbejdsforhold,  

 jf. dagpengelovens § 26.
 Retten til refusion af dagpenge gælder, uanset om arbejdsgiveren  

 udbetaler lønnen i henhold til en lovbestemmelse, f.eks. funktionærloven, i  

 henhold til overenskomst eller aftale og kutyme, og uanset om der er tale om  

 fuld eller delvis løn.
Afledet krav Da arbejdsgiverens ret til refusion er en afledet ret, er  

 refusionen betinget af, at lønmodtageren opfylder betingelserne for at få  

 dagpenge fra kommunen.
Kravet er begrænset til det beløb, som lønmodtageren  

 ville have haft ret til fra kommunen, hvis arbejdsgiveren ikke havde udbetalt  

 løn.
Og refusionen kan højst udgøre et beløb, der svarer til højeste  

 dagpengebeløb (ugemaksimum).
Refusion ved forlænget orlov med nedsatte dagpenge En lønmodtager har efter dagpengelovens § 13, stk. 4, og  

 § 14, stk. 5, ret til at forlænge 32- ugers perioden med 8 eller 14  

 uger, men uden at få yderligere ret til dagpenge, da det samlede beløb i  

 udbetalte dagpenge  uanset forlængelsen af perioden  højst kan  

 svare til  

 dagpenge for 32 uger.
Kommunen foretager derfor med virkning fra  

 forlængelsestidspunktet en nedsættelse af dagpengene, således at forælderen  

 alene har ret til nedsatte dagpenge for de resterende uger i 32-ugers  

 perioden  

 inkl. forlængelsesugerne.
I disse tilfælde vil ret til refusion efter  

 dagpengeloven for en arbejdsgiver, der udbetaler løn til den ansatte efter  

 forlængelsestidspunktet, tilsvarende være begrænset til størrelsen af de  

 nedsatte dagpenge.
Dette kan i 14-ugers perioden kun ske i de tilfælde, hvor  

 faderen benytter sig af adgangen til forlods at bruge af 32-ugers perioden.
Flere arbejdsforhold Hvis en lønmodtager under fraværet modtager løn fra flere  

 arbejdsgivere, skal refusionen deles mellem arbejdsgiverne i forhold til de  

 dagpengebeløb, som de enkelte arbejdsforhold berettiger til, jf.  

 dagpengelovens  

 § 26, stk. 2. Samlet kan de udbetalte dagpenge ikke overstige  

 dagpengemaksimum.
Ved graviditet, barsel og adoption er det altid kommunen, der har  

 pligten til at udbetale dagpenge.
Arbejdsgiveren har derfor ret til refusion  

 fra første dag, hvor lønmodtageren er fraværende og ville have ret til  

 dagpenge  

 fra kommunen.
Anmeldelse Arbejdsgiveren skal anmelde sit krav om refusion til  

 lønmodtagerens opholdskommune på en blanket dp 402, der udleveres af  

 kommunen.  

 Blanketten kan også hentes på www.netborger.dk.
Frist ved fravær i 4 ugers-perioden før fødslen og  

 ved barsel og adoption Arbejdsgiveren skal anmode kommunen om refusion for løn, som  

 arbejdsgiveren har udbetalt i forbindelse med fravær på grund af graviditet i  

 4-ugers perioden før fødslen samt ved barsel og adoption, senest 8 uger efter  

 en orlovsperiodes udløb, jf. dagpengebekendtgørelsens § 18, stk. 6.
En orlovsperiodes udløb Hvis en lønmodtager holder orloven i en sammenhængende periode   

 f.eks. graviditetsorlov på 4 uger, barselorlov på 14 uger og forældreorlov på  

 32 uger i forlængelse af hinanden  er orlovsperiodens udløb den sidste  

 dag,  

 som kommunen udbetaler dagpenge for.
Det samme gælder, hvis forældrene har  

 forlænget forældreorloven.
Med hensyn til faderens ret til 2 ugers fædreorlov  

 skal arbejdsgiveren anmode kommunen om refusion senest 8 uger efter, at  

 fædreorloven er slut.
Når en forælder udskyder orlov, betragtes de udskudte perioder som  

 separate orlovsperioder, dvs. at arbejdsgiveren dels skal anmelde et  

 refusionskrav senest 8 uger efter den sidste dag i hovedorloven,  

 dels skal  

 anmelde krav senest 8 uger efter, at en udskudt periode er slut.
Når der er  

 op  

 til én uge mellem udskydelserne, betragtes udskydelserne som én orlovsperiode  

 i  

 relation til anmodning om dagpenge og refusion til arbejdsgiver.
 Indgiver arbejdsgiveren sit refusionskrav efter udløbet af 8  

 ugers-fristen, mister han retten til refusion for den pågældende periode.  

 Kommunen kan ikke dispensere fra en overskridelse af fristen, jf. nedenfor.
Frist ved fravær før 4 uger før forventet fødsel Når en lønmodtager får udbetalt løn under fravær på grund af  

 graviditeten i perioden før 4 uger før forventet fødsel, skal arbejdsgiveren  

 anmelde  

  

 fraværet  

  

 til lønmodtagerens  

 opholdskommune.
Dette skal efter dagpengebekendtgørelsens § 17,  

 stk. 2, ske senest 4 uger efter 1. fraværsdag.
 Reglerne om fristen for, hvornår arbejdsgiveren skal anmelde  

  

 refusionskrav  

  

 i disse tilfælde, fremgår  

 af dagpengebekendtgørelsens § 18, stk. 2-5.
Når arbejdsgiveren anmelder fraværet til tiden  dvs. senest 4  

 uger efter 1. fraværsdag  har han en længere frist til at søge refusion  

 end i  

 de tilfælde, hvor anmeldelsesfristen ikke bliver overholdt.
Arbejdsgiveren  

 kan  

 nemlig ved at overholde anmeldelsesfristen vente i op til tre måneder med at  

 søge refusion.
Hvis arbejdsgiveren derimod først anmelder fraværet efter  

 udløbet af fristen, kan han alene få refusion fra det tidspunkt, hvor han  

 anmelder  

 fraværet.
 Kommunen kan udbetale refusion til arbejdsgiveren, når fristen for  

 at fremsætte refusionskrav er overskredet på grund af forhold, som især  

 skyldes  

 lønmodtageren eller forkert vejledning fra offentlige myndigheder eller  

 andre,  

 der må antages at have særligt kendskab til forholdene, samt når særlige  

 omstændigheder i øvrigt taler for det.
 Når arbejdsgiveren anmoder om refusion senere end 6 måneder efter  

 1. fraværsdag, er dispensation udelukket.
Kapitel 7 Beregning af dagpenge Hovedregel Beregningen af dagpenge til personer i fraværsperioder ved  

 graviditet, barsel og adoption sker på samme måde som beregningen af  

 sygedagpenge, jf. dagpengelovens § 18, stk. 1.
 Det vil for  

  

 lønmodtagere  

  

 sige, at kommunen beregner barseldagpengene på grundlag af den timeløn, som  

 lønmodtageren mister på grund af fraværet, efter fradrag af  

 arbejdsmarkedsbidrag, og det timetal, den pågældende skulle have arbejdet.  

 Dagpengene pr. time kan dog ikke overstige et maksimum, der pr. 1. januar  

 2003  

 er på 3.113 kr. divideret med den normale overenskomstmæssige arbejdstid,  

 dvs.  

 84,14 kr. pr. time.
 Eks. 1:
 En lønmodtager, der arbejder 32 timer ugentligt og har en timeløn  

 efter fradrag af arbejdsmarkedsbidrag, på 84,14 kr. eller derover, er  

 berettiget til 32 x 84,14 kr. pr. uge i barseldagpenge.
 Eks. 2:
 En lønmodtager, der arbejder 37 timer ugentligt og har en timeløn  

 efter fradrag af arbejdsmarkedsbidrag på 70 kr., er berettiget til 37 x 70  

 kr.  

 pr. uge i barseldagpenge.
 Der findes dog som ved sygedagpenge særlige beregningsregler for  

 lønmodtagere, der arbejder i turnus eller holddrift eller i beskæftigelse med  

 en ukendt arbejdstid.
Barseldagpenge til en lønmodtager, der modtager halv løn under  

 barsel, beregnes som forskellen mellem lønnen efter betaling af  

 arbejdsmarkedsbidrag og det maksimale dagpengebeløb.
Arbejdsgiveren har ret  

 til  

 refusion af det udbetalte lønbeløb efter fradrag af arbejdsmarkedsbidraget.  

 Halv løn udgør ofte mindre end dagpengenes maksimumbeløb, hvorfor  

 arbejdsgiveren typisk kan få refunderet hele det udbetalte lønbeløb.
 Hvis forælderen får udbetalt supplement til dagpenge fra  

 arbejdsgivere eller sygedagpengefonde, nedsætter det ikke dagpengebeløbet.
For  

  

 selvstændige  

  

 beregner kommunen barseldagpengene på grundlag af arbejdsfortjenesten i  

 virksomheden.
Som beregningsgrundlag anvender kommunen skattevæsenets  

 årsopgørelse for det seneste regnskabsår på grundlag af selvangivelsen.
Også  

 for selvstændige er dagpengenes maksimumbeløb 3.113 kr. pr. uge.
 Ved udskudt orlov beregner kommunen dagpengene på grundlag af  

 forælderens ugentlige timetal og den aktuelle timeløn på det tidspunkt, hvor  

 orloven holdes.
 Ved beregningen af dagpenge i et tilfælde, hvor en mor har haft en  

 beskæftigelse på 27 timer ugentligt, men under orloven påtager sig en anden  

 beskæftigelse på 10 timer om ugen, skal det lægges til grund, at hun har  

 genoptaget arbejdet med 10 timer, og at hun skal have dagpenge for 17 timer.
Der henvises i øvrigt til oplysningerne i Den Sociale  

 Ankestyrelses vejledning af 18. september 1998 om beregning af dagpenge til  

 lønmodtagere og selvstændige.
Der henvises endvidere til følgende  

 SMere: D  

 1-96, D-28-96 og D-17-97.
Kapitel 8 Nedsatte dagpenge under graviditet Lønmodtagere Lønmodtagere kan få udbetalt nedsatte dagpenge ved delvist fravær  

 fra arbejdet på grund af graviditet, jf. dagpengebekendtgørelsens § 32.  

 Ved fravær før 4-ugers dagen før forventet fødsel er det en betingelse, at  

 lægen skønner, at den gravide kun kan udføre arbejdet delvist på grund af  

 sygeligt forløbende graviditet, der medfører risiko for kvindens helbred  

 eller  

 for fostret.
Kommunen kan også yde nedsatte dagpenge før 4-ugers dagen før  

 fødslen, hvis to eller flere behandlinger, der af samme årsag er foreskrevet  

 af  

 en læge eller tandlæge, medfører, at kvinden er delvist fraværende fra  

 arbejdet.
Endelig kan kommunen udbetale nedsatte dagpenge, når arbejdets  

 særlige karakter medfører risiko for fostret.
I 4-ugers perioden før forventet fødsel kan kommunen yde nedsatte  

 dagpenge uanset en lægelig vurdering.
Det skyldes, at kvinden har en  

 lovfæstet  

 ret til at gå på orlov fra 4-ugers dagen før fødslen.
I alle tilfælde er det en betingelse, at fraværet fra arbejdet  

 udgør mindst 4 timer pr. uge.
Kommunen beregner de nedsatte dagpenge efter  

 samme retningslinier som nedsatte dagpenge ved sygdom.
Selvstændige erhvervsdrivende Selvstændige har ret til at få nedsatte dagpenge efter samme  

 regler som lønmodtagere.
Men til selvstændige kan kommunen kun udbetale  

 nedsatte dagpenge, når den selvstændige højst kan udføre halvdelen af sit  

 normale arbejde.
De nedsatte dagpenge udbetales med et beløb pr. uge, som  

 svarer til halvdelen af dagpengebeløbet pr. uge ved fuldt fravær.
Endvidere  

 kan  

 kommunen ikke udbetale nedsatte dagpenge til selvstændigt erhvervsdrivende på  

 grund af fravær som følge af behandling.
Kommunen beregner de nedsatte  

 dagpenge  

 efter samme retningslinier som nedsatte dagpenge ved sygdom.
Specielt vedrørende forebyggende  

 graviditetsundersøgelser Lønmodtagere har ret til nedsatte dagpenge fra arbejdsgivere ved  

 fravær på grund af forebyggende graviditetsundersøgelser hos læge eller  

 jordemoder.
Det er en betingelse, at undersøgelserne ikke kan finde sted uden  

 for den normale arbejdstid.
 Kravet om, at nedsatte dagpenge fra arbejdsgiveren først  

 udbetales, når fravær fra arbejdet udgør mindst 4 timer pr. uge, gælder ikke  

 ved fravær på grund af forebyggende graviditetsundersøgelser, jf. kap. 2.1.3.
Kapitel 9 Forholdet til overenskomster og anden  

 lovgivning Denne vejledning omhandler de almindelige regler om  

 retten til at holde barselorlov.
Disse regler gælder altid som minimum, men  

 yderligere rettigheder fremgår af funktionærloven.
Desuden kan der både ved  

 individuel aftale, ved kutymer og ved overenskomst være aftalt rettigheder,  

 som  

 hverken ligebehandlingsloven eller dagpengeloven regulerer.
Funktionærloven Funktionærlovens § 7 indeholder en særregel om barselorlov og  

 halv løn for funktionærer.
Funktionæren har ret til halv løn under fravær på  

 grund af graviditet og barsel fra barselorlovens begyndelse til 14 uger efter  

 fødslen.
Funktionæren skal senest tre måneder inden forventet fødsel  

 oplyse, hvornår barselorloven begynder.
Barselorloven anses altid for  

 påbegyndt, hvis funktionæren enten 4 uger før forventet fødsel er  

 uarbejdsdygtig på grund af graviditet, eller på det tidspunkt eller senere  

 bliver uarbejdsdygtig på grund af graviditet, og hvis hun forbliver  

 uarbejdsdygtig indtil fødslen.
 Funktionæren har ret til fuld løn, hvis hun bliver uarbejdsdygtig  

 på grund af graviditetsbetinget sygdom, arbejdets særlige karakter medfører  

 risiko for fostret, eller offentligt fastsatte bestemmelser forhindrer hende  

 i  

 at vare tage sit arbejde, og arbejdsgiveren ikke kan tilbyde hende anden  

 passende beskæftigelse, jf. dagpengelovens § 12, stk. 2, og 3, nr.  

 1  

 og 2.
Typiske elementer i overenskomster Mange overenskomster indeholder regler om fuld eller delvis løn  

 under barsel.
På hele det offentlige område er der indgået overenskomster om  

 fuld løn under barsel i en del af barselorloven (24 uger). Overenskomster på  

 DA/LO-området har gennem flere overenskomstfornyelser udvidet mulighederne  

 for at  

 få løn under barsel.
 Det er efterhånden blevet mere og mere almindeligt, at  

 arbejdsforhold indeholder en eller anden form for aflønning, men den enkeltes  

 muligheder for at få løn under barsel må afklares med arbejdsgiveren,  

 tillidsrepræsentanten eller den faglige organisation.
 Retten til løn under barsel har også betydning for  

 ferierettigheder og pensionsrettigheder.
 De hidtidige overenskomster fortsætter som udgangspunkt, men mange  

 nyforhandles, fordi overenskomsterne ikke stemmer overens med barselsreglerne  

 fra 2002.
Opsigelse/ophævelse af virksomhedsaftale kan kræve varsel, f.eks.  

 overenskomstvarsel eller almindeligt opsigelsesvarsel.
Upræcise  

 overenskomster  

 vil i sidste ende være et fagretligt spørgsmål.
 Fuld eller delvis løn giver arbejdsgiveren ret til refusion, så  

 det er vigtigt, at der er klarhed over, hvordan dagpengeretten skal fordeles  

 mellem arbejdsgiver og lønmodtager.
Kapitel 10 Regler om varsling Varsling af arbejdsgiver Ligebehandlingslovens § 10 indeholder regler om varsling i  

 forbindelse med udnyttelse af retten til fravær i ligebehandlingslovens  

 § 7. De enkelte bestemmelser angiver, hvornår moderen og faderen skal  

 underrette arbejdsgiveren om genoptagelse af arbejdet efter udnyttelse af  

 retten til fravær.
Forældrene kan have vanskeligt ved at tage stilling til længden og  

 fordelingen af det samlede fravær på fødselstidspunktet.
Derfor har de en  

 frist  

 på 8 uger til at tage stilling til længden og fordelingen af det samlede  

 fravær.
 Hensigten med varslerne er, at arbejdsgiveren skal have en rimelig  

 mulighed for at tilrettelægge arbejdet i fraværsperioden og disponere med  

 hensyn til at ansætte og opsige vikar.
 Varslingsfristerne giver samtidig vikaren mulighed for at overskue  

 sin beskæftigelsessituation.
Varslingsfrister Ved orlov på grund af graviditet, barsel eller adoption har  

 kvinden  

  

 pligt  

  

 til senest 3 måneder  

 inden forventet fødsel at oplyse sin arbejdsgiver om, hvornår hun forventer  

 at  

 begynde barselorloven.
Reglerne er fastsat i ligebehandlingsloven og  

 funktionærloven.
  

 	  

    

 senest 8 uger efter  

 fødslen skal kvinden oplyse arbejdsgiveren om, hvornår hun forventer at  

 genoptage arbejdet.
Hvis forældrene ønsker at dele de 32 uger af  

 barselorloven  

 med dagpenge, skal de inden 8 uger efter fødslen orientere arbejdsgiverne om  

 fordelingen.
   

 	  

    

 manden har pligt til  

 at underrette arbejdsgiveren om, hvornår han ønsker at holde sin 2 ugers  

 fædreorlov, senest 4 uger inden orloven begynder.
  

 	  

    

 senest 8 uger efter  

 fødslen skal manden oplyse sin arbejdsgiver om, hvis han har tænkt sig at  

 bruge  

 sin ret til fravær fra arbejdet i op til 32 uger.
Det gælder også, hvis han  

 starter sit fravær umiddelbart efter sin 2 ugers fædreorlov.
 Hvis barnet indlægges, skal forældrene hurtigst muligt underrette  

 arbejdsgiveren, hvis det medfører, at orloven udsættes eller forlænges.
 Hvis lønmodtageren har brugt retten til at udskyde en del af  

 orloven, skal arbejdsgiveren have 16 ugers varsel, inden forælderen ønsker at  

 afholde den udskudte orlov.
Kan varslet til arbejdsgiveren ændres? Der er ret til at ændre fraværet, hvis arbejdsgiveren får et nyt  

 varsel inden udløbet af fristen på 8 uger.
Når fristen på 8 uger er udløbet, kan den varslede orlov ikke  

 ændres uden arbejdsgiverens samtykke.
Det gælder både moderens varslede  

 fravær  

 14 uger efter fødslen, forældrenes 32 ugers fravær efter den 14. uge, den  

 retsbaserede forlængelse og den retsbaserede udskydelse af fravær.
Fraværet  

 kan  

 dog ændres, hvis helt særlige forhold gør sig gældende, og det derfor vil  

 være  

 urimeligt at opretholde den planlagte tilrettelæggelse af orloven, jf.  

 ligebehandlingslovens § 10, stk. 5. Dette betyder dog ikke, at  

 barselorloven kan ændres, således at forældrene får ret til yderligere  

 offentlige ydelser på et andet retsgrundlag som f.eks. sygedagpenge.
Varslingsreglerne er ment som en beskyttelse af arbejdsgiveren og  

 lønmodtageren,  

 så de kender spillereglerne.
Hvis arbejdsgiveren og lønmodtageren er enige om  

 det, kan der aftales andre varsler.
 Hvis arbejdsgiver og lønmodtager indgår aftale om en fleksibel  

 tilrettelæggelse af barselorloven, træder denne aftale i stedet for  

 varslingen.
Retsvirkninger af manglende varsel Det er ved graviditeten vigtigt, at man forholder sig korrekt i  

 forhold til sin arbejdsgiver og overholder de regler, der er for varsling af  

 arbejdsgiveren.
Retsvirkningerne af, at varslingsreglerne ikke overholdes, er  

 dog uklar.
Det kan ikke udelukkes, at manglende varsling betragtes som en  

 misligholdelse af ansættelsesforholdet afhængig af omstændighederne.
I værste  

 fald kan det berettige til opsigelse.
De fleste sager om manglende varsel  

 klares dog uden de store konflikter.
Kapitel 11 Forbud mod afskedigelse på grund af graviditet,  

 barsel eller adoption En hovedregel er, at en kvinde ikke må afskediges  

 fra  

 sit job, fordi hun er gravid eller på barselorlov.
Det samme gælder faderen.  

 Hvis en arbejdsgiver afskediger en lønmodtager under graviditet, barsel eller  

 adoption, skal arbejdsgiveren bevise, at afskedigelsen  

  

 ikke  

  

 sker på grund af disse forhold.
 Hvis man alligevel bliver afskediget på grund af graviditet, skal  

 arbejdsgiveren betale en godtgørelse på op til 78-ugers løn afhængig af  

 ansættelsestiden og sagens øvrige omstændigheder.
I sådanne afskedigelsessager har domstolene og Ligestillingsnævnet  

 givet klagerne godtgørelse på op til 1 års løn.
Den hyppigste godtgørelse for  

 tiden er 6 eller 9 måneders løn, afhængig af lønmodtagerens ansættelsestid og  

 sagens omstændigheder i øvrigt.
Kapitel 12 Barseldagpenge i udlandet Om barseldagpenge i udlandet henvises til pkt. 189  

 og  

 195 i Den sociale Ankestyrelses vejledning af 18. september 1998.
 Det kan dog oplyses, at det fremgår af dagpengebekendtgørelsens  

 § 44, stk. 3, at der kan udbetales dagpenge under ophold i udlandet  

 til personer, der er omfattet af lovens § 12, stk. 1 og 2, samt  

 §§ 13 og 14.
 Det er i disse tilfælde et krav, dels at den pågældende  

 forælder/forældrene er sammen med barnet, dels at forælderen/forældrene ikke  

 vil påtage sig arbejde under orloven i udlandet.
I de tilfælde, hvor den ene af forældrene er sikret efter  

 lovgivningen i et andet EU-land, f.eks.
Sverige, og den anden forælder har  

 ret  

 til barseldagpenge efter dansk lovgivning, må det antages, at artikel 35,  

 stk. 4, i EØS-forordning nr. 1408/71 finder anvendelse.
Efter denne  

 artikel kan der, når retten til dagpenge efter et lands lovgivning er  

 tidsbegrænset, medregnes perioder, hvori der er udbetalt ydelser for samme  

 sygdoms- eller moderskabstilfælde fra et andet land.
Den Sociale Sikringsstyrelse skriver i sin vejledning af april  

 1997 om EF-regler om social sikring  Dagpenge ved sygdom eller fødsel  

  at der  

 ved udbetaling af dagpenge ved fødsel må tages hensyn til perioder, hvor der  

 er  

 modtaget eller modtages dagpenge efter et andet lands lovgivning.
Dette  

 gælder  

 både for faderens og for moderens vedkommende.
Kommunen skal i sådanne tilfælde indhente oplysninger fra den  

 udenlandske institution om, hvorvidt der er udbetalt dagpenge fra denne  

 institution og i givet fald for hvilken periode.
Det følger af artikel 33 i  

 EØS-forordning nr. 574/72.
Kapitel 13 Ferie under barselorlov Særskilt vejledning om barsel og ferie Reglerne om afholdelse af ferie under barselorlov er beskrevet i  

 Arbejdsdirektoratets vejledning af 13. marts 2003 om barsel og ferie.  

 Vejledningen kan ses på Arbejdsdirektoratets hjemmeside www.adir.dk.
 Der henvises til denne ferievejledning, for så vidt angår en  

 fuldstændig gennemgang af mulighederne for at kunne holde ferie under de  

 forskellige perioder i et barselorlovsforløb.
 I det følgende gives der derfor kun et kortfattet udtræk af  

 reglerne.
13.1. Situationer med feriehindring Orlov på fuld tid Der er tale om en feriehindring under barselorlov på 14 uger og  

 forældreorlov på 32 uger, som holdes i umiddelbar forlængelse af fødslen,  

 uden  

 at der er indgået aftale om at forlænge eller udskyde orloven.
Det er således  

 ikke muligt at holde ferie i denne periode i stedet for orlov, medmindre der  

 er  

 tale om en udskydelse.
Retsbaseret forlænget orlov Der er også tale om en feriehindring, når der holdes  

 forældreorlov, der retsbaseret er forlænget med 8 eller 14 uger.
Det skyldes,  

 at den forlængede orlovsperiode skal holdes i sammenhæng og inden for en  

 tidsramme på henholdsvis 54 eller 60 uger efter barnets fødsel.
Retsbaseret udskudt orlov Der er også tale om en feriehindring, når der holdes orlov, der er  

 blevet udskudt retsbaseret.
Den udskudte periode skal holdes i sammenhæng, og  

 det er derfor ikke muligt at afbryde orloven for at holde ferie.
13.2. Situationer uden feriehindring Aftalebaseret forlænget orlov Der foreligger ikke nogen feriehindring, når en lønmodtager har  

 indgået aftale med arbejdsgiveren om delvist at genoptage arbejdet kombineret  

 med en forlængelse af orlovsperioden.
Når der holdes ferie, udskydes den  

 resterende orlovsperiode med dagpenge fra de dage/uger, hvor der holdes  

 ferie.  

 Udskydelsen sker således uanset, om den delvise genoptagelse af arbejdet er  

 sket med hele dage eller på en sådan måde, at der både arbejdes og holdes  

 barselorlov på samme dag.
Orlov med delvist genoptaget arbejde Der foreligger ikke nogen feriehindring, hvis en lønmodtager under  

 orloven har genoptaget arbejdet delvist efter dagpengelovens § 16 a.
Den  

 pågældende kan således holde ferie i orlovsperioden, idet orloven i disse  

 tilfælde udskydes fra de dage, hvor der holdes ferie.
Aftalebaseret udskudt orlov Der foreligger ikke nogen feriehindring, når der holdes orlov, der  

 er blevet udskudt efter aftale med arbejdsgiveren.
Ferie kan holdes i hele  

 dage, og den resterende forældreorlovsperiode udskydes med de dage/uger, hvor  

 der holdes ferie.
 Hvis ferien i de tre ovennævnte situationer ikke holdes, mistes  

 feriepengene, selv om der er holdt barselorlov.
Kapitel 14 Orlov og dagpenge til forsikrede ledige En person, der er ledig, og som er  

 dagpengeberettiget  

 medlem af en a-kasse, har ret til barseldagpenge ved graviditet, barsel og  

 adoption.
Det gælder også, hvis personen får udbetalt andre ydelser, der  

 træder  

 i stedet for arbejdsløshedsdagpenge.
 Er man ledig medlem af en arbejdsløshedskasse, bør man kontakte  

 kassen for at få nærmere information om reglerne om rådighed.
Fælles regler for ledige og beskæftigede For dagpengeberettigede, der holder barselorlov, gælder som  

 udgangspunkt de samme regler som for beskæftigede personer, herunder personer  

 der modtog supplerende arbejdsløshedsdagpenge før orloven.
Afvigelser På enkelte områder er der dog forskel på de  

 fleksibilitetsmuligheder, som ledige og beskæftigede har med hensyn til at  

 tilrettelægge orlovsforløbet.
Generelt kan de ledige ikke udnytte de muligheder for  

 fleksibilitet, der kræver en aftale med en arbejdsgiver.
Det gælder  

 muligheden  

 for at udskyde op til 32 uger af orloven til senere brug.
Desuden har ledige  

 ikke mulighed for at foretage den retsbaserede udskydelse af orlov til senere  

 brug.
Endelig kan ledige kun forlænge orloven retsbaseret med 8 uger med  

 nedsatte dagpenge, mens beskæftigede kan forlænge orloven med 14 uger.
 Hvis en ledig forælder kommer i arbejde under barselorloven,  

 betragtes den pågældende derefter som beskæftiget og har derfor mulighed for  

 at  

 udskyde en del af orloven enten retsbaseret eller efter aftale med  

 arbejdsgiveren.
Både i forhold til den retsbaserede og den aftalebaserede  

 udskydelse af orlov gælder, at der ikke er mulighed for at holde en udskudt  

 periode, når man er ledig.
Men retten til den udskudte periode falder ikke  

 bort  

 i tilfælde af ledighed.
Retten til orlov står i venteposition og genopstår,  

 når  

 personen igen kommer i beskæftigelse.
Kapitel 15 Ret til fravær ved graviditet, barsel og  

 adoption  

 for modtagere af ydelser efter lov om aktiv socialpolitik 15.1. Kontanthjælpsmodtagere og starthjælpsmodtagere Reglerne om ret til fravær ved graviditet, barsel og adoption er  

 for modtagere af kontanthjælp og starthjælp forskellige afhængig af, om  

 barnets  

 fødsel eller modtagelse ligger før eller efter den 1. januar 2003.
 Der er tale om en overgangsordning for så vidt angår de børn, der  

 er født eller modtaget før skæringstidspunktet, dvs. den 1. januar 2003.
15.1.1. Børn født eller modtaget den 1. januar 2003  

 eller senere Kontanthjælpsmodtagere og starthjælpsmodtagere har efter  

 § 13, stk. 3, nr. 4, i lov om aktiv socialpolitik ret til fravær  

 ved  

 graviditet, barsel og adoption i det omfang, de efter bestemmelserne i  

 dagpengelovens § 12, stk. 1 og 2, § 13, stk. 1, 2 og 7,  

 § 14, stk. 1, 2, 3 og 8, og § 15, stk. 1 og 2, har ret  

 til  

 dagpenge ved graviditet, barsel og adoption.
 Det betyder, at forældrene har ret til ydelser (kontanthjælp eller  

 starthjælp) ved graviditet, barsel og adoption i stort set de samme perioder,  

 som gælder for lønmodtagere.
 Retten til fravær medfører, at kontanthjælpsmodtagere og  

 starthjælpsmodtagere ikke har pligt til at tage imod et tilbud om  

 beskæftigelse, rimeligt tilbud om aktivering eller andet, der kan forbedre  

 deres muligheder for at få et arbejde i følgende perioder:
 For moderen gælder, at der er ret til fravær i mindst 4 uger før  

 fødslen, 14 uger efter fødslen og 32 uger umiddelbart derefter, i det omfang  

 denne ret ikke er udnyttet af faderen, jf. dagpengelovens §§ 12 og 13.  

 For  

 faderen gælder, at der er ret til 2 sammenhængende uger efter fødslen, og  

 desuden ret til 32 uger i det omfang, moderen ikke har udnyttet denne ret.
Hvis barnet er dødfødt, dør eller bortadopteres inden 32 uger  

 efter fødslen, har moderen ret til kontanthjælp i 14 uger efter barnets død  

 eller bortadoption.
Perioden kan forlænges til op til 46 uger efter fødslen.  

 Faderen har ret til kontanthjælp i 2 sammenhængende uger efter, at et dødfødt  

 barn  

 er født, jf. dagpengelovens § 13, stk. 7.
 Hvis barnet er indlagt på hospital, kan den periode, hvor der er  

 ret til fravær, forlænges eller udsættes efter bestemmelserne i  

 dagpengelovens  

 § 15.
 Kontanthjælpsmodtagere og starthjælpsmodtagere har ikke ret til at  

 udskyde retten til fravær, ligesom de heller ikke har ret til at forlænge  

 perioden med ret til fravær ved at gå ned i ydelse.
15.1.2. Børn født eller modtaget før den 1. januar  

 2003 (overgangsordning) Kontanthjælpsmodtagere og starthjælpsmodtagere har ret til fravær  

 i forbindelse med graviditet, barsel og adoption efter reglerne i  

 ligebehandlingsloven.
En kvindelig lønmodtager har ret til fravær fra arbejdet fra det  

 tidspunkt, hvor der skønnes at være 4 uger til fødslen.
Efter fødslen har  

 moderen pligt til fravær i 2 uger og derefter ret til yderligere 12 ugers  

 fravær.
Faderen har ret til fravær i 2 uger efter fødslen.
Efter den 14. uge efter fødslen har hver af forældrene efter  

 ligebehandlingsloven ret til fravær i 32 uger.
Begge forældre har ret til i  

 stedet at vælge fravær i 40 uger.
Modtagere af kontanthjælp og starthjælp har  

 ret til hjælp i den nævnte periode og har ikke pligt til at stå til rådighed.
Adoptivforældre har ret til fravær i overensstemmelse med  

 dagpengelovens § 14. Forældrene har i vidt omfang samme ret som  

 biologiske  

 forældre til kontanthjælp i forbindelse med barsel.
Kommunen kan yde  

 kontanthjælp i indtil 48 uger efter modtagelsen af barnet.
 Samlet har en moder på kontanthjælp eller starthjælp således efter  

 overgangsordningen ret til 58 uger i alt, dvs. 4 uger før fødslen, 14 uger  

 efter fødslen og herefter yderligere 32 uger, der kan forlænges med 8 uger.
 En fader har ret til 2 ugers fravær i forbindelse med fødslen og  

 derefter ret til fravær i 32 uger, som han kan forlænge med 8 uger.
 Hvis barnet er indlagt på hospital, kan forældrene forlænge eller  

 udsætte den periode, hvor der er ret til fravær efter bestemmelserne i  

 dagpengelovens § 15.
15.2. Revalidender med revalideringsydelse Der er ikke i forbindelse med de nye regler om barselorlov m.v.  

 foretaget ændring af reglerne om ret til barsel for revalidender.
 Revalidender har efter § 55 i lov om aktiv socialpolitik ret  

 til at bevare revalideringsydelsen, når den pågældende har ret til fravær ved  

 graviditet, barsel og adoption efter reglerne i ligebehandlingsloven.
Det betyder, at revalidender i forbindelse med graviditet, barsel  

 og adoption bevarer revalideringsydelsen/starthjælpen i de perioder, hvor der  

 efter ligebehandlingsloven er ret til fravær.
Der er ret til fuld  

 revalideringsydelse/starthjælp i hele perioden.
 Det er en betingelse for udbetalingen af ydelsen, at den  

 pågældende fortsat er under revalidering, og at revalideringen ikke afsluttes  

 i  

 forbindelse med barslen m.v.
15.3. Personer med ledighedsydelse Der er ikke i forbindelse med de nye regler om barselorlov m.v.  

 foretaget ændring af reglerne om ret til barsel for personer med  

 ledighedsydelse.
 Personer, der modtager ledighedsydelse efter lov om aktiv  

 socialpolitik, bevarer efter denne lovs § 74 a, stk. 5, denne  

 ydelse  

 i perioder med sygdom eller barsel.
 Det betyder, at personer, der modtager ledighedsydelse, har ret  

 til denne ydelse i forbindelse med barsel i samme perioder, som personer  

 omfattet af dagpengeloven er berettiget til dagpenge.
 Personer med ledighedsydelse er ikke omfattet af rådighedspligten  

 i den nævnte periode.
 Der er ikke ret til ledighedsydelse i forbindelse med adoption.
Kapitel 16 Klageregler Dagpengeretten Når en kommune har truffet en afgørelse efter dagpengeloven om ret  

 til dagpenge ved graviditet, barsel og adoption, kan afgørelsen indbringes  

 for  

 det sociale nævn inden 4 uger efter, at klageren har fået meddelelse om  

 afgørelsen, jf. dagpengelovens § 32 og kapitel 10 i retssikkerhedsloven.
Kommunen skal give klagevejledning samtidig med, at kommunen  

 meddeler en afgørelse til sagens parter.
Klagevejledningen består i oplysning  

 om, at der kan klages over afgørelsen til klageinstansen, fremgangsmåden ved  

 klage samt oplysning om klagefristen.
En klage over kommunens afgørelse skal  

 sendes til den kommune, som har truffet afgørelsen.
Kommunen vil herefter  

 genvurdere sagen, inden den sendes videre til nævnet.
Det sociale nævns afgørelse kan ikke indbringes for anden  

 administrativ myndighed.
Den Sociale Ankestyrelse kan dog optage en sag til  

 behandling, når Ankestyrelsen skønner, at sagen har principiel eller generel  

 betydning.
Klager til Ankestyrelsen skal indbringes inden 4 uger efter, at  

 klageren har fået meddelelse om nævnets afgørelse.
Hvis der opstår uenighed mellem kommuner om, hvilken kommune der  

 er forpligtet til at udbetale dagpenge eller refusion, er det det sociale  

 nævn,  

 der skal afgøre spørgsmålet.
Klagen indbringes for det sociale nævn, som den  

 kommune, som forpligtelsen gøres gældende mod, hører under.
Fraværsretten Sager om overtrædelse af ligebehandlingslovens regler om retten  

 til barsel kan indbringes for Ligestillingsnævnet og de civile domstole.
 I det omfang overenskomster regulerer retten til barsel, behandles  

 sagerne i det fagretlige system.
Arbejdsdirektoratet, den 8. maj 2003 Jesper Hartvig Pedersen /Karen Elise Fangel Bilag 1 Indholdsfortegnelse Kapitel 1 Indledning Kapitel 2 Ret til orlov  

 efter ligebehandlingsloven og barseldagpenge efter dagpengeloven 2.1.
Perioder før fødslen 2.1.1.
4 uger før forventet fødsel  graviditetsorlov 2.1.2.
Orlov og dagpenge før 4 uger før forventet fødsel 2.1.2.1.
Graviditeten har et sygeligt forløb 2.1.2.2.
Arbejdets særlige karakter medfører risiko for fostret 2.1.3.
Graviditetsundersøgelser samt undersøgelser og behandling  

 for barnløshed 2.2.
Perioder efter fødslen 2.2.1.
De første 14 uger efter fødslen 2.2.2.
Efter de første 14 uger  forældreorlov 2.2.3.
Forlods forbrug af forældreorloven 2.2.4.
Forlængelse af forældreorloven 2.2.4.1.
Retsbaseret forlængelse 2.2.4.2.
Aftalebaseret forlængelse 2.2.5.
Udskydelse af forældreorloven 2.2.5.1.
Retsbaseret udskydelse 2.2.5.2.
Aftalebaseret udskydelse 2.3.
Orlov og dagpenge ved adoption Kapitel 3 Orlov og dagpenge  

 ved delvis genoptagelse af arbejdet uden forlængelse af dagpengeperioden  

 eller ved deltagelse i undervisning 3.1.
Delvis genoptagelse af arbejdet uden forlængelse 3.2.
Deltagelse i undervisning Kapitel 4 Orlov og dagpenge  

 i forbindelse med sygdom m.v.
 4.1.
Ved barnets indlæggelse på hospital 4.2.
Ved barnets død eller bortadoption 4.3.
Ved en forælders sygdom under eller efter orloven 4.3.1.
Sygdom under orloven 4.3.1.1.
Sygdom under fuld orlov 4.3.1.2.
Sygdom i en periode, hvor arbejdet er genoptaget delvist 4.3.2.
Sygdom efter orloven Kapitel 5 Dagpengelovens  

 beskæftigelseskrav Kapitel 6 Forældres  

 anmodning om dagpenge samt refusion til arbejdsgiver 6.1.
Forældres anmodning om dagpenge fra kommunen 6.2.
Arbejdsgiverens refusionskrav Kapitel 7 Beregning af  

 dagpenge Kapitel 8 Nedsatte dagpenge  

 under graviditet Kapitel 9 Forholdet til  

 overenskomster og anden lovgivning Kapitel 10 Regler om varsling Kapitel 11 Forbud mod  

 afskedigelse på grund af graviditet, barsel eller adoption Kapitel 12 Barseldagpenge i  

 udlandet Kapitel 13 Ferie under  

 barselorlov 13.1.
Situationer med feriehindring 13.2.
Situationer uden feriehindring Kapitel 14 Orlov og dagpenge  

 til forsikrede ledige Kapitel 15 Ret til fravær ved  

 graviditet, barsel og adoption for modtagere af ydelser efter lov om aktiv  

 socialpolitik 15.1.
Kontanthjælpsmodtagere og starthjælpsmodtagere 15.1.1.
Børn født eller modtaget den 1. januar 2003 eller senere 15.1.2.
Børn født eller modtaget før den 1. januar 2003  

 (overgangsordning) 15.2.
Revalidender med revalideringsydelse 15.3.
