Cirkulæreskrivelse om meddelelse om  

 spørgsmålet om dagpengeret for en søgnehelligdag(e) ved  

 hjemsendelse grundet vejrlig eller materialemangel ved arbejdstids  

 ophør før en søgnehelligdag(e) Kommentar m.v.:
 Udbetaling af dagpenge ved hjemsendelse grundet vejrlig  

 eller materialemangel ved arbejdstids ophør før en  

 søgnehelligdag(e), vil tidligst kunne finde sted fra starten af  

 første ordinære arbejdsdag efter hjemsendelsen.
 Meddelelse om afgørelsen:
 DfA er blevet spurgt, om et medlem, der på grund af  

 vejrlig/materialemangel er hjemsendt ved arbejdstids ophør før  

 en søgnehelligdagsperiode, og som påbegynder beskæftigelse  

 i samme virksomhed ved arbejdstids begyndelse dagen efter helligdagsperioden,  

 er berettiget til dagpenge for søgnehelligdagene.
 DfA har svaret:
 DfA har i rundskrivelse nr. 77/93 af 15. september  

 1993 anført, at søgnehelligdage fremover er almindelige  

 dagpengegivende dage, hvilket betyder, at et medlem som ophører i et  

 arbejdsforhold ved udgangen af dagen før en søgnehelligdag vil  

 være dagpengeberettiget for søgnehelligdagene, såfremt de  

 almindelige betingelser for at udbetale dagpenge er opfyldt.
 I DfA's bekendtgørelse nr. 825 af 14. oktober 1993  

 om udbetaling af supplerende dagpenge er det i § 20 fastsat, at et medlem der  

 i henhold til en overenskomst eller faglig kutyme hjemsendes på grund  

 af vejrmæssige forhold eller materialemangel, kun kan få dagpenge  

 ved hjemsendelsen, hvis medlemmet ikke har ret til løn eller  

 arbejdsvederlag i hjemsendelsesperioden.
 Bestemmelsen stiller således som betingelse for  

 udbetaling af dagpenge i nævnte tilfælde, at hjemsendelsen uden  

 løn er i overensstemmelse med en overenskomst eller kutyme, og at der  

 i hjemsendelsesperioden ikke kan arbejdes på grund af vejrlig eller  

 materialemangel.
 Det må herved forudsættes, at der er tale om  

 ordinære arbejdsdage, hvor medlemmet i forbindelse med hjemsendelsen  

 lider et indtægtstab som følge af hjemsendelsen.
 Da dette ikke gør sig gældende ved en  

 hjemsendelse ved arbejdstidsophør før en  

 søgnehelligdagsperiode, hvor virksomheden alligevel holder lukket,  

 finder DfA ikke, at der kan udbetales dagpenge i henhold til § 20.
 Udbetaling af dagpenge i henhold til § 20 vil tidligst  

 kunne finde sted fra starten af første ordinære arbejdsdag efter  

 hjemsendelsen.
 DfA stiller sig iøvrigt tvivlende overfor, om en  

 hjemsendelse begrundet i vejrlig eller materialemangel, der udelukkende  

 omfatter søgnehelligdage, hvor arbejdspladsen under alle  

 omstændigheder holder lukket, vil være omfattet af en  

 overenskomsts hjemsendelsesregler om vejrlig og materialemangel.
 Det er umiddelbart DfA's opfattelse, at det alene vil  

 være relevant at tale om hjemsendelse på grund af vejrlig og  

 materialemangel i situationer, hvor der ved hjemsendelsen indgår  

 ordinære arbejdsdage.
