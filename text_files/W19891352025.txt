For afgiftsåret 1984/85 blev der godkendt et forhøjet  

 tildelingsgrundlag på baggrund af en udviklingsplan.
I henholdsvis 1986 og  

 1988 udløb 2 forpagtninger af arealer, der udgjorde ca.
halvdelen af bedriftens tilliggender.
På grund af store investeringer  

 for at opfylde miljømyndighedernes krav blev det i januar 1989 besluttet at  

 ophøre med mælkeproduktion og bortforpagte hele ejendommen.
I forbindelse med  

 overdragelserne inddrog Mælkeudvalget ca. halvdelen af basisandelen med  

 begrundelsen, dels at der kun kunne overdrages 6.000 kg mælk/ha, hvis den  

 gennemsnitlige leverance var mindre end 6.000 kg, dels at bedriftens  

 oprindelige areal havde ligget til grund for beregningen af, hvad der kunne  

 overdrages og den forhøjelse, der blev godkendt for afgiftsåret 1984/85. Da  

 den oprindelige godkendelse imidlertid var baseret på en udviklingsplan og  

 ikke arealer, der var tilforpagtet inden kvoteordningens ikrafttræden, var  

 der ikke grundlag for at foretage en reduktion som følge af  

 forpagtningsophøret i 1986 og 1988. Derfor blev overdragelserne imødekommet  

 med de ansøgte mængder.
 I skrivelse af 2. juni 1989 har landboforeningen for Thomas Utoft klaget  

 over EF-direktoratets afgørelse af ansøgning om overdragelse af basisandel  

 (afgiftsfri mælkeleverance) fra ejendommen Bredsten Landevej 141, 7323 Give.
Det fremgår af sagen, at der for afgiftsåret 1984/85 blev godkendt et  

 tildelingsgrundlag på 354.752 kg mælk på baggrund af en udviklingsplan  

 baseret på en mælkeproduktion fra 64 køer.
Da udviklingsplanen blev afsluttet  

 med udgangen af 1984, kunne en senere indgiven ansøgning om tildeling af en  

 højere leverance pr. ko ikke imødekommes.
Bedriftens samlede areal udgjorde  

 dengang 66,85 ha, hvoraf arealer på henholdsvis 19 og 14 ha var tilforpagtet.  

 Disse forpagtninger udløb med udgangen af 1986 og 1988. Dette blev ikke  

 meddelt mælkeudvalget, fordi arealerne var til forpagtet forud for  

 kvoteordningens indførelse.
 Det oplyses endvidere, at det på grund af store investeringer for at  

 opfylde miljømyndighedernes krav blev besluttet at ophøre med mælkeproduktion  

 og bortforpagte hele ejendommen på 30-35 ha med tilhørende mælkekvote  

 således, at der til I/S Lynge og Jens Moesgaard overdrages 15 ha og 159.680  

 kg mælk.
Til Vagn Johnsen og Arne Pedersen er der søgt om overdragelse til hver af  

 7,5 ha samt 80,000 kg mælk.
Forpagtningerne gælder fra 1. januar 1989 til 1.  

 april 1994.
 Mælkeudvalget har godkendt, at der for afgiftsåret 1988/89 (januar-marts  

 1989) overdrages 22.500 kg mælk til I/S Lynge og Jens Moesgaard samt 11.250  

 kg mælk til henholdsvis Vagn Johnsen og Arne Pedersen.
 For afgiftsåret 1989/90 har mælkeudvalget godkendt overdragelse af 90.000  

 kg mælk til I/S Lynge og Jens Moesgaard, mens der til Vagn Johnsen  

 og Arne Pedersen er godkendt overdragelse af 45.000 kg mælk til hver.  

 Endvidere oplyser mælkeudvalget, at der for afgiftåret 1989/90 ikke længere  

 er knyttet basisandel til Thomas Utofts bedrift.
 Som begrundelse for at inddrage ca. halvdelen af basisandelen i  

 forbindelse med de ny forpagtningsaftaler anfører mælkeudvalget, dels at der  

 kan godkendes 6.000 kg mælk pr. ha, hvis den gennemsnitlige leverance er  

 mindre end 6.000 kg, dels at bedriftens samlede, oprindelige areal på ca. 66  

 ha har ligget til grund for beregning af, hvad der kan overdrages og for den  

 forhøjelse, der blev givet for afgiftsåret 1984/85.
 EF-direktoratet har fastholdt afgørelsen.
Landbrugsministeriet finder, at der er begrundelse for at ændre  

 afgørelsen.
Der er herved lagt vægt på, at ansøgningen for afgiftsåret  

 1984/85 blev godkendt på grundlag af en udviklingsplan baseret på 64 køer.  

 Landbrugsministeriet finder ikke, at der har været grundlag for at foretage  

 en reduktion af den basisandel, der er knyttet til Thomas Utofts ejendom.
 For afgiftsåret 1988/89 kan der, når der henses til tidspunktet for  

 forpagtningernes indgåelse, til Vagn Johnsen (CKR-nr.22206)  

 og Arne Pedersen (CKR-nr.20929) hver overdrages 20.000 kg mælk, mens der  

 til I/S Lynge og Jens Moesgaard (CKR-nr.22753) kan overdrages 39.920 kg mælk.  

 For afgiftsåret 1989/90 udgør de mængder, der kan overdrages, henholdsvis  

 80.000 kg, 80.000 kg og 159.680 kg mælk.
Man har samtidig anmodet EF-direktoratet om at foretage de videre  

 foranstaltninger i sagen.
Meddelelse om ændringerne i de overdragne mængder  

 vil blive givet af Danske mejeriers mælkeudvalg.
 P.M.V.
 E.B.
