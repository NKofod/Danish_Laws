Fremsat den 9. oktober 2003 af Naser Khader (RV),  

 Marianne Jelved (RV) og Morten Helveg Petersen (RV) Forslag til folketingsbeslutning om at udnævne 2005 til officielt designår Folketinget opfordrer regeringen til i indeværende  

 folketingsår at udnævne 2005 til officielt designår.
Bemærkninger til forslaget Dansk design er efterhånden blevet omdrejningspunktet for  

 mange danske erhverv og et centralt aspekt af Danmarks omdømme i udlandet.  

 Design er en af Danmarks hurtigst voksende kompetencer målt i antal ansatte,  

 omsætning og indtjening.
Selv om design er en af de mest omtalte og  

 perspektivrige udviklingsfaktorer i dansk erhvervsliv og i forhold til  

 Danmarks  

 internationale profil, har design aldrig før været viet opmærksomhed i form  

 af  

 et decideret designår.
For at manifestere disse resultater og samtidig fremme  

 udviklingen de næste år inden for dansk design kunne man derfor udnævne 2005  

 til officielt designår.
 Der er mange gode grunde til, at netop 2005 skal være  

 officielt designår:
  

 	  

    

 2005 er allerede  

 udnævnt til designår i Sverige og Finland, og man forventer, at 2005 også  

 bliver designår i Norge.
Dermed vil designår 2005 være en del af et fælles  

 nordisk initiativ, og man kan udnytte samarbejdsfordele.
   

 	  

    

 Der er allerede  

 planlagt flere store internationale designbegivenheder i Danmark i 2005, som  

 designår 2005 kan udgøre paraplyen for  først og fremmest:
  

 	  

    

 INDEX 2005  som  

 indbefatter uddelingen af den største internationale designpris nogensinde  

 samt  

 en række udstillinger i København, blandt andet en sammenhængende udstilling  

 fra Halmtorvet til Kongens Nytorv, og en række debatter og symposier om  

 design.  

 INDEX 2005 henvender sig til et bredt publikum  både nationalt og  

 internationalt.
Begivenheden finder sted fra den 23.-24. september og frem  

 til  

 sidst på året.
   

 	  

    

 World Design  

 Congress 2005  den fælles kongres for de internationale  

 designorganisationer  

 ICSID (International Council of Societies of Industrial Design), Icograda  

 (International Council of Graphic Design Associations) og IFI (International  

 Fabricare Institute). Kongressen forventes at tiltrække ca. 2.000 delegater  

 fra  

 det nordiske og internationale designmiljø, og kongressens tema er designs  

 fremtidige rolle som løsningsmodel i forhold til samfundsmæssige udfordringer  

 (migration, demografiske ændringer, det multikulturelle samfund m.v.).
   

 	  

    

 København er med i  

 konkurrencen om at blive fremtidigt hovedsæde for de internationale  

 designorganisationers fælles sekretariat og hovedsæde for en ny  

 paraplyorganisation, der vil samle alle internationale designorganisationer.
  

 	  

    

 Dansk designpolitik  

 har i løbet af de seneste par år udmøntet sig i en række opsigtsvækkende  

 tiltag: et nyt fælles designmagasin  Designmatters (det første i verden  

 udgivet af et designcenter og en professionel designorganisation i  

 fællesskab),  

 en specialudviklet kvalitetsstyringsstandard og certificeringsordning for  

 designere (den første af sin slags i verden), kulturelle innovationsmiljøer  

 (bl.a.
Louiz), en ny netportal for design, en reform af designuddannelserne,  

 etablering af Center for Designforskning, et designforskningsnetværk, et nyt  

 netværk for designmanagement m.v. 2005 kunne som designår markere, at man  

 gennem alle disse initiativer har lagt grundlaget for, at design i fremtiden  

 vil være en grundpille i vidensamfundet og højt prioriteret i kultur- og  

 erhvervspolitikken.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at udnævne 2005 til officielt designår.
(Beslutningsforslag nr.
B 4).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
