Betænkning afgivet af Kommunaludvalget den 16. januar 2014 Betænkning over Forslag til lov om ændring af lov om valg til Folketinget, lov om valg af danske medlemmer til Europa-Parlamentet og lov om kommunale og regionale valg (Mulighed for ændring af afstemningssted for vælgere med handicap eller nedsat førlighed) [af økonomi- og indenrigsministeren (Margrethe Vestager)]:
1. Ændringsforslag Økonomi- og indenrigsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 13. november 2013 og var til 1. behandling den 28. november 2013. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og økonomi og indenrigsministeren sendte den 16. september 2013 dette udkast til udvalget, jf.
KOU alm. del  bilag 163 (folketingsåret 2012-13). Den 13. november 2013 sendte økonomi- og indenrigsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra Landsforeningen af Polio-, Trafik og Ulykkesskadede (PTU). Økonomi- og indenrigsministeren har over for udvalget kommenteret den skriftlige henvendelse.
Deputationer Endvidere har Landsforeningen af Polio-, Trafik og Ulykkesskadede (PTU) mundtligt over for udvalget redegjort for sin holdning til lovforslaget.
Spørgsmål Udvalget har stillet 1 spørgsmål til økonomi- og indenrigsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med det stillede ændringsforslag.
Venstres medlemmer af udvalget noterer med tilfredshed, at lovforslaget vil blive vedtaget.
I den forbindelse bemærker Venstre, at den beskedne ændring af den gældende lovgivning kan have stor betydning for gruppen af vælgere med handicap.
En del af de valgsteder, der benyttes, har ikke handicapvenlige adgangsforhold.
Det har man indtil videre rådet bod på, ved at det har været muligt at afgive sin stemme uden for valgstedet, f.eks. i sin egen bil.
Med lovforslaget bliver det betydeligt lettere at få mulighed for at afgive sin stemme på samme måde som alle andre vælgere, idet handicappede får mulighed for at vælge et andet valgsted med bedre adgangsforhold.
Ligeledes bemærkes det, at lovforslaget er i tråd med FNs handicapkonvention, som Danmark har underskrevet.
 Det må bestræbes, at alle har lige mulighed for at deltage i valghandlingen, og begrænset førlighed må ikke betyde, at man er forhindret i at afgive sin stemme.
Ved kommunalvalget i 2013 var det en stor succes med alternative stemmesteder.
De nye afstemningssteder resulterede i rekordmange brevstemmer og en markant større valgdeltagelse end ved det foregående kommunalvalg.
 Med disse erfaringer in mente er det oplagt, at det nu gøres lettere for personer med handicap og nedsat førlighed at stemme.
 Venstre mener, at lovforslaget gør en reel forskel, og Venstre ser frem til, at muligheden kan tages i brug i forbindelse med forårets valg til Europa-Parlamentet.
Venstre kvitterer for ministerens opfølgning på Folketingets Kommunaludvalgs beretning over beslutningsforslag nr.
B 74 fra folketingsåret 2012-13 om øget tilgængelighed i forbindelse med deltagelse i demokratiet.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af økonomi- og indenrigsministeren, tiltrådt af udvalget:
 1) Efter nr. 4 indsættes som nyt nummer:
»01. I § 100, stk. 3, og § 101, stk. 2, nr. 2, ændres »§ 99, stk. 2« til: »§ 99, stk. 3«.« [Konsekvensændring som følge af lovforslagets § 1, nr. 4] Bemærkninger Til nr. 1 Der er tale om konsekvensændring som følge af lovforslagets § 1, nr. 4, hvormed der indsættes et nyt stykke efter § 99, stk. 1, således at det nuværende stk. 2 i § 99 bliver stk. 3.
 Der henvises til bemærkningerne til lovforslagets § 1, nr. 4.
Simon Kollerup (S) Annette Lind (S) Jan Johansen (S) Kirsten Brosbøl (S) Anne Sina (S) Torben Hansen (S) Rasmus Prehn (S) Liv Holm Andersen (RV) Marlene Borst Hansen (RV) fmd.
Nadeem Farooq (RV) Lisbeth Bech Poulsen (SF) Pernille Vigsø Bagge (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Jørn Dohrmann (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 68 Bilagsnr.
