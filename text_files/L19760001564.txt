 Ved kgl. resolution af 30. august 1974 har Danmark ratificeret den i  

 London den 29.december 1972 undertegnede konvention om forhindring af  

 havforurening ved dumpning af affald og andre stoffer.
 Konventionen har følgende ordlyd (den russiske og spanske tekst er udeladt  

 her):
 Oversættelse.
KONVENTION om forhindring af havforurening ved dumpning af affald og andre stoffer De kontraherende parter i denne konvention, som erkender,  at det marine miljø og de levende organismer, som det  

 opretholder, er af vital betydning for menneskeheden, og at alle folk har en  

 interesse i at sikre, at det behandles således, at dets kvalitet og  

 ressourcer ikke forringes; erkender,  at havets kapacitet til at optage og uskadeliggøre  

 affald og dets evne til at genskabe naturens ressourcer ikke er ubegrænset; erkender,  at staterne i overensstemmelse med De forenede  

 Nationers pagt og folkerettens principper har suveræn ret til at udnytte  

 deres egne ressourcer i overensstemmelse med deres egen miljøpolitik og er  

 ansvarlige for, at aktiviteter inden for deres jurisdiktion eller under deres  

 kontrol ikke forvolder skade på andre staters miljø eller på områder uden for  

 den nationale jurisdiktions grænser; erindrer sig  De forenede Nationers generalforsamlings resolution  

 2749 (XXV) om principperne for havbunden og dens undergrund uden for den  

 nationale jurisdiktions grænser; har mærket sig,  at der er mange kilder til havforurening, såsom  

 dumpning og udtømning gennem atmosfæren, floder, flodmundinger, udløb og  

 rørledninger, og at det er vigtigt, at staterne tager de bedst mulige midler  

 i anvendelse for at forhindre sådan forurening og udvikler produkter og  

 fremstillingsmåder, som kan formindske mængden af skadeligt affald, som skal  

 bortskaffes; er overbeviste om,  at der uden udsættelse kan og må træffes  

 internationale foranstaltninger til at føre kontrol med forurening af havet  

 ved dumpning, men at sådanne foranstaltninger ikke bør udelukke, at der  

 snarest muligt føres forhandlinger om forholdsregler til at kontrollere andre  

 kilder til havforurening; og som ønsker  at forbedre beskyttelsen af det marine miljø ved at  

 opfordre stater med fælles interesser i bestemte geografiske områder til at  

 udbygge denne konvention ved at indgå egnede overenskomster herom; er blevet enige  om følgende:
Artikel I De kontraherende parter skal enkeltvis og i fællesskab fremme den  

 effektive kontrol med alle kilder til forurening af det marine miljø og  

 forpligter sig især til at tage ethvert muligt skridt til at hindre  

 forurening af havet ved dumpning af affald og andre stoffer, som vil kunne  

 bringe den menneskelige sundhed i fare, skade levende ressourcer og livet i  

 havet, skade rekreative værdier eller være til gene for anden retmæssig  

 anvendelse af havet.
Artikel II De kontraherende parter skal som foreskrevet i de følgende artikler  

 enkeltvis, alt efter deres videnskabelige, tekniske og økonomiske formåen, og  

 i fællesskab træffe effektive forholdsregler til at forhindre havforurening  

 ved dumpning og samordne deres politik i så henseende.
Artikel III Ved anvendelsen af denne konvention 1.a) betyder ,,dumpning'»:
2.,Skibe og luftfartøjer« betyder vand. eller luftbårne fartøjer af  

 en hvilken som helst art.
Dette udtryk omfatter luftpudefartøjer og flydende  

 fartøjer, hvad enten de er selvdrevne eller ikke.
 3.,Hav' betyder alle havområder med undtagelse af staternes indre  

 territoriale farvande.
 4.,Affald eller andre stoffer' betyder materiale og substans af enhver  

 art, form eller beskrivelse.
 5.,Særlig tilladelse' betyder tilladelse, der specielt er opnået ved  

 ansøgning i forvejen og i overensstemmelse med bilag II og bilag III.
 6.,Generel tilladelse' betyder tilladelse, der er opnået i forvejen og i  

 overensstemmelse med bilag III.
 7.,Organisationen' betyder den organisation, som de kontraherende parter  

 udpeger i overensstemmelse med artikel XIV, 2).
Artikel IV 1. I overensstemmelse med denne konventions  

 bestemmelser skal de kontraherende parter forbyde dumpning af alt affald og  

 andre stoffer i enhver form eller tilstand, hvis ikke andet er angivet  

 nedenfor:
 2. Tilladelse må kun udstedes, efter at alle de  

 faktorer, der er anført i bilag III, herunder forudgående undersøgelser af  

 dumpningsstedets beskaffenhed som anført i bilagets afsnit B og C, nøje er  

 blevet taget i betragtning.
3. Ingen bestemmelse i denne konvention kan fortolkes  

 som værende til hinder for, at en kontraherende part, for sit eget  

 vedkommende, forbyder dumpning af affald og andre stoffer, der ikke er nævnt  

 i bilag I.
Denne part skal give organisationen underretning om sådanne  

 foranstaltninger.
Artikel V 1. Bestemmelserne i artikel IV finder ikke anvendelse,  

 når det i  force majeure-  situationer, forårsaget af hårdt vejr,  

 eller i andre tilfælde, som frembyder en fare for menneskeliv eller en  

 virkelig trussel mod skibe, luftfartøjer, platforme eller andre  

 menneskeskabte konstruktioner på havet, er nødvendigt at træffe  

 foranstaltninger til at redde menneskeliv, skibe, luftfartøjer, platforme  

 eller andre menneskeskabte konstruktioner på havet, hvis dumpning synes at  

 være den eneste måde at undgå faren på, og al sandsynlighed taler for, at den  

 skade, der forårsages ved sådan dumpning, er mindre end den skade, der ellers  

 ville være sket.
Sådan dumpning skal udføres således, at sandsynligheden for  

 skade på menneskeliv og livet i havet gøres så ringe som muligt, og skal  

 straks indberettes til organisationen.
2.En kontraherende part kan udstede særlig tilladelse som en undtagelse  

 fra artikel IV, 1) a) i nødsituationer, der frembyder uacceptabel risiko for  

 den menneskelige sundhed, og hvor ingen anden løsning er mulig.
Før parten  

 gør dette, skal den rådspørge ethvert andet land eller lande, som eventuelt  

 vil blive berørt, samt organisationen, som efter at have rådspurgt andre  

 parter og egnede internationale organisationer i overensstemmelse med artikel  

 XIV, straks skal anbefale parten den fremgangsmåde, der er mest  

 hensigtsmæssig at anvende.
Parten skal følge disse henstillinger i størst  

 muligt omfang, når hensyn tages til den tid, der er til rådighed, inden der  

 må skrides til handling, og til den generelle forpligtelse til at undgå skade  

 på havmiljøet, og skal underrette organisationen om de skridt, den tager.  

 Parterne forpligter sig til at bistå hinanden i sådanne situationer.
 3. Enhver kontraherende part kan samtidig med  

 ratifikation eller tiltrædelse af denne konvention eller senere give afkald  

 på sine rettigheder i henhold til afsnit 2).
Artikel VI 1. Enhver kontraherende part skal udpege en egnet  

 myndighed eller egnede myndigheder til 2. En kontraherende parts kompetente myndighed eller  

 myndigheder skal i overensstemmelse med afsnit 1) udstede forudgående særlige  

 eller generelle tilladelser, for så vidt angår stoffer, der med henblik på  

 dumpning 3. Når vedkommende myndighed eller myndigheder i  

 henhold til ovenstående underpunkter 1) a) og b) udsteder tilladelser, skal  

 dette ske i overensstemmelse med bilag III og med sådanne yderligere  

 kriterier, forholdsregler og krav, der skønnes relevante.
 4.Enhver kontraherende part skal, direkte eller gennem et sekretariat  

 oprettet i henhold til regional overenskomst, til organisationen og, når det  

 skønnes hensigtsmæssigt, til andre parter indberette de oplysninger, der er  

 beskrevet nærmere ovenfor i underpunkterne 1 c) og 1 d), samt oplysninger  

 vedrørende de kriterier, forholdsregler og krav, parten gennemfører i  

 overensstemmelse med ovenstående afsnit 3. Fremgangsmåden ved og indholdet af  

 sådanne indberetninger skal parterne vedtage i samråd.
Artikel VII 1. Enhver kontraherende part skal bringe de  

 forholdsregler, der er nødvendige for at gennemføre denne konvention, i  

 anvendelse over for alle 2. Enhver part skal på sit territorium træffe passende  

 forholdsregler til at forhindre og straffe overtrædelser af denne konventions  

 bestemmelser.
 3. Parterne er enige om at samarbejde om udvikling af  

 fremgangsmåder til brug for den effektive efterlevelse af denne konvention,  

 især på det åbne hav, herunder fremgangsmåder ved indberetning om skibe og  

 luftfartøjer, som observeres i færd med at foretage dumpning i strid med  

 konventionen.
4. Denne konvention kan ikke bringes i anvendelse over  

 for de skibe og luftfartøjer, der ifølge folkeretten er berettiget til  

 suveræn immunitet.
Enhver part skal dog gennem indførelse af passende  

 forholdsregler sikre. at sådanne skibe og luftfartøjer, der ejes eller drives  

 af parten, handler på en måde, der er i overensstemmelse med denne  

 konventions hensigt og formål, og skal underrette organisationen om sådanne  

 forholdsregler.
 5. Intet i denne konvention skal berøre nogen parts  

 ret til, i overensstemmelse med folkerettens principper, at træffe andre  

 forholdsregler til at forhindre dumpning i havet.
Artikel VIII For at fremme denne konventions formål skal de kontraherende parter, der  

 har fælles interesser i at beskytte det marine miljø i et givet geografisk  

 område, bestræbe sig på, under hensyntagen til karakteristiske regionale  

 træk, at indgå regionale overenskomster i overensstemmelse med denne  

 konvention til forhindring af forurening, især ved dumpning.
De kontraherende  

 parter i denne konvention skal bestræbe sig på at handle i overensstemmelse  

 med formålet og hensigten med sådanne regionale overenskomster, som  

 organisationen skal underrette dem om.
De kontraherende parter skal søge at  

 samarbejde med parterne i regionale overenskomster om udvikling af samordnede  

 fremgangsmåder der skal følges af de kontraherende parter i de forskellige  

 konventioner herom.
Opmærksomheden skal især være rettet mod samarbejde om  

 kontrolforanstaltninger og videnskabelig forskning.
Artikel IX De kontraherende parter skal gennem samarbejde i organisationen og andre  

 internationale organer virke for støtte til de parter, der anmoder herom fortrinsvis i de pågældende lande og således til fremme af denne  

 konventions hensigt og formål.
Artikel X I overensstemmelse med folkerettens principper vedrørende staternes ansvar  

 for skade, der påføres andre staters miljø eller noget andet miljø, og som  

 forårsages ved dumpning af affald og alle andre former for stoffer, påtager  

 de kontraherende parter sig at udvikle fremgangsmåder til fastsættelse af  

 ansvar og bilæggelse af stridigheder vedrørende dumpning.
Artikel XI De kontraherende parter skal på deres første konsultative møde overveje  

 fremgangsmåder til bilæggelse af stridigheder vedrørende fortolkningen og  

 anvendelsen af denne konvention.
Artikel XII De kontraherende parter forpligter sig til inden for de kompetente  

 særorganisationer og andre internationale organer at fremme forholdsregler  

 til beskyttelse af havmiljøet mod forurening forårsaget af:
 Parterne skal også, inden for den egnede internationale organisation,  

 virke for en kodificering af signaler, der skal bruges af skibe, der er i  

 færd med at foretage dumpning.
Artikel XIII Intet i denne konvention skal præjudicere den i henhold til De forenede  

 Nationers generalforsamlings resolution 2750 C (XXV) sammenkaldte  

 havretskonferences kodificering og udvikling af havretten eller af nogen  

 stats nuværende eller fremtidige krav og juridiske synspunkter vedrørende  

 havretten og karakteren og udstrækningen af kyst- og flagstatsjurisdiktionen.  

 De kontraherende parter er enige om at rådføre sig med hinanden på et møde,  

 som organisationen skal sammenkalde til, når havretskonferencen har fundet  

 sted, og i hvert fald ikke senere end i 1976, med henblik på en fastlæggelse  

 af karakteren og udstrækningen af en kyststats ret og ansvar med hensyn til  

 anvendelsen af konventionen i et område, der støder op til dens kyst.
Artikel XIV 1. Det forenede Kongerige Storbritannien og  

 Nordirlands regering skal som depositarmagt indkalde de kontraherende parter  

 til et møde ikke senere end tre måneder efter denne konventions ikrafttræden  

 for at træffe bestemmelse om organisatoriske anliggender.
2. De kontraherende parter skal udpege en kompetent  

 organisation, der eksisterer på tidspunktet for dette møde, til at have  

 ansvaret for sekretariatsopgaverne i forbindelse med denne konvention.
Enhver  

 part i denne konvention, der ikke er medlem af organisationen, skal yde et  

 passende bidrag til de udgifter, der afholdes af organisationen i forbindelse  

 med udførelsen af disse opgaver.
 3. Organisationens sekretariatsopgaver består bl.a. i:
 Indtil organisationen er oprettet, skal de nævnte opgaver i fornødent  

 omfang udføres af depositarmagten, hvorved i denne henseende forstås Det  

 forenede Kongerige Storbritannien og Nordlirlands regering.
 4. De kontraherende parter skal på konsultative eller  

 særlige møder løbende føre tilsyn med gennemførelsen af denne konvention og  

 kan bl.a.:
 5. De kontraherende parter skal på deres første  

 konsultative møde vedtage nødvendige procedureregler.
Artikel XV 1. a) På møder, hvortil de kontraherende parter er  

 sammenkaldt i overensstemmelse med artikel XIV, kan ændringer af denne  

 konvention vedtages med totredjedels flertal af de tilstedeværende.
En  

 ændring træder i kraft for de parter, som har tiltrådt den, på den  

 tresindstyvende dag, efter at to tredjedele af parterne hos organisationen  

 har deponeret et tiltrædelsesinstrument vedrørende ændringen.
Derefter træder  

 ændringen i kraft for enhver anden part 30 dage, efter at denne part har  

 deponeret sit tiltrædelsesinstrument vedrørende ændringen.
2. Ændringer af bilagene skal baseres på  

 videnskabelige eller tekniske hensyn. Ændringer af bilagene, der er vedtaget  

 med totredjedels flertal af de tilstedeværende på et i overensstemmelse med  

 artikel XIV sammenkaldt møde, træder i kraft for enhver kontraherende part,  

 straks efter at organisationen er blevet underrettet om dens tiltrædelse og  

 100 dage efter, at mødet har vedtaget dem, for så vidt angår alle andre  

 parter end dem, der, inden de 100 dage er gået, har afgivet en erklæring om,  

 at de ikke er i stand til at tiltræde ændringen på dette tidspunkt.
Parterne  

 skal bestræbe sig på at underrette organisationen om deres tiltrædelse af en  

 ændring så hurtigt som muligt, efter at den er vedtaget på et møde.
En part  

 kan når som helst erstatte en tidligere erklæring om forkastelse med en  

 tiltrædelseserklæring, og den ændring, parten tidligere forkastede, træder  

 derefter i kraft for denne part.
3. En erklæring om tiltrædelse eller forkastelse i  

 henhold til denne artikel afgives ved deponering af et instrument hos  

 organisationen.
Organisationen skal underrette alle kontraherende parter om  

 modtagelsen af sådanne instrumenter.
 4. Inden organisationens oprettelse skal de  

 sekretariatsopgaver, der heri er pålagt den, midlertidigt udføres af Det  

 forenede Kongerige Storbritannien og Nordirlands regering som en af denne  

 konventions depositarmagter.
Artikel XVI Denne konvention står åben for undertegnelse for enhver stat i London,  

 Mexico City, Moskva og Washington fra den 29. december 1972 til den 31.  

 december 1973.
Artikel XVII Denne konvention skal ratificeres.
Ratifikationsinstrumenterne skal  

 deponeres hos regeringerne i Mexico, De socialistiske Sovjetrepublikkers  

 Union, Det forenede Kongerige Storbritannien og Nordirland og Amerikas  

 forenede Stater.
Artikel XVIII Efter den 31. december 1973 står denne konvention åben for tiltrædelse af  

 enhver stat.
Tiltrædelsesinstrumenterne skal deponeres hos regeringerne i  

 Mexico, De socialistiske Sovjetrepublikkers Union, Det forenede Kongerige  

 Storbritannien og Nordirland og Amerikas forenede Stater.
Artikel XIX 1. Denne konvention træder i kraft på den tredivte dag  

 efter datoen for deponering af det femtende ratifikations- eller  

 tiltrædelsesinstrument.
 2. For enhver kontraherende part, som ratificerer  

 eller tiltræder konventionen efter deponeringen af det femtende  

 ratifikations- eller tiltrædelsesinstrument, træder konventionen i kraft på  

 den tredivte dag efter den pågældende parts deponering af sit ratifikations-  

 eller tiltrædelsesinstrument.
Artikel XX Depositarerne skal underrette de kontraherende parter:
Artikel XXI Enhver kontraherende part kan træde tilbage fra denne konvention seks  

 måneder efter, at der er givet skriftligt opsigelsesvarsel til en depositar,  

 som straks skal underrette alle parter om et sådant varsel.
Artikel XXII Denne konventions originaleksemplar, hvis engelske, franske, russiske og  

 spanske tekst er af lige gyldighed, skal deponeres hos regeringerne i Mexico,  

 De socialistiske Sovjetrepublikkers Union, Det forenede Kongerige  

 Storbritannien og Nordirland og Amerikas forenede Stater, som skal fremsende  

 bekræftede genparter deraf til alle stater.
 TIL BEKRÆFTELSE HERAF har undertegnede befuldmægtigede, som af deres  

 respektive regeringer er behørigt bemyndiget dertil, underskrevet denne  

 konvention.
 UDFÆRDIGET i fire eksemplarer i London, Mexico City, Moskva og Washington  

 den 29. december 1972.
BILAG I 1. Organiske halogen-forbindelser.
 2. Kviksølv og kviksølvforbindelser.
 3. Cadmium og cadmiumforbindelser.
 4. Vanskeligt nedbrydelig plastik og andre vanskeligt  

 nedbrydelige syntetiske materialer, f.eks. net og tovværk, som kan flyde på  

 eller forblive svævende i havet på en sådan måde, at det er til væsentlig  

 gene for fiskeri-, sejlads eller anden retmæssig anvendelse af havet.
 5. Råolie, brændselsolie, svær dieselolie og  

 smøreolier, hydrauliske væsker og enhver blanding, der indeholder noget af  

 disse stoffer, og som tages om bord med henblik på dumpning.
 6. Radioaktivt affald eller andre radioaktive stoffer  

 med høj aktivitet, der af folkesundhedsmæssige, biologiske eller andre grunde  

 af det kompetente internationale organ på dette felt, for tiden Den  

 internationale Atomenergiorganisation, betegnes som uegnet til dumpning i  

 havet.
 7. Materialer i levende tilstand og stoffer i enhver  

 tilstandsform (fast, flydende, delvis flydende og i gasform) fremstillet til  

 biologisk og kemisk krigsførelse.
8. Foranstående afsnit i dette bilag finder ikke  

 anvendelse på stoffer, som ved fysiske, kemiske eller biologiske processer i  

 havet hurtigt uskadeliggøres, forudsat de ikke Den konsultative fremgangsmåde, der henvises til i artikel XIV, bør følges  

 af en part, hvis der hersker tvivl om, hvorvidt stoffet er uskadeligt.
9. Dette bilag finder ikke anvendelse på affald eller  

 andre materialer (f.eks. kloakslam og uddybningsmudder), der indeholder de  

 stoffer, der henvises til ovenfor i afsnit 1-5, som spor af forurenende  

 stoffer.
Dette affald omfattes enten af bilag II eller af bilag III.
BILAG II Følgende stoffer og materialer, der kræver særlig agtpågivenhed, er opført  

 for anvendelsen af artikel VI, 1 a):
A.
Affald, der indeholder betydelige mængder af de stoffer, der er anført  

 nedenfor:
B.
Ved udstedelse af tilladelse til dumpning af store mængder syre og base  

 skal der tages hensyn til, hvorvidt der i sådant affald kan forekomme de i  

 afsnit A anførte stoffer og endvidere følgende stoffer:
C.
Beholdere, metalaffald og andet omfangsrigt affald, der er tilbøjeligt  

 til at synke til bunds i havet og derved frembyde alvorlig hindring for  

 fiskeri eller sejlads.
D.
Affald eller andre stoffer, der er radioaktive, men ikke er omfattet af  

 bilag 1. Ved udstedelse af tilladelse til dumpning af disse stoffer skal de  

 kontraherende parter fuldt ud følge de henstillinger, det kompetente  

 internationale organ på dette felt, for tiden Den internationale  

 Atomenergiorganisation, måtte fremkomme med.
BILAG III Regler, der skal tages i betragtning ved opstillingen af kriterier for  

 udstedelse af tilladelse til stofs dumpning i havet under hensyntagen til  

 artikel IV, 2. omfatter:
A.Beskrivelse af stofferne og stoffernes sammensætning 1. Total mængde og almindelig sammensætning af  

 stoffer, der dumpes (f.eks.pr. år).
 2. Form, f.eks. fast eller flydende form, luftform  

 eller som slam.
 3. Egenskaber: fysiske (f. eks. opløselighed og  

 vægtfylde), kemiske og biokemiske (f.eks. oxygenforbrug, næringssalte) og  

 biologiske (f. eks. tilstedeværelse af virus, bakterier, gær, snyltere).
 4. Giftvirkning.
 5. Nedbrydelighed: fysisk, kemisk og biologisk.
 6. Ophobning og biotransformation i biologiske  

 materialer eller aflejringer.
 7. Følsomhed over for fysiske, kemiske og biokemiske  

 forandringer og evnen til i vandmiljøet at reagere med andre opløste  

 organiske eller uorganiske stoffer.
 8. Sandsynligheden for frembringelse af afsmag eller  

 andre forandringer, der forringer salgbarheden af ressourcerne (fisk, skaldyr  

 etc.).
B.Beskrivelse af dumpnings- sted og bortskaffelsesmetode 1. Beliggenhed (f.eks. dumpningsområdets koordinater,  

 dybde og afstand fra kyst), beliggenhed i forhold til andre områder (f.eks.  

 rekreative områder, gyde-, opvækst- og fiskepladser samt ressourcer, der kan  

 udnyttes).
 2. Bortskaffelsesmængde pr. nærmere angivet periode  

 (f. eks. mængde pr. dag, uge, måned).
 3.Former for eventuel pakning og emballering.
 4. Initialfortynding tilvejebragt ved den foreslåede  

 form for frigivelse.
 5. Spredningsbeskrivelser (f.eks. strømmens,  

 tidevandets og vindens indvirkning på vandret udbredelse og lodret  

 opblanding).
 6. Vandbeskrivelser (f.eks. temperatur, pH,  

 saltholdighed, lagdeling, iltindekser for forurening - opløst ilt (DO),  

 kemisk oxygenforbrug (COD), biokemisk iltforbrug (BOD) - nitrogen, der  

 forekommer i organisk og mineralsk form, herunder ammoniak, opslæmmet stof,  

 andre næringssalte og produktivitet).
 7. Bundbeskrivelser (f.eks. topografi, geokemiske og  

 geologiske beskrivelser og biologisk produktivitet).
 8. Tilstedeværelse og indvirkninger af andre  

 dumpninger, der er blevet foretaget på dumpningsområdet (f.eks. påvisning af  

 store forekomster af metal og indhold af organisk kulstof).
 9. Ved udstedelse af dumpningstilladelse skal de  

 kontraherende parter overveje, om der er tilstrækkelig videnskabeligt  

 grundlag for en vurdering af følgerne af den form for dumpning, der er  

 beskrevet i dette bilag, under hensyntagen til årstidsbestemte variationer.
C.
Almindelige hensyn og betingelser 1. Mulige indvirkninger på rekreative værdier (f.eks.  

 forekomst af flydende eller strandet materiale, uklarhed, dårlig lugt,  

 misfarvning og skumning).
 2. Mulige indvirkninger på livet i havet, fiske- og  

 skaldyrkulturer, fiskebestande og fiskeri, tangoptagning og -kulturer.
 3. Mulige indvirkninger på anden anvendelse af havet  

 (f.eks. forringelse af vandets kvalitet til industrielle formål,  

 undervandskorrosion af konstruktioner, gene for manøvrering af skib på grund  

 af flydende materialer, gene for fiskeri eller navigering på grund af  

 ophobning af affald eller faste genstande på havbunden og beskyttelse af  

 områder, der især er vigtige at udforske eller bevare).
 4. Den praktiske tilstedeværelse af alternative  

 landbaserede behandlings-, bortskaffelses eller tilintetgørelsesmuligheder  

 eller af muligheder for at gøre stoffet mindre skadeligt med hensyn til  

 dumpning i havet.
Danmarks ratifikationsinstrument deponeredes den 23. oktober 1974 hos  

 regeringerne i London, Mexico City, Moskva og Washington.
Ved ratifikationen  

 har Danmark tilkendegivet, at de af konventionen omfattede forhold efter  

 gældende lovgivning udgør et færøsk særanliggende, og at Færøerne indtil  

 videre ikke er omfattet af konventionens forpligtelser.
 Foruden Danmark har følgende lande ratificeret konventionen:
 Afghanistan, Amerikas forenede Stater, De forenede arabiske Emirater,  

 Canada, Den dominikanske Republik, Guatemala, Haiti, Island, Jordan, Mexico,  

 New Zealand, Norge, Panama, Philippinerne, Spanien, Det forenede Kongerige  

 Storbritannin og Nordirland og Sverige.
 New Zealand har meddelt, at ratifikationen ikke vedrører Cook-øerne, Niue  

 og Tokelau-øerne.
 Storbritannien har erklæret, at konventionen først træder i kraft for  

 Jersey den 30. dag efter, at Det forenede Kongerige har underrettet de øvrige  

 depositarregeringer om, at de foranstaltninger, som er nødvendige for at  

 gennemføre konventionens bestemmelser på Jersey, er truffet.
 Konventionen trådte i medfør af artikel XIX i kraft den 30. august 1975.
 Udenrigsministeriet, den 6. februar  

 1976.
K.
B.
Andersen.
