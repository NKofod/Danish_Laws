Betænkning afgivet af Erhvervsudvalget  

 den 10. maj 2001 Betænkning over Forslag til lov om ændring af lov om  

 banker og sparekasser m.v., realkreditloven og lov om  

 fondsmæglerselskaber (Anvendelse af interne modeller til  

 kapitaldækningsformål, etablering af filialer i andre lande og  

 præcisering af insolvensbegrebet) [af  

 økonomiministeren (Marianne Jelved)] 1. Ændringsforslag Der er af økonomiministeren stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 8. februar 2001 og var til  

 1. behandling den 2. marts 2001. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 6 møder.
Høring Et udkast til lovforslag har inden fremsættelsen  

 været sendt i høring, og økonomiministeren sendte den 20.  

 november 2001 dette udkast til udvalget, jf. alm. del   bilag 84. Den 8.  

 februar 2001 sendte økonomiministeren de indkomne høringssvar  

 til udvalget, jf.
L 168   bilag 1. Den 9. februar 2001 sendte  

 økonomiministeren et høringsnotat til udvalget, jf.
L 168  

 bilag 2.
Spørgsmål Udvalget har stillet et spørgsmål til  

 økonomiministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af  

 EL og Kirsten Jacobsen (UP)) indstiller lovforslaget til vedtagelse  

 med de stillede ændringsforslag.
 Et mindretal i udvalget (EL og Kirsten Jacobsen  

 (UP)) indstiller lovforslaget til vedtagelse uændret.  

 Mindretallet vil stemme imod de stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomiministeren, tiltrådt af et flertal  

(udvalget med undtagelse af  EL og Kirsten Jacobsen (UP)):
Til § 1 1) Efter nr. 10 indsættes som nyt nummer:
 »01. I § 49 indsættes efter stk. 1 som nyt stykke:
»Stk. 2. Det Finansielle Virksomhedsråd indgår i  

 tilsynet med pengeinstitutter inden for rådets kompetenceområde,  

 jf. lov om finansiel virksomhed § 01, stk. 2.« Stk. 2-6 bliver herefter stk. 3-7.« [Det Finansielle Virksomhedsråds kompetence] Til § 2 2) Efter nr. 11 indsættes som nyt nummer:
 »01. I § 94 indsættes efter stk. 1 som nyt  

 stykke:
»Stk. 2. Det Finansielle Virksomhedsråd indgår i  

 tilsynet med institutterne inden for rådets kompetenceområde, jf.  

 lov om finansiel virksomhed § 01, stk. 2.« Stk. 2-4 bliver herefter stk. 3-5.« [Det Finansielle Virksomhedsråds kompetence] Til § 3 3) Efter nr. 9 indsættes som nyt nummer:
 »01. I § 31 indsættes efter stk. 1 som nyt stykke:
»Stk. 2. Det Finansielle Virksomhedsråd indgår i  

 tilsynet med fondsmæglerselskaber inden for rådets  

 kompetenceområde, jf. lov om finansiel virksomhed § 01, stk. 2.« Stk. 2-9 bliver herefter stk. 3-10.« [Det Finansielle Virksomhedsråds kompetence] Bemærkninger Til nr. 1-3 I forbindelse med 1. behandling af forslag til lov om  

 finansiel virksomhed (L 165) har rådsstrukturen været  

 drøftet.
Der er på den baggrund foreslået nedsat et  

 råd (Det Finansielle Virksomhedsråd). Der henvises til  

 bemærkningerne til den foreslåede § 01 i lov om finansiel  

 virksomhed.
 I forlængelse af den foreslåede § 01 i lov om  

 finansiel virksomhed foreslås der indsat en paragraf i de finansielle  

 love, som er omfattet af dette lovforslag, hvorefter Det Finansielle  

 Virksomhedsråd også får kompetence efter disse love.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V) 
Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 168 Bilagsnr.
