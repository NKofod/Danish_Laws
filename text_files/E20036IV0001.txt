 Ved det forebyggende restancearbejde forstås dels den sagsbehandling,  

 som foretages i forbindelse med, at en virksomhed anmelder sig til  

 registrering, se under A.1, dels de aktiviteter, som TSR, eventuelt  

 sammen med KM udfolder for at imødegå, at en igangværende registreret  

 virksomhed oparbejder restancer til skatte- og afgiftsmyndighederne, se  

 herom under afsnit A 2.
A.1 Registrering Registrering af en virksomhed er det første og meget vigtige led i det  

 forebyggende restancearbejde, idet det er i denne fase, TSR skal vurdere,  

 om virksomheden overhovedet skal registreres, og i bekræftende fald om  

 registreringen skal betinges af, at virksomheden opfylder visse  

 krav.
A.1.1 Indledning ToldSkat administrerer en lang række af de love, regler og ordninger,  

 der vedrører virksomhederne i Danmark, regler, som er vedtaget i  

 Folketinget og i EU.
Nogle af reglerne har samfundsregulerende virkning, andre skal sikre  

 indtægter til det offentlige.
ToldSkat opkræver på det grundlag en stor  

 del af de penge, som går til samfundets fælles pengekasse.
I de enkelte love er der taget stilling til, hvordan opkrævningen skal  

 foregå.
Det er blandt andet sket ved at give anvisninger for, hvem der  

 skal registreres og for hvad.
Man skal være opmærksom på, at der kan gå op til 14 dage fra, at TSR  

 har modtaget en registreringsanmodning, til virksomheden er blevet  

 registreret, selv om anmodningen er korrekt udfyldt.
Dette hænger sammen  

 med, at TSR forinden skal tage stilling til, om virksomheden som  

 betingelse for at blive registreret skal sættes på forkortet afregning  

 eller skal pålægges at stille sikkerhed ved registreringen.
Erhvervs- og Selskabsstyrelsen tildeler CVR-nummer til virksomheder,  

 der drives i selskabsform.
Dette kan medføre, at der går mere end 14 dage,  

 før en registrering kan foretages, eksempelvis ved nærmere undersøgelser  

 hos Erhvervs- og Selskabsstyrelsen.
 Det er i alles interesse, at virksomheden registreres rigtigt, fordi  

 registreringen danner grundlag for en korrekt  

 opkrævning.
A.1.2 Register over virksomheder -  

 CVR-register Virksomheder, som er moms- og afgiftspligtige, eller som skal indeholde  

 A-skat, AM-bidrag, ATP mv., har pligt til at anmelde sig hos TSR og har  

 samtidig pligt til at anmelde ændringer i virksomhedens ejerforhold,  

 ansvarlige ledelse eller beliggenhed.
TSS har pligt til at føre et register over anmeldte virksomheder  

 indeholdende ajourførte oplysninger om virksomhedernes ejerforhold og  

 ansvarlige ledelse.
Når virksomheden er blevet registreret, får den  

 tildelt et CVR-nummer, jf.
Lov om Det Centrale Virksomhedsregister  

 (lovbekendtgørelse nr. 598 af 22. juni 2000) § 5, stk. 3.
 Det fremgår nærmere af denne lovs § 5, stk. 3, at TSS skal tildele et  

 entydigt identifikationsnummer - et CVR-nummer - til virksomheder, som har  

 en driftsform, der ikke skal anmeldes til registrering i Erhvervs- og  

 Selskabsstyrelsen.
 Kerneområdet er her enkeltmandsvirksomheder og interessentskaber.
 Virksomheder, der skal drives i selskabsform, får tildelt et  

 CVR-nummer af Erhvervs- og Selskabsstyrelsen efter stk. 2 i samme  

 bestemmelse.
 Hvis et sådant register skal kunne opfylde sit formål, må TSR samtidig  

 med registreringen være berettiget til at kontrollere, om de anmeldte  

 oplysninger er korrekte.
 Kontrollen med, om de oplysninger, som virksomheden har givet i sin  

 registreringsanmeldelse, er korrekte, opdeles i en formel og i  

 en materiel registreringskontrol, som beskrives nærmere i afsnit  

 A.1.4.
A.1.3 Registrering af virksomheder Følgende virksomheder skal anmelde sig til registrering hos TSR:
 Registreringspligten for indeholdelsespligtige efter kildeskatteloven  

 er foreskrevet i KSL § 85 og bekendtgørelse nr. 980 af 16. november 2001  

 om opkrævning af indkomstskat samt kommunal og amtskommunal  

 ejendomsværdiskat for personer mv. (kildeskattebekendtgørelsen) § 18.
 Den tilsvarende registreringspligt for indeholdelsespligtige efter  

 arbejdsmarkedsfondsloven findes i AMFL § 21 og bekendtgørelse nr. 979 af  

 16. november 2001 om arbejdsmarkedsbidrag § 1.
 Afgiftspligtige efter momsloven skal lade sig registrere efter  

 bestemmelsen i ML § 47.
 Reglerne om registrering gælder for virksomheder, hvad enten de drives  

 som enkeltmandsvirksomhed, interessentskab eller i selskabsform, og det  

 forhold, at det rent praktisk er Erhvervs- og Selskabsstyrelsen, der giver  

 selskaber mv. et CVR-nummer, når et selskab anmeldes til registrering dér,  

 jf. ovenfor, ændrer ikke ved pligten til at lade sig registrere hos TSR,  

 hvis virksomheden skal drive afgiftspligtig virksomhed eller er  

 indeholdelsespligtig efter kildeskatteloven, fordi den har ansat  

 personale.
 Registreringspligten efter toldloven findes i TDL § 29, medens  

 registreringspligten efter lønsumsafgiftsloven findes i LAL § 2  

 .
A.1.3.1 Enkeltregistrering Udgangspunktet for registrering er, at virksomheden tildeles ét CVR-nr.  

 Dette fremgår eksempelvis af kildeskattebekendtgørelsens § 19, stk. 1, 1.  

 pkt., bekendtgørelse om arbejdsmarkedsbidrag § 2, 1. pkt, bekendtgørelse  

 om lønsumsafgift § 2, stk. 1, 1. pkt. og forudsætningsvis af ML § 47.
 Der findes dog hjemmel i skatte- og afgiftslovgivningen til, at dele af  

 en virksomhed kan registreres hver for sig (delregistrering), eller at  

 flere afgiftspligtige personer kan registreres under ét  

 (fællesregistrering).
A.1.3.2 Delregistrering Som nævnt er det hovedreglen, at en indeholdelses- og/eller  

 afgiftspligtig skal registreres som én virksomhed.
Det gælder også, selv  

 om den pågældende driver flere virksomheder, eksempelvis flere filialer,  

 afdelinger eller forretninger.
Det betyder bl.a., at virksomhederne skal  

 indeholde A-skat og redegøre herfor samlet, ligesom virksomhederne skal  

 udveksle varer og ydelser uden momsmæssige konsekvenser.
 Den indeholdelses- og/eller afgiftspligtige kan dog efter anmodning  

 over for TSR få tilladelse til at lade virksomhederne registrere hver for  

 sig, hvis regionen vurderer, at der drives flere virksomheder, og der  

 fører særskilt regnskab for hver enkelt virksomhed, jf. bl.a.  

 kildeskattebekendtgørelsens § 19, stk. 1, og ML § 47, stk. 3.
 Ved "flere virksomheder" forstås i denne forbindelse, at opdelingen i  

 flere virksomheder er forretningsmæssigt betinget.
 Ved "særskilt regnskab" forstås , at den pågældendes almindelige  

 regnskab er opdelt i flere selvstændige regnskaber.
 Virksomhederne skal hver for sig udføre eksempelvis afgiftspligtige  

 transaktioner i form af levering, således som det er defineret i ML §  

 4.
 Hvis betingelserne er opfyldt, vil hver virksomhed herefter få sit eget  

 nummer og blive betragtet som selvstændig. "Hovedvirksomheden" har et  

 CVR-nummer, medens den delregistrerede virksomhed tildeles et  

 SE-nummer.
Der eksisterer en særlig ordning - eksportmomsordningen - der går ud  

 på, at virksomheder med eksportomsætning eller anden momsfri omsætning kan  

 få momsen af eksportværdien hurtigere tilbagebetalt.
Det sker ved, at  

 virksomheden udskiller denne omsætning i en selvstændig momsregistrering  

 med eget SE-nummer og fører særskilt regnskab for hver enhed.
 Alle delregistrerede virksomheder skal afregne moms månedsvis,  

 uanset hvor stor omsætningen er i de enkelte delregistreringsforhold, jf.  

 ML § 57, stk. 5, sidste pkt.
Delregistreringen betyder, at hver af de momsregistrerede enheder  

 betragtes som en selvstændig momspligtig virksomhed i henhold til ML § 3,  

 stk. 3. Virksomhedens eksportsalg af varer og ydelser kan herefter  

 faktureres i to led, nemlig fra den oprindelige enhed (hovedenheden) til  

 den nye enhed (eksportenheden) og derefter fra eksportenheden til  

 eksempelvis en kunde i udlandet.
Virkningen heraf bliver, at leverancen  

 fra hovedenheden til eksportenheden er momspligtig, medens leverancen fra  

 eksportenheden til køberen i udlandet er momsfri.
 Hvis virksomheden ønsker at blive omfattet af eksportmomsordningen,  

 skal den sende en ansøgning til TSR.
Ordningen er således betinget af, at levering af varer og ydelser fra  

 hovedenheden til eksportenheden er momspligtige transaktioner, og at en  

 tilsvarende leverance mellem to uafhængige parter etableret i Danmark  

 ville være belagt med dansk moms.
Der henvises til momsvejledningens  

 afsnit M.1.4.1.
A.1.3.3 Fællesregistrering Hvis der mellem flere selvstændigt registrerede  

 indeholdelsespligtige virksomheder består et økonomisk fællesskab med  

 hensyn til ejerforholdet, kan TSR efter anmodning give tilladelse til, at  

 indeholdt A-skat indbetales under ét sammen med redegørelsen herfor, jf.  

 kildeskattebekendtgørelsen § 19, stk. 2.
Det samme gælder flere afgiftspligtige erhvervsdrivende, der  

 udelukkende driver registreringspligtig virksomhed, idet også disse efter  

 anmodning kan registreres under ét, jf.
ML § 47, stk. 4.
 For så vidt angår  selskaber, der driver såvel  

 registreringspligtig som ikke registreringspligtig virksomhed her i  

 landet, gælder, at disse selskaber kan få tilladelse fra TSR til  

 at at blive registreret under ét, hvis de opfylder visse betingelser.
Selskaber med blandede aktiviteter skal for at blive  

 fællesregistreret være koncernforbundne, hvorved forstås, at der skal  

 være tale om selskaber mv., hvis aktier mv. direkte eller indirekte er 100  

 % ejet af det samme selskab (moderselskabet mv.). Hvis der i nogle af de  

 omfattede datterselskaber er udstedt medarbejderaktier i medfør af LL § 7  

 A, kan der alligevel gives tilladelse til fællesregistrering, når aktierne  

 er udstedt på betingelse af, at de kun kan sælges til det udstedende  

 selskab, jf.
ML § 47, stk. 4.
Ordningen indebærer, at der ikke skal beregnes moms af  

 intern omsætning.
Fællesregistreringen behøver ikke at omfatte alle  

 selskaberne i koncernen.
 Fællesregistreringen medfører, at afregning af skatter og  

 afgifter fra de underliggende SE-numre foretages af ét CVR-nr. - det  

 fællesafregnende CVR-nr.
Fællesregistrerede virksomheder betragtes såvel i skatte-  

 som i afgiftsmæssig henseende som én virksomhed.
Det betyder bl.a.,   

 at intern handel med varer og ydelser mellem virksomhederne skal ske uden  

 beregning af moms, ligesom fællesregistreringen indebærer, at de  

 pågældende virksomheder hæfter solidarisk for betaling af skatter og  

 afgifter, jf.
ML § 46, stk. 7, og cirkulære nr. 135 af 4. november 1988 om  

 opkrævning af indkomst- og formueskat efter kildeskatteloven, som er  

 ændret ved cirkulære nr. 91 af 16. juni 1995. Det betyder også, at der kan  

 modregnes mellem positive og negative afgifts- og skattetilsvar, der måtte  

 vedrøre de enkelte registreringsenheder.
A.1.3.4 registrering ved herboende  

 repræsentant/befuldmægtiget I skatte- og afgiftslovgivningen er der fastlagt nærmere regler for  

 udenlandske foretagender, der udøver afgiftspligtige aktiviteter her i  

 landet.
Nedenfor er nærmere redegjort for reglerne i momsloven og  

 kildeskatteloven mv., idet disse lovområder er de mest anvendte for  

 udenlandske foretagender.
 Lignende regler findes i toldloven, punkt- og miljøafgiftslovgivningen  

 samt lønsumsafgiftslovningen.
 For visse af disse udenlandske virksomheder stilles der krav om, at de  

 skal have en repræsentant, der bor her i landet - en såkaldt fiskal  

 repræsentant - for at kunne blive momsregistreret.
 En fiskal repræsentant fungerer som kontaktperson og muliggør, at  

 ToldSkat kan kommunikere via en person eller virksomhed, som er fortrolig  

 med dansk lovgivning og administration.
 I de tilfælde, hvor den udenlandske virksomhed skal have en fiskal  

 repræsentant, hæfter denne solidarisk sammen med virksomheden for momsen.  

 Kravet om solidarisk hæftelse skal sikre den danske stat mod tab i  

 tilfælde af, at den udenlandske virksomhed undlader at betale sin  

 moms.
Regler om tvungen fiskal repræsentant gælder for afgiftspligtige  

 personer, der har forretningssted i et land uden for EU, med hvilket  

 Danmark ikke har indgået en aftale om gensidig bistand med en  

 retsvirkning, der svarer til reglerne i EU.
Nærmere gælder det, at disse  

 virksomheder skal registreres ved en person, der er bosiddende her i  

 landet, eller ved en virksomhed, der har forretningssted her i landet.  

 Reglerne herom fremgår af ML § 47, stk. 2.
Det samme gælder, når den udenlandske virksomhed køber varer fra andre  

 EU-lande.
Afgiftspligtige personer med forretningssted uden for Danmark  

 skal dog ikke registreres i det omfang, aftageren er gjort  

 betalingspligtig.
Det betyder, at det alene er momspligtige virksomheder fra lande uden  

 for EU, som Danmark ikke har indgået bistandsaftaler på momsområdet med,  

 der skal registreres ved en herboende fiskal repræsentant.
Den fiskale  

 herboende repræsentant efter ML § 47, stk. 2 hæfter sammen med  

 virksomheden solidarisk for momsen, jf.
ML § 46, stk. 6.
 Der stilles således ikke krav om, at momspligtige virksomheder, der er  

 etableret i et andet EU-land eller på Færøerne, Grønland, Island og i  

 Norge samt Lichtenstein med hvem Danmark har indgået aftale om gensidig  

 bistand med en retsvirkning, der svarer til reglerne i EU - den såkaldte  

 EØS-aftale - skal have en herboende fiskal repræsentant, selv om de sælger  

 momspligtige varer og ydelser i Danmark.
Det er dog op til disse landes virksomheder selv at træffe afgørelse  

 om, hvorvidt de ønsker at bruge ordningen med fiskal repræsentant.
I disse  

 tilfælde vil den fiskale repræsentant kun fungere som kontaktperson for  

 den udenlandske virksomhed, hvorimod repræsentanten ikke hæfter for  

 momsen.
Hæftelsen påhviler alene den udenlandske virksomhed.
I det omfang de udenlandske virksomheder ikke skal registreres ved en  

 fiskal repræsentant, skal virksomhederne registreres direkte ved TSR  

 Sønderborg.
Her får de udenlandske virksomheder oplysning om regler,  

 momsregistrering mv. i Danmark.
Andre udenlandske arbejdsgivere kan også vælge at udbetale løn gennem  

 en befuldmægtiget, jf.
KSL § 46, stk. 5. Den befuldmægtigede skal i denne  

 situation kun indeholde A-skat.
A.1.3.5 registrering af virksomhed der drives af  

 umyndige personer Umyndige kan i et vist begrænset omfang drive virksomhed og kan som  

 følge heraf også registreres hos TSR, hvis virksomheden er  

 registreringspligtig.
 I værgemålsloven sondres der mellem personer, der er umyndige som følge  

 af mindreårighed, jf. værgemålslovens § 1, og personer, der er umyndige,  

 fordi har fået frataget deres retlige handleevne (umyndiggjorte), jf.  

 værgemålslovens § 6, stk. 2.
 Efter værgemålslovens § 43 kan værgen til en mindreårig, der er fyldt  

 15 år, give tilladelse til, at den mindreårige selv må drive virksomhed.  

 Værgen skal dog forinden, at tilladelsen gives, sikre sig statsamtets  

 godkendelse.
 En sådan tilladelse bevirker, at den mindreårige, der er fyldt 15 år,  

 på egen hånd kan indgå de retshandler, som falder inden for virksomhedens  

 område, jf. værgemålslovens § 43, stk. 2. Det betyder nærmere, at den  

 mindreårige bindes af sine aftaler og derfor hæfter eller er  

 erstatningsansvarlig over for dem, som retshandlerne indgås med, og over  

 for dem, som i øvrigt berøres af retshandlen, herunder TSR med hensyn til  

 de skatter- og afgifter mv., der løber på som følge af virksomhedens  

 drift.
En umyndig, der er fyldt 15 år, kan således registreres som henholdsvis  

 indeholdelsespligtig og afgiftspligtig mv. hos TSR.
Registreringen skal i  

 dette tilfælde ikke ske ved værgen, som heller ikke hæfter for den  

 umyndiges forpligtelser.
 Det bemærkes, at en modsætningsslutning fra værgemålslovens § 42 om  

 råden over selverhvev efter det fyldte 15. år og § 43, som er nævnt lige  

 ovenfor, fører til, at mindreårige under 15 år ikke kan forpligte sig i  

 forbindelse med drift af virksomhed.
 Mindreårige under 15 år kan derfor aldrig registreres som henholdsvis  

 indeholdelses- og afgiftspligtige mv. hos TSR, heller ikke sammen med  

 deres værge.
Såfremt der opstår et praktisk behov, må virksomheden drives af en  

 myndig, f.eks., men ikke nødvendigvis, værgen.
Gældsforpligtelsen påhviler  

 udelukkende den myndige.
 Værgen handler på den umyndiges vegne i anliggender, der er omfattet af  

 værgemålet, jf. værgemålslovens § 5, stk. 4, og skal ifølge § 24 varetage  

 den umyndiges interesser.
 Bestemmelsen i værgemålslovens § 43 om umyndiges mulighed for med  

 bindende retsvirkning at drive erhvervsvirksomhed vedrører formelt set  

 også voksne umyndige (umyndiggjorte), men anvendes ikke i praksis.
 TSR kan derfor ikke registrere en virksomhed, der drives af en umyndig  

 over 18 år, idet den pågældende ikke kan forpligtes af sine aftaler eller  

 råde over sin formue.
 A.1.3.6 Registrering af virksomhed, der drives  

 af udenlandske personer, der har taget ophold her i landet.
 Bestemmelser om hvilke regler, der gælder for udlændinge, der opholder  

 sig i Danmark, og som ønsker at drive selvstændig erhvervsvirksomhed her i  

 landet, findes i udlændingeloven (lovbekendtgørelse nr. 711 af 1/8-2001).
 Ifølge udlændingelovens § 13, stk. 1, skal udlændinge have  

 arbejdstilladelse for at drive selvstændig erhvervsvirksomhed .
 Dette gælder dog ifølge lovens § 14 ikke for:
 Hvis en udlænding ikke opfylder ovennævnte undtagelsesbestemmelser og  

 således skal have en arbejdstilladelse, påser TSR, at den pågældende har  

 et dansk personnummer og en adresse i Danmark.
I den forbindelse bør TSR kræve dokumentation for opholds- og  

 arbejdstilladelse, som disse personer har fået udleveret, hvis de vel at  

 mærke har en sådan tilladelse.
Eventuel henvendelse herom kan foretages  

 til Udlændingestyrelsen.
 Herudover søger TSR oplyst, hvilke aktiviteter den anmeldte virksomhed  

 nærmere skal udfolde med henblik på at anvende korrekt  

 branchekode.
A.1.3.7 Registrering af konkursboer En virksomhed kan tages under konkursbehandling, hvis virksomhedens  

 ejer eller en kreditor i virksomheden anmoder skifteretten om det.
Dette  

 sker ved, at skifteretten afsiger et konkursdekret, hvorefter virksomheden  

 er blevet til et konkursbo.
Det er dog en betingelse for at blive erklæret  

 konkurs, at virksomheden er insolvent, hvilket vil sige, at den pågældende  

 ikke kan opfylde sine forpligtelser, efterhånden som de forfalder, og at  

 dette problem ikke er af forbigående karakter, jf.
KL § 17.
 Reglerne tilsigter at give kreditorerne en samtidig og ligelig dækning  

 for deres krav efter en konkursorden, der er nærmere beskrevet i KL´s  

 kapitel 10 og i E.3.14.
 På baggrund af oplysninger i Statstidende eller Registreringstidende  

 afmelder TSR samtlige registreringsforhold for den konkursramte virksomhed  

 med virkning fra det tidspunkt, hvor skifteretten har afsagt konkursdekret  

 over den.
Hvis virksomhedens drift er ophørt i og med konkursen eller måske før,  

 indskrænker konkursbehandlingen sig til at opgøre boets formue og foretage  

 eventuel fordeling af aktiverne mellem de berettigede.
I denne situation  

 skal konkursboet ikke registreres som indeholdelses- eller afgiftspligtigt  

 mv. hos TSR.
Hvis konkursboet fortsætter den tidligere virksomheds aktiviteter,  

 eksempelvis fordi de igangværende ordrer skal afvikles, er det fremover  

 konkursboet v/kurator, som er ansvarlig for driften og skal sørge for  

 konkursboets anliggender.
Dette indebærer blandt meget andet, at kurator  

 skal anmelde konkursboet til registrering i henhold til eksempelvis moms-  

 og kildeskatteloven hos TSR, som giver konkursboet et nyt  

 CVR-nummer.
Grunden til, at konkursboet ikke blot kan fortsætte med virksomhedens  

 gamle CVR-nummer, er, at konkursboet er en anden juridisk person end den  

 oprindelige virksomhed, hvilket bl.a. viser sig ved, at det fremover er  

 konkursboet, der hæfter for betaling af de skatter- og afgifter, som  

 hidrører fra konkursboets drift.
Se om konkurs under afsnit E.3.
Det bemærkes, at en virksomhed, der har anmeldt betalingsstandsning,  

 fortsætter driften under det hidtidige CVR-nummer og derfor ikke af den  

 grund skal registreres på ny hos TSR.
I den situation er det fortsat  

 virksomheden, der er afgifts- og indeholdelsespligtig, og ikke  

 "betalingsstandsningsboet", idet der ikke foreligger et bo i juridisk  

 henseende.
Se om betalingsstandsning i afsnit  

 E.2.
A.1.4 Formel registreringskontrol Ved registrering hos TSR underkastes virksomhedens anmeldelse dels en  

 formel registreringskontrol, dels en materiel  

 registreringskontrol.
A.1.4.1 Formel registreringskontrol Når TSR modtager en registreringsanmeldelse, kontrolleres, om  

 blanketten er korrekt udfyldt.
 Endvidere undersøges det, om underskrifter, CPR-numre og øvrige  

 oplysninger på de personer, der er involveret i den virksomhed, som ønskes  

 registreret, er rigtige.
Endelig påser TSR i denne fase, at alle de blanketter, der skal bruges  

 for at registrere virksomheden som indeholdelses- eller afgiftspligtig er  

 til stede.
I den forbindelse tænkes specielt på det materiale, som er  

 nødvendigt, når anmeldelsen vedrører et ApS eller et A/S, f.eks.,  

 revisorerklæring og "det sammenskrevne resume" fra Erhvervs- og  

 Selskabsstyrelsen, hvoraf fremgår bl.a. størrelsen af den tegnede kapital  

 og dens sammensætning, hvem der kan tegne selskabet, og hvem der er i  

 selskabets bestyrelse og direktion.
 Det er denne kontrol, der kaldes den formelle registreringskontrol, og  

 den foregår i forbindelse med, at virksomheden, der ønskes registreret,  

 gives et CVR- eller SE-nummer, medmindre virksomheden er et selskab mv.,  

 som Erhvervs- og Selskabsstyrelsen skal give CVR-nummer.
 Hvis det nystiftede selskab ikke har fået et CVR-nummer, skal TSR  

 henvise virksomheden til Erhvervs- og Selskabsstyrelsen, der straks  

 tildeler det anmeldte selskab et CVR-nummer, som det beholder, medmindre  

 Erhvervs- og Selskabsstyrelsen i sin efterfølgende sagsbehandling finder,  

 at selskabet ikke kan registreres.
 Det er således ikke muligt for TSR at give en anmeldt virksomhed et  

 nummer, hvis virksomheden er organiseret som et selskab mv.
 Det forhold, at virksomheden er et selskab og som sådan nummersættes af  

 Erhvervs- og Selskabsstyrelsen i forbindelse med registrering dér,  

 friholder ikke selskabet for at lade sig registrere hos TSR, hvis det er  

 afgifts- og/eller indeholdelsespligtigt over for  

 ToldSkat.
A.1.4.2 Materiel registreringskontrol Formålet med den materielle registreringskontrol er at sikre, at den  

 anmeldte virksomhed rent faktisk har den virksomhedsform, som den ifølge  

 anmeldelsen påstår at have, og i den forbindelse fastlægge virksomhedens  

 hæftelsesforhold over for ToldSkat.
 I den materielle registreringskontrol skal også indgå en kontrol af, om  

 den drift, virksomheden anmelder til registrering for, er  

 indeholdelsespligtig, afgiftspligtig mv.
Som eksempel herpå kan nævnes en vurdering af, om den pågældende  

 virksomhed overhovedet er en selvstændig erhvervsvirksomhed, eller om der  

 reelt foreligger et lønmodtagerforhold.
Sidstnævnte hverken kan eller skal  

 registreres.
 Endvidere indgår der i kontrollen en undersøgelse af, om den pågældende  

 har gæld til ToldSkat, og der er tale om eventuel  

 stråmandsvirksomhed, ligesom den anmeldte virksomhed og dens ejere  

 tjekkes i  "Træsko-registret", se A.1.4.2.6 og i  

 "KINFO-registret".
A.1.4.2.1 Generelt om  

 virksomhedsformer Etablering af erhvervsvirksomheder er underkastet en lang række love og  

 bestemmelser.
I det følgende vil der blive givet en kort omtale af  

 forskellige virksomhedsformer.
Forskellen mellem virksomhederne kommer  

 især til udtryk gennem den måde, hvorpå ejerne hæfter for virksomhedens  

 gæld.
A.1.4.2.1.1 Terminologi I de efterfølgende afsnit vil der blive anvendt forskellige udtryk som  

 "virksomhed", "selskab" og "§ 3-virksomhed", mv.
 Betegnelsen "virksomhed" anvendes helt neutralt og udtrykker derfor  

 intet om ejerforhold eller hæftelsesforhold, ligesom den intet fortæller  

 om, hvilken driftsform den pågældende erhvervsvirksomhed har.
 Betegnelsen "selskab" vil blive anvendt om virksomheder med begrænset  

 ansvar, dog først og fremmest om aktie- og anpartsselskaber, medens  

 andelsselskaber, kommanditselskaber, foreninger og andre selskaber med  

 begrænset ansvar normalt vil blive benævnt med driftsformen, evt. som §  

 3-virksomhed, se nærmere nedenfor.
En "§ 3-virksomhed" er en restgruppe af virksomheder, der er omfattet  

 af § 3 i lov om visse erhvervsdrivende virksomheder.
Der er tale om  

 virksomheder med begrænset ansvar, hvilket skal fremgå af navnet.  

 Andelsselskaber skal benytte forkortelsen "A.M.B.A.", der står for  

 andelsselskab med begrænset ansvar, medens forkortelserne,  

 "S.M.B.A.","F.M.B.A.", "V.M.B.A" der står for henholdsvis selskab,  

 forening eller virksomhed med begrænset ansvar kan  

 forekomme.
A.1.4.2.1.2 Den retlige regulering Der eksisterer en egentlig lovgivning om aktie- og anpartsselskaber og  

 filialer af udenlandske aktie- og anpartsselskaber samt erhvervsdrivende  

 fonde, partrederier samt partnerselskaber/kommanditaktieselskaber.
Disse  

 virksomhedsformer benævnes derfor: De lovregulerede selskabsformer.
 De øvrige selskabsformer er kun undergivet få og spredte  

 lovbestemmelser og kaldes som følge heraf: De ulovregulerede  

 selskabsformer.
 I den forbindelse skal nævnes lov om visse erhvervsdrivende  

 virksomheder eller erhvervsdrivendeloven, som overordnet betragtet finder  

 anvendelse på virksomheder, der har til formål gennem erhvervsdrift at  

 fremme de økonomiske interesser for virksomhedens deltagere, jf. lovens §  

 1.
 Som loven er bygget op, skal først nævnes de organisationsformer, den  

 ikke omfatter.
Loven gælder ikke for aktie- og anpartsselskaber samt erhvervsdrivende  

 fonde, der, som lige nævnt, har en egentlig lovgivning, jf. § 1, stk. 2.  

 Heller ikke fonde eller fagforeninger er omfattet i det omfang, de ikke  

 driver erhvervsvirksomhed.
Det samme gælder efter lovens § 5 kommunale  

 fællesskaber, partrederier og finansielle virksomheder, der i lighed med  

 aktie- og anpartsselskaberne er undergivet anden selskabsretlig  

 regulering.
 Ej heller omfatter loven enkeltmandsvirksomheder, interessentskaber og  

 kommanditselskaber, bortset fra reglerne i kapitel 1, der beskriver lovens  

 anvendelsesområde og indeholder definitioner, kapitel 2, der omhandler  

 regler om virksomhedens navn og prokura, samt kapitel 7, der indeholder  

 diverse straffebestemmelser.
Det kan herefter konkluderes, at lovens § 3 omfatter en restgruppe af  

 erhvervsdrivende virksomheder, der har begrænset hæftelse, og som ikke er  

 omfattet af øvrige selskabslove eller lovens øvrige definerede  

 virksomhedsformer.
Som eksempel på § 3-virksomhe- der kan nævnes  

 andelsselskaber med begrænset ansvar i henhold til lovens § 4, jf. §  

 3.
 Hertil kommer de interessentskaber og kommanditselskaber, hvor  

 henholdsvis interessenterne og komplementarerne udelukkende er juridiske  

 personer, hvilket fremgår af § 2, stk. 3, sidste pkt.
 Lov om visse erhvervsdrivende virksomheder er først og fremmest en  

 registreringslov - og altså ikke en lov, der ligesom aktieselskabsloven  

 mv. indeholder materielle regler om organisering, vedtægter,  

 kapitalforhold mv.
 Hovedprincippet i lov om visse erhvervsdrivende virksomheder er  

 således, at de virksomheder, der er omfattet af lovens § 3, skal anmeldes  

 til og registreres i Erhvervs- og Selskabsstyrelsen samt indsende  

 regnskaber dertil til offentliggørelse.
§ 3-virksomheden opnår efter lovens kapitel 3 først retsevne, når den  

 er blevet registreret.
Denne bestemmelse er vigtig inden for den i øvrigt  

 ulovregulerede selskabsret og danner parallel til de regler, der gælder  

 inden for aktie- og anpartsselskabsretten.
De personer, der før  

 registreringen har påtaget sig forpligtelser på vegne af virksomheden  

 eller har medansvar herfor, hæfter personligt, direkte og solidarisk, jf.  

 § 9, stk. 2. Ved registrering overtager virksomheden disse forpligtelser.
 Det må forudsættes, at § 3-virksomheden har nogle vedtægter e.lign, der  

 indeholder retningslinier for virksomhedens organisation, har  

 formålsbestemmelser samt medlems-/stifterregler og har gjort op med  

 stemmeret, hæftelse, valg af ledelse, navn, prokura mv.
 Det må endvidere forudsættes, at virksomhedsformen klart adskiller sig  

 fra de juridiske eller fysiske personer, der falder uden for § 3, nemlig  

 aktie- og anpartsselskaber samt virksomheder, hvor én eller flere af  

 deltagerne hæfter såvel personligt, direkte og solidarisk for  

 virksomhedens forpligtelser.
For at være omfattet af § 3 må ingen af deltagerne således hæfte både  

 personligt, direkte og solidarisk.
Det udelukker imidlertid ikke  

 forskellige kombinationsmuligheder af deltagernes hæftelse, f.eks. at  

 deltagerne hæfter med hele deres formue (personligt), men kun for et  

 begrænset beløb (proratarisk).
 I det omfang, det ikke i en skriftlig selskabskontrakt er bestemt,  

 hvorledes deltagerne i virksomheden hæfter for selskabets forpligtelser,  

 vil man tillægge dem den hæftelse, der sædvanligvis er forbundet med den  

 pågældende virksomhedstype.
 Erhvervs- og Selskabsstyrelsen skal, når den behandler anmeldelser i  

 henhold til erhvervsdrivendeloven, påse, at den anmeldte virksomhedstype  

 ligger inden for lovens definition på netop den virksomhedsform, som  

 virksomheden i anmeldelsen angiver at tilhøre.
A.1.4.2.1.3 Kontraktfrihedens indhold Lov om visse erhvervsdrivende virksomheder er, som nævnt tidligere,  

 væsentligst en registreringslov, hvorfor der i princippet fortsat er  

 aftalefrihed til at danne en virksomhedsform, der er i overensstemmelse  

 med deltagernes behov.
 Aftalefriheden giver i princippet frihed til dels at vælge  

 virksomhedsform uafhængig af den påtænkte aktivitet, dels at træffe aftale  

 om stiftelse af et selskab, hvis udformning og retlige regulering ikke  

 ligner nogen hidtil eksisterende selskabstype.
 Denne kontraktsfrihed går så vidt, at selskabsdeltagerne i princippet  

 også frit kan aftale, hvorledes og i hvilket omfang de vil hæfte  

 personligt over for selskabets kreditorer.
A.1.4.2.1.4 Kontraktfrihedens grænser Kontraktsfriheden kan imidlertid ikke i praksis udstrækkes så vidt, som  

 det måtte være teoretisk muligt.
 Parterne kan således ikke gyldigt gennem vedtægter eller andre  

 stiftelsesdokumenter indrette en "passende" selskabsform og på den måde  

 omgå de eksisterende selskabslove eller de ulovregulerede, men almindeligt  

 anvendte selskabsformer såsom interessentskaber, andelsselskaber og  

 kommanditselskaber.
 Den selskabsretlige aftale- og kontraktsfrihed er endvidere undergivet  

 de begrænsninger, som forholdet til omgivelserne kræver, herunder  

 forholdet til virksomhedens kreditorer og almene interesser i øvrigt.
 I den forbindelse skal nævnes det påtrængende spørgsmål, hvem der  

 hæfter for selskabets forpligtelser, hvilket som oftest vil ligge enhver  

 potentiel kreditor på sinde.
Usædvanlige selskabskonstruktioner vil således ofte løbe ind i  

 vanskeligheder i forhold til omverdenen.
Her tænkes på den usikkerhed, de  

 kan skabe hos kreditgivere som eksempelvis banker, leverandører og  

 offentlige myndigheder.
 Hertil kommer, at selskabet og selskabsdeltagerne ofte i en længere  

 periode vil være uafklaret om de beskatnings- og afgiftsmæssige forhold  

 med risiko for at blive draget personligt til ansvar for selskabets  

 forpligtelser.
A.1.4.2.1.5 Klassificering af en  

 virksomhed Som nævnt ovenfor, har TSS pligt til at føre et register over anmeldte  

 virksomheder.
TSR er i forbindelse med registreringen af virksomheden  

 berettiget til at kontrollere, at oplysningerne, der er givet i  

 anmeldelsen, er rigtige.
Der ligger heri bl.a., at TSR faktisk foretager en klassificering af  

 den anmeldte virksomhed.
Herved forstås, at regionen sammenholder samtlige  

 oplysninger om virksomheden med den virksomhedstype, som virksomheden er  

 angivet med på registreringsanmeldelsen, og på den baggrund vurderer, om  

 virksomheden er anmeldt med korrekt virksomhedstype.
 Det bemærkes, at der i denne klassificering ikke ligger, at TSR  

 kan nægte at registrere en virksomhed, men blot "omklassificere" den.
 Hvis det efter den materielle registreringskontrol kan lægges til  

 grund, at der reelt er tale om en virksomhedsbetegnelse, der ikke svarer  

 til de faktiske forhold, eller der foreligger en omgåelse af  

 selskabslovenes regler, eksempelvis om ansvarlig kapital (aktie- og  

 anpartsselskaber), eller kontraktsfrihedens grænser på anden måde anses  

 for overskredet, nægtes registrering i den ønskede form.
Det er i den forbindelse ikke afgørende, hvad selskabsdeltagerne selv  

 har kaldt eller benævnt virksomheden.
En virksomhed vil således aldrig  

 være f.eks. et A.M.B.A (andelsselskab), S.M.B.A (selskab) eller F.M.B.A  

 (forening), blot fordi dette klart fremgår af vedtægterne.
De væsentligste kendetegn ved virksomheden skal pege henimod den  

 traditionelle opfattelse af et sådant selskab.
Med de væsentligste  

 kendetegn tænkes ikke blot på indholdet af vedtægter og andre  

 stiftelsesdokumenter, men mest på de faktiske forhold i virksomheden.
Den berørte virksomhed underrettes herefter om, at den kan blive  

 registreret som den virksomhedstype, TSR anser virksomheden for i  

 virkeligheden at være, eksempelvis en enkeltmandsvirksomhed.
Dette  

 medfører en ubegrænset hæftelse, fremfor den måske begrænsede hæftelse,  

 der fulgte af klassificeringen i registreringsanmeldelsen.
 Som tidligere nævnt, skal Erhvervs- og Selskabsstyrelsen, når den  

 behandler anmeldelser i henhold til lov om visse erhvervsdrivende  

 virksomheder, kontrollere, at den anmeldte virksomhedstype svarer til  

 lovens definition på netop den virksomhedsform, som virksomheden i  

 anmeldelsen angiver at tilhøre.
 TSR kan derfor ikke træffe afgørelse om at nægte at registrere  

 virksomheden med den virksomhedsform, som den har angivet i sin  

 anmeldelsesblanket - uden at afstemme med Erhvervs- og Selskabsstyrelsen.
 Regionens afgørelse kan påklages til TSS som øverste  

 administrative myndighed.
 I sidste instans er det domstolene, som afgør hvilken virksomhedstype,  

 der anses at foreligge i det konkrete tilfælde.
A.1.4.2.1.6 Den skattemæssige  

 klassificering Der er ingen garanti for, at den klassificering, den materielle  

 registreringskontrol har foretaget af en anmeldt virksomhed, er identisk  

 med den skattemæssige.
Det er ligningsmyndigheden, der afgør, hvorledes en konkret virksomhed  

 skal klassificeres i skattemæssig henseende, idet ligningsmyndigheden ikke  

 er bundet af den afgørelse, som den materielle registreringskontrol måtte  

 have truffet i forbindelse med en eventuel registrering af virksomheden.  

 Afgørelsen træffes efter en konkret vurdering på baggrund af de  

 skatteretlige regler på området.
Som eksempel kan nævnes en skuespiller,  

 der ønsker at drive virksomhed i selskabsform.
Vurderingen af, om den  

 pågældende på den måde kan anses for at udøve selvstændig  

 erhvervsvirksomhed, og om den kan drives i selskabsform, eller der er tale  

 om et lønmodtagerforhold og allerede af den grund hverken kan registreres  

 som erhvervsvirksomhed eller som selskab, er dels et  

 registreringsspørgsmål, dels et skatteretligt spørgsmål.
 Der vil dog typisk være sammenfald mellem den klassificering, som er  

 foretaget af den materielle registreringskontrol og den, som  

 ligningsmyndigheden har foretaget.
A.1.4.2.2 Generelt om hæftelse Formålet med den materielle registreringskontrol er, som ovenfor nævnt,  

 at fastlægge virksomhedens hæftelsesforhold over for ToldSkat.
 Derfor vil der i det følgende blive gennemgået nogle begreber, som  

 beskriver, hvordan en person, der er involveret i drift af en virksomhed,  

 hæfter over for virksomhedens kreditorer, herunder ToldSkat.
 I forbindelse med hæftelse sondres almindeligvis på følgende måder:
 I erhvervsdrivendelovens § 2 anvendes udtrykket "uden begrænsning". I  

 lovens forstand dækker udtrykket over det forhold, at der hæftes for  

 samtlige forpligtigelser i virksomheden.
 Hæftelsesformerne er nærmere beskrevet  

 nedenfor.
A.1.4.2.2.1 Personlig kontra begrænset  

 hæftelse Sondringen mellem, om hæftelsen er personlig eller begrænset, afgør,  

 hvad man hæfter med.
Ved personlig hæftelse forstås, at man hæfter med alt, hvad man ejer  

 eller i fremtiden måtte erhverve.
Det er den normale hæftelsesform, når  

 man indgår aftaler som privatperson eller driver virksomhed som  

 enkeltmandsfirma.
 Den personlige hæftelse er en "ubegrænset" hæftelse i modsætning dels  

 til den begrænsede hæftelse, dels til den proratariske hæftelse, som  

 omtales nedenfor.
Ved begrænset hæftelse er hæftelsen indskrænket til bestemt angivne  

 aktiver, herunder et bestemt pengebeløb (indskud), og man hæfter på den  

 måde kun med en del af sin formue.
Når talen er om selskaber med begrænset  

 hæftelse, betyder det, at den enkelte selskabsdeltager kun hæfter for  

 selskabets forpligtigelser med sit indskud.
Resten af den pågældendes  

 formue holdes således uden for hæftelsen.
Som eksempel på begrænset hæftelse uden for selskabsområdet kan nævnes  

 den situation, at en person kautionerer over for banken for en kassekredit  

 til sin gode ven.
Han tør dog ikke kautionere med alt hvad han ejer og  

 begrænser derfor kautionen til sit private sælgerpantebrev, hvilket banken  

 accepterer.
I dette tilfælde er kautionistens hæftelse over for banken  

 begrænset til sælgerpantebrevet, som er det eneste hos kautionisten,  

 banken kan søge sig fyldestgjort i, hvis den gode ven misligholder sin  

 forpligtelse over for banken.
A.1.4.2.2.2 Solidarisk kontra proratarisk  

 hæftelse Sondringen mellem solidarisk og proratarisk hæftelse giver udtryk for,  

 hvor stor en del af det skyldige beløb, man hæfter for.
Ved solidarisk hæftelse forstås, at man hæfter for hele det skyldige  

 beløb.
Den solidariske hæftelse kommer til udtryk i situationer, hvor  

 flere hæfter fælles for gælden, idet hver deltager kan risikere at blive  

 afkrævet hele gælden, i stedet for den del, han skylder i det indbyrdes  

 forhold mellem de hæftende.
I praksis er solidarisk hæftelse den hæftelsesform, som er den hyppigst  

 forekommende, såvel som privatperson som erhvervsdrivende.
Eksempelvis  

 hæfter hver af interessenterne i et interessentskab solidarisk for  

 interessentskabets gæld.
Solidarisk hæftelse betragtes også som en  

 "ubegrænset" hæftelsesform ved siden af den personlige hæftelse.
Her er  

 det blot objektet for hæftelsen, der er i spil, modsat den personlige  

 hæftelse, hvor det var subjektet.
Det betyder i et eksempel, hvor der er to skyldnere, som begge hæfter  

 solidarisk for gælden, at fordringshaveren kan kræve hver af skyldnerne  

 for hele beløbet.
Der ligger naturligvis ikke heri, at fordringshaveren  

 kan kræve mere end den samlede gæld, men at denne kan vælge, hvem af de to  

 han vil henvende sig til angående betalingen.
Det indbyrdes forhold mellem  

 de 2 skyldnere hører under skyldnernes interne anliggende og er kreditor  

 uvedkommende.
At hæftelsen er proratarisk betyder, at man hæfter delvis eller m.a.o.  

 for en del (pro rata parte) af gælden.
I praksis er proratarisk hæftelse  

 ikke så ofte forekommende, men som et eksempel på hæftelsesformen kan  

 nævnes en partreders hæftelse for partrederiets gæld.
Hvis de to skyldnere i eksemplet fra lige før i stedet for solidarisk  

 havde hæftet proratarisk for en halvdel, havde fordringshaveren kun kunnet  

 kræve halvdelen af det skyldige beløb hos hver af de to skyldnere.
På den  

 måde ville kreditor komme til at bære risikoen for hver af sine skyldneres  

 manglende betalingsevne.
Hvis det kun var den ene, der kunne betale, ville  

 han følgelig være nødsaget til at opgive den anden halvdel af sit krav.
A.1.4.2.2.3 Principal kontra subsidiær  

 hæftelse Sondringen mellem, om hæftelsen er principal eller subsidiær,  

 udtrykker, hvorvidt en selskabskreditor straks kan rette sit krav mod de  

 selskabsdeltagere, der hæfter, eller først skal konstatere forgæves udlæg  

 hos selskabet.
Ved principal hæftelse forstås, at kreditor i et selskab kan vælge med  

 det samme at holde sig til de hæftende selskabsdeltagere og således ikke  

 først behøver at søge sig fyldestgjort i selskabets formue.
Kreditorerne  

 kan med andre ord straks indkræve de skyldige beløb hos deltagerne  

 personligt, hvis selskabet ikke betaler.
Som eksempel på principal hæftelse kan nævnes selvskyldnerkaution.
Hvis  

 en person har påtaget sig en selvskyldnerkaution over for en bank i  

 forbindelse med, at banken har ydet et lån til en ven, vil banken kunne  

 kræve lånet betalt af kautionisten, straks vennen har misligholdt aftalen  

 over for banken, og lånet hermed er forfaldet til betaling.
Banken skal  

 ikke først forsøge at inddrive beløbet hos låntager selv.
 Hvis hæftelsen er subsidiær, skal selskabskreditor derimod først have  

 foretaget udtømmende retsforfølgning, f.eks. konstateret forgæves udlæg  

 mod selskabet, før han kan rette sin inddrivelse mod selskabsdeltagernes  

 personlige formue.
 Som eksempel på subsidiær hæftelse uden for selskabsområdet kan nævnes  

 subsidiært udlæg hos ægtefællen for personlige skatter i KSL § 72, stk. 2.  

 Se herom nedenfor under afsnit B.
A.1.4.2.2.4 Direkte kontra indirekte  

 hæftelse Indledningsvis bemærkes, at denne sondring kun er relevant, hvis  

 hæftelsen er subsidiær, hvilket er omtalt i foregående afsnit.
 Sondringen mellem, om hæftelsen er direkte eller indirekte, drejer sig  

 om, hvem der kan gøre hæftelsen gældende over for de selskabsdeltagere,  

 der hæfter.
 Hvis selskabskreditor selv kan rette sit krav direkte mod  

 selskabsdeltagerne, siges der at foreligge direkte hæftelse.
Indirekte hæftelse udtrykker, at kreditor aldrig kan fremsætte et krav  

 direkte mod en selskabsdeltager, men er tvunget til at rejse kravet mod  

 selskabet.
Kan selskabet ikke honorere kravet, er det selskabet, der skal  

 fremsætte kravet over for deltageren.
A.1.4.2.2.5 Hæftelse i øvrigt De enkelte sondringer personlig kontra begrænset, solidarisk kontra  

 proratarisk, direkte kontra indirekte og principal kontra subsidiær eller  

 kombinationer heraf, har alle forskellige undersondringer, således at  

 hæftelsen kan blive endnu mere nuanceret.
 Som eksempel herpå kan nævnes, principalt pro rata, subsidiært  

 solidarisk hæftelse.
En sådan hæftelse betyder, at kreditorerne først skal forsøge at  

 indkræve de enkelte andele hos de enkelte deltagere.
Hvis dette ikke kan  

 ske udtømmende, kan de dernæst indkræve restbeløbet hos de  

 betalingsdygtige.
A.1.4.2.3 Virksomhedsformer og deres  

 hæftelsesforhold I det følgende vil en række typiske virksomhedsformer blive  

 beskrevet.
 Der kan dog i praksis forekomme organisationsformer, der helt eller  

 delvist falder uden for de nedenfor beskrevne virksomhedsformer, fordi de  

 alle repræsenterer standardtyper.
Generelt gælder, at de faktiske omstændigheder, der angives at gælde  

 for den enkelte virksomhed, i tvivlstilfælde må granskes, herunder  

 indholdet af en eventuel interessentskabs- eller selskabskontrakt mv.
Der  

 kan i den forbindelse vise sig at være omstændigheder, der gør, at  

 virksomhedstypen falder helt eller delvist uden for den her beskrevne  

 type.
A.1.4.2.3.1 Enkeltmandsvirksomhed I erhvervsdrivendeloven findes der dog regler om virksomhedens  

 navn og prokuraforhold, som også gælder for enkeltmandsvirksomheder, jf.  

 lovens § § 2, stk. 3.
 Hæftelsen er også direkte, hvilket betyder, at indehaveren ikke først  

 kan henvise virksomhedens kreditorer til at søge sig fyldestgjort i  

 virksomhedens aktiver forud for indehaverens private aktiver.  

 Virksomhedens kreditorer og indehaverens private kreditorer er  

 ligestillede.
Til gengæld betyder dette også, at virksomhedens kreditorer i tilfælde  

 af konkurs ikke har forrang til at få fyldestgørelse i virksomhedens  

 aktiver på bekostning af de private kreditorer.
Virksomhedens og de  

 private kreditorer er også ligestillede i konkurssituationen.
 Umyndige over 15 år, der har tilladelse til at drive  

 erhvervsvirksomhed, kan registreres som indeholdelses- og afgiftspligtige  

 hos TSR, hvorimod umyndige under 15 år ikke kan registreres, hvilket  

 sidste i praksis også gælder de voksne umyndige, se ovenfor under afsnit  

 A.1.3.5.
A.1.4.2.3.2 Interessentskab Af almene karakteristika for et interessentskab kan nævnes, at alle  

 deltagerne typisk deltager i driften, at der er tale om et snævert  

 økonomisk samarbejde, og at deltagernes viden på konkrete områder er af  

 stor betydning for driften.
 Som eksempler kan nævnes advokat- og revisorvirksomheder, som meget  

 ofte - i hvert fald tidligere, hvor disse liberale erhverv ikke kunne  

 drives i selskabsform - er organiseret i interessentskabsform, og hvor den  

 enkelte partner (interessent) betjener klienter inden for sit speciale.  

 Det snævre økonomiske samarbejde kan vise sig eksempelvis gennem  

 anskaffelse og brug af fælles driftsmateriel og inventar, leje af fælles  

 lokaler, aftale mellem interessenterne om overskudsdeling efter nærmere  

 fastlagte regler og endelig aflæggelse af fælles regnskab for  

 interessentskabet.
Der gælder ingen specielle begrænsninger for hvem, der kan deltage som  

 interessenter i et interessentskab.
Deltagerne kan være såvel fysiske som  

 juridiske personer og således også eksempelvis aktie- og anpartsselskaber.
 Deltagerkredsen er lukket, hvilket vil sige, at yderligere  

 interessenter normalt kun kan få lov at indtræde i interessentskabet, hvis  

 samtlige nuværende deltagere er enige om det, ligesom det i reglen kræver  

 samtlige deltageres accept, hvis en deltager ønsker at træde ud.
 Lov om visse erhvervsdrivende virksomheden indeholder dog nogle få  

 bestemmelser, der vedrører interessentskaber.
 I lovens § 2 defineres, hvad loven forstår ved et interessentskab, og  

 heraf fremgår, at det er en virksomhed, hvor alle deltagerne hæfter  

 personligt, uden begrænsning og solidarisk for virksomhedens  

 forpligtelser.
 Lovens kapitler 1, 2 og 7, der også gælder for interessentskaber,  

 vedrører regler om virksomhedens navn og prokura mv.
Det bemærkes, at reglerne i kapitlerne 3 - 6 i erhvervsdrivendeloven,  

 som omhandler bl.a. registrering og retsevne, anmeldelse til Erhvervs- og  

 Selskabsstyrelsen og offentliggørelse heraf, årsregnskab mv., ikke gælder  

 for interessentskaber.
Dette fremgår af lovens § 2, stk. 3.
 Loven omfatter dog ifølge § 2, stk. 3, sidste pkt., den situation, hvor  

 samtlige ansvarlige deltagere, dvs. interessenterne, er såkaldte  

 kapitalselskaber, altså aktie- eller anpartsselskaber e.lign.
 (Kapital) interessentskaberne skal følgelig aflægge årsregnskaber mv.  

 efter lov om visse erhvervsdrivende virksomheders bestemmelser, hvorimod  

 lovens § 9, der omhandler fortabelse af retsevne, ved en  

 modsætningsslutning fra § 24, stk. 2, ikke gælder for disse  

 interessentskaber.
Som det fremgik af definitionen på et interessentskab, stiftes dette  

 ved, at interessenterne indgår en aftale herom.
Denne aftale er som alt  

 overvejende hovedregel skriftlig og kaldes en interessentskabskontrakt.  

 Denne kontrakt regulerer bl.a. det interne retsforhold mellem  

 interessenterne, herunder ud- og indtræden af interessentskabet,  

 overskudsdeling, misligholdelse af kontrakten og konsekvenserne heraf,  

 tegningsregler, herunder hvem der udøver en eventuel ledelse i  

 interessentskabet mv.
 Hvis der ikke er oprettet nogen interessentskabskontrakt, eller den  

 ikke indeholder noget om det aktuelle emne, må man ty til udfyldende  

 fortolkning og praksis på området.
 Hvis der intet er aftalt om, hvem af deltagerne i interessentskabet der  

 er leder i virksomheden, må det i mangel af en sådan aftale antages, at  

 alle deltagere er ledere.
 Hvis der ikke gives svar på spørgsmålet om udbyttets fordeling i en  

 kontrakt, er udgangspunktet, at udbyttet/overskuddet fordeles ligeligt  

 efter eventuel udligning af forskel i indskud, arbejdsindsats og  

 risiko.
Som følge af den selskabsretlige kontraktsfrihed er der intet til  

 hinder for, at det bestemmes, at aktieselskabslovens regler eller  

 anpartsselskabslovens regler skal finde tilsvarende anvendelse på et  

 interessentskab.
Den personlige hæftelse skal dog bevares.
 Et væsentligt karakteristikum ved interessentskabet er princippet om  

 gensidig fuldmagt, hvilket vil sige, at hver af deltagerne antages at have  

 fuldmagt til at forpligte selskabet ved retshandler med tredjemand,  

 herunder også i forbindelse med en udlægsforretning.
 I sådanne situationer antages deltageren eller den mødende under en  

 udlægsforretning at være udstyret med vidtgående legitimation.
 Afgørelsen af, hvorvidt interessentskabet vil være bundet af et sådant  

 fremmøde, følger de almindelige fuldmagtsregler og afhænger her af, om  

 modparten, eksempelvis TSR, vidste eller burde have vidst, at den  

 pågældende interessent handlede uden for den bemyndigelse, han havde fået  

 af interessentskabet.
 Den personlige og solidariske hæftelse udtrykkes i lov om visse  

 erhvervsdrivende virksomheder § 2 som en personlig, ubegrænset og  

 solidarisk hæftelse.
Hæftelsen antages at være såkaldt modificeret principal således at  

 forstå, at den enkelte deltager først kan afkræves det skyldige beløb, når  

 dette har været afkrævet virksomheden (interessentskabet), uden at denne  

 har betalt inden for en rimelig frist på eksempelvis 14 dage, men afvejet  

 efter de konkrete omstændigheder.
Derimod kan en egentlig subsidiær  

 hæftelse ikke antages at gælde, idet interessenterne ikke lovligt kan  

 kræve, at virksomhedskreditorerne skal vente med at retsforfølge de  

 enkelte deltageres personlige formue, til en egentlig udtømmende  

 retsforfølgning er gennemført hos interessentskabet selv.
Som eksempel kan nævnes, at et interessentskab, der driver virksomhed  

 som entreprenør med murer-, snedker- tømrer- og blikkenslagerarbejder, er  

 kommet i restance med moms.
TSR kan herefter straks rette momskravet mod  

 interessentskabet som sådant.
Hvis dette ikke betaler inden for en rimelig  

 tid, kan TSR herefter retsforfølge den af deltagerne, alias de enkelte  

 mestre, som den måtte ønske.
Den pågældende mester er herefter forpligtet  

 til at betale hele momsen på grund af den solidariske hæftelse.
Et interessentskab kan som sådant ikke tages under  

 konkursbehandling.
Denne retsopfattelse bygger på, at der ikke er nogen  

 rimelig anledning til at få erklæret selve den formuemasse, som  

 interessentskaber repræsenterer, særskilt konkurs, så længe blot en enkelt  

 interessent formodes at være solvent, og man kan inddrive sit krav hos ham  

 som følge af den direkte og solidariske hæftelse.
 Er alle interessenternes boer under konkurs, kan interessentskabets bo  

 dog behandles som et selvstændigt konkursbo.
Findes der i interessentskabet en fællesformue, eksempelvis en fast  

 ejendom, hvorfra virksomheden drives, driftsmateriel og -inventar mv., vil  

 selskabets kreditorer selvsagt være berettigede til at søge sig  

 fyldestgjort i denne formue.
De har imidlertid ingen pligt hertil og kan i  

 stedet vælge at søge sig fyldestgjort i den enkelte interessents  

 personlige formue, men formentlig først, når interessentskabet er blevet  

 afkrævet det skyldige beløb, og der er gået en vis rimelig frist herefter,  

 uden at interessentskabet har betalt.
Fælleskreditorerne kan imidlertid ikke kræve, at interessentskabet som  

 sådant har en fællesformue, idet kreditorerne, som nævnt, kan retsforfølge  

 de enkelte deltagere i fællesskabet.
De kan som følge heraf i  

 almindelighed end ikke protestere imod, at en eksisterende  

 fællesskabsformue udloddes til interessenterne.
En nyindtrådt interessent hæfter ikke personligt for gæld, der er  

 opstået før hans indtræden, men kun med sin andel af  

 interessentskabsformuen.
Dette gælder dog ikke, hvis han har overtaget  

 gælden i interessentskabet, herunder også den gæld, der er opstået før  

 hans indtræden og på den måde selv har indvilget heri.
 En udtrådt interessent kan tilsvarende ikke frasige sig sin hæftelse  

 for selskabets forpligtelser, der er opstået i perioden, før kreditor  

 vidste eller burde kende til ændringen i ejerforholdet.
En virksomhedskreditor (interessentskabskreditor) kan tillige søge sig  

 fyldestgjort ved at modregne et tilgodehavende hos interessentskabet i et  

 beløb, han skylder den enkelte interessent.
Som eksempel kan nævnes  

 modregning i den enkelte interessents krav på udbetaling af overskydende  

 skat til dækning af moms, som interessentskabet skylder.
Dette hænger sammen med, at det er interessentskabet som sådant, der  

 ejer aktiverne i I/S ´et, således at interessenternes ejendomsret til  

 fællesskabets aktiver kun er indirekte i forhold til deres andels  

 størrelse.
Dette indebærer, at interessenterne i denne relation kun har et  

 krav på en nettoandel af interessentskabets formue, hvilket svarer til det  

 eventuelle overskud, der måtte blive, efter at alle I/S´ets kreditorer og  

 de andre interessenters regreskrav er betalt.
 Den praktiske juridiske konsekvens af dette er, at en interessents  

 særkreditorer ikke kan foretage udlæg direkte i interessentskabets  

 aktiver.
 Det må dog antages, at et indskud i et interessentskab foretaget af en  

 insolvent skyldner for at søge midler bragt i sikkerhed for kreditorerne  

 efter omstændighederne må kunne tilsidesættes som ugyldigt eller  

 omstødeligt, hvis de andre interessenter er i ond tro.
 En interessents særkreditorer kan - naturligvis - retsforfølge den  

 pågældende interessentens private formue som eksempelvis en fast ejendom,  

 han bor i, hans private bil, mv.
 Herudover kan særkreditorerne i konsekvens af det ovenfor nævnte om  

 interessentens egen begrænsede ret til interessentskabets aktiver, kun  

 foretage udlæg i interessentens rettigheder i interessentskabet, dvs. i  

 hans eventuelle krav på løn og udbytte og i hans kapitalandele eller  

 nettoandele i interessentskabet.
 Ved beregning af kapitalandelene må der ske fradrag for såvel  

 selskabskreditorernes krav, idet disse jo har fortrinsret til  

 fællesformuen, som medinteressenternes krav på, at interessenten bærer sin  

 del af fællesudgifterne, som de har måttet afholde.
En særkreditor, som interessentskabet har et krav mod, kan ikke  

 modregne i sin fordring på skyldneren (interessenten) og på den måde  

 "betale" sin gæld til interessentskabet.
Dette er en klar følge af, at  

 selskabsformuen ikke hæfter for de enkelte interessenters private gæld.
 Som eksempel kan nævnes, at tvungen modregning er udelukket i negativ  

 moms tilkommende interessentskabet til dækning af restskat, som én af  

 interessentskabets deltagere skylder.
Registreringsanmeldelsen skal være underskrevet af samtlige deltagere  

 og/eller tegningsberettigede.
Der skal endvidere foreligge en kopi af  

 vedtægterne og/eller  

 interessentskabskontrakten.
A.1.4.2.3.3 Kommanditselskaber Hvis der er flere komplementarer, vil deres indbyrdes fordeling være  

 reguleret af interessentskabsretlige regler.
Der gælder ingen særlige begrænsninger for hvem, der kan deltage i et  

 kommanditselskab.
Deltagerne kan være såvel fysiske som juridiske  

 personer, altså også eksempelvis aktie- og anpartsselskaber.
Dette gælder  

 også for komplementaren.
 Komplementar og kommanditist kan dog ikke være én og samme person.
Kommanditselskabet anvendes ofte i virksomheder, hvor nogle i  

 virksomheden er mere aktive end andre således, at den aktive  

 selskabsdeltager er komplementar og de mere passive selskabsdeltagere er  

 kommanditister.
Komplementaren forestår som udgangspunkt selskabets  

 daglige ledelse.
Det bemærkes dog, at dette er en grov hovedregel, idet  

 det også kan forekomme, at kommanditisterne helt eller delvis deltager i  

 ledelsen af selskabet.
 Kommanditselskabsformen er også anvendelig, hvor man vil gennemføre et  

 generationsskifte og i den forbindelse gøre den ikke-sagkyndige  

 ægtefælle/arvinger til medejere af virksomheden, dvs. som kommanditister  

 og dermed spare dem for den personlige hæftelse for virksomhedens  

 gæld.
I det praktiske liv møder man også kommanditselskaber i relation til  

 skattemæssige afskrivninger på eksempelvis fast ejendom skibe, togvogne,  

 containere, som bliver benyttet erhvervsmæssigt - de såkaldte  

 anpartsprojekter.
Disse er dog under afvikling, da de eksisterende  

 projekter er ved løbe ud, og der på grund af ændrede lovregler ikke kan  

 oprettes nye.
 Lov om visse erhvervsdrivende virksomheder indeholder dog nogle få  

 bestemmelser, der vedrører kommanditselskaber, ligesom der er enkelte  

 særregler i bestemmelsen i aktieselskabslovens § 173.
Det bemærkes, at reglerne i kapitlerne 3 - 6 i lov om visse  

 erhvervsdrivende virksomheder, som omhandler bl.a. registrering og  

 retsevne, anmeldelse til Erhvervs- og Selskabsstyrelsen og  

 offentliggørelse heraf, årsregnskab mv., som udgangspunkt ikke gælder for  

 kommanditselskaber.
Dette fremgår af lovens § 2, stk. 3.
Loven omfatter dog den situation, hvor samtlige ansvarlige deltagere,  

 dvs. komplementarerne, er såkaldte kapitalselskaber, altså aktie- eller  

 anpartsselskaber e.lign.
I så fald skal interessentskaberne registreres  

 efter lov om visse erhvervsdrivende virksomheder § 2, stk. 3, sidste pkt.  

 Begrundelsen herfor er, at komplementarerne ikke længere er fysiske  

 personer, men selskaber med begrænset hæftelse, hvilket reelt medfører et  

 begrænset ansvar.
Denne situation bringer forholdet uden for lovens § 2 om  

 den ubegrænsede hæftelse og ind under § 3, der netop vedrører virksomheder  

 med begrænset ansvar.
 De særlige kommanditselskaber skal følgelig aflægge årsregnskaber mv.  

 efter bestemmelserne i lov om visse erhvervsdrivende virksomheder,  

 hvorimod lovens § 9, der omhandler fortabelse af retsevne, ved en  

 modsætningsslutning fra § 24, stk. 2, ikke gælder for disse  

 kommanditselskaber.
Kommanditselskabet stiftes ligesom interessentskabet ved en aftale  

 mellem deltagerne.
Retsforholdet mellem kommanditister og komplementarer  

 reguleres gennem denne selskabskontrakt.
 Som eksempler på forvaltningsmæssige beføjelser kan nævnes deltagelse i  

 den daglige ledelse, tegningsret eller vetoret over for beslutninger, der  

 er af væsentlig betydning for komplementarernes personlige hæftelse.  

 Komplementaren kan naturligvis også være den eneste daglige leder i  

 selskabet.
 Som eksempler på økonomiske beføjelser kan nævnes ret til andel i  

 overskud, tab, formue og likvidationsprovenu eller forrentning af et  

 eventuelt indskud.
Komplementaren er undergivet en hæftelse for virksomhedsgælden, som er  

 helt identisk med en interessents.
Der er således tale om en personlig,  

 solidarisk, principal og direkte hæftelse for den gæld, som  

 kommanditselskabet har påtaget sig.
Kommanditisterne hæfter derimod begrænset, nemlig til deres indskud,  

 solidarisk subsidiært og indirekte for selskabets gæld.
Dette sidste kan  

 dog være fraveget i selskabskontrakten.
Kommanditisterne kan således først  

 mødes med krav om betaling for selskabsgæld, når forgæves udlægsforretning  

 er forsøgt mod kommanditselskabet, og kravet kan da kun rettes mod  

 selskabet eller dettes konkursbo, som herefter går videre med kravet til  

 den enkelte kommanditist.
Kommanditisten kan da som følge af sin  

 begrænsede hæftelse kun tilpligtes at betale et beløb, der højst svarer  

 til hans indskud.
Den formue, der er samlet i kommanditselskabet, er forbeholdt  

 selskabskreditorerne.
Komplementarens private kreditorer kan derfor ligeså  

 lidt som kommanditistens private kreditorer holde sig til de aktiver, der  

 befinder sig i selskabet.
 I forholdet mellem fælleskreditorer og særkreditorer gælder det samme,  

 som er anført i det umiddelbart foregående afsnit (A.1.4.2.3.2) om  

 interessentskaber.
Da kommanditselskabet er en selvstændig formuemasse, vil også  

 kommanditselskabet kunne tages under konkursbehandling.
En betingelse er  

 dog, at samtlige personligt hæftende selskabsdeltagere, altså  

 komplementarer, samtidig tages under konkursbehandling.
Registreringsanmeldelsen skal være underskrevet af samtlige  

 komplementarer eller tegningsberettigede.
Selskabskontrakten skal tillige  

 være medsendt.
Hvis dette ikke er tilfældet, skal TSR anmode virksomheden  

 om den.
TSR skal især være opmærksom på de kommanditselskaber, hvor "kendte"  

 personer viderefører deres virksomhed i denne selskabskonstruktion, eller  

 et udenlandsk selskab er indsat som komplementar.
Selskabet er ofte kun en  

 postadresse, kapitalgrundlaget er ubetydeligt og selskabet har reelt ingen  

 aktiviteter i hjemlandet.
Har kommanditselskabet forretningsted i et land uden for EU, med hvem  

 Danmark ikke har indgået bistandsaftale med en retsvirkning, der svarer  

 til reglerne i EU, sker registreringen ved en herboende repræsentant.
Den  

 herboende repræsentant hæfter gensidigt solidarisk med den udenlandske  

 komplementar for betaling af eksempelvis moms og skatter.
Er den herboende repræsentant en virksomhed med begrænset ansvar, har  

 den ingen retsevne, før Erhvervs- og Selskabsstyrelsen har registreret  

 virksomheden.
Opnår virksomheden ikke registrering, hæfter de, der har  

 påtaget sig forpligtigelsen eller har medansvar herfor, personligt, uden  

 begrænsning og solidarisk.
Kommandit-aktieselskaber eller partnerselskaber svarer i et vist omfang  

 til kommanditselskaber, men adskiller sig bl.a. ved at have en struktur  

 som et aktieselskabs.
Se om partnerselskaber under afsnit  

 A.1.4.2.3.7.
A.1.4.2.3.4 Partrederier Partrederne kan både være fysiske og juridiske personer, såsom aktie-  

 og anpartsselskaber og andre selskabstyper.
I praksis anvendes organisationsformen inden for småskibsfarten,  

 eksempelvis fiskekuttere og mindre skibsfart.
Partrederi er en måde at  

 finansiere de ofte meget dyre skibe på, idet man er flere om det, og de  

 enkelte partredere har selvstændige skøder på den anpart, de ejer i  

 skibet.
Partrederier registreres i Skibsregistret, som svarer til   

 tingbogen for fast ejendom.
Skibsregistret administreres i  

 Søfartsstyrelsen.
Når en partreders skibsanpart overgår til en anden, hæfter den  

 tidligere partreder kun for de forpligtelser, som påhvilede rederiet, da  

 skibet skiftede ejer.
De forpligtelser, som partrederiet stifter senere,  

 hæfter erhververen for.
Dette fremgår af sølovens § 115, stk. 2.
 Der er, som ovenfor nævnt, kontraktsfrihed inden for dansk selskabsret.  

 Dette betyder, at der som udgangspunkt intet er til hinder for at  

 organisere en virksomhed, hvor selskabsdeltagerne hæfter personligt og  

 proratarisk for selskabets forpligtelser i lighed med, hvad der gælder for  

 partrederier, selv om virksomheden ikke beskæftiger sig med  

 skibsdrift.
 Et sådant selskab er imidlertid ikke et egentligt partrederi omfattet  

 af sølovens regler, men er - i modsætning til det egentlige partrederi -  

 omfattet af § 3 i lov om visse erhvervsdrivende virksomheder, idet ingen  

 af deltagerne hæfter solidarisk, og skal derfor anmeldes til registrering  

 i Erhvervs- og Selskabsstyrelsen.
Selskabsdeltagerne hæfter, indtil partsselskabet er blevet registreret,  

 personligt og solidarisk for de forpligtelser, de indgår på selskabets  

 vegne.
Når selskabet er blevet registreret, overtager selskabet disse  

 forpligtelser. jf. lov om visse erhvervsdrivende virksomheder § 9, stk.  

 2.
 Hvis registreringsanmeldelsen kun er underskrevet af den bestyrende  

 reder, skal der sammen med registreringsanmeldelsen medsendes kopi af  

 registreringsanmeldelse til skibsregistret, hvoraf den bestyrende reders  

 navn og adresse fremgår.
 Andre partsselskaber, der ikke kan/skal registreres med udgangspunkt i  

 søloven, er, som nævnt, omfattet af lov om visse erhvervsdrivende  

 virksomheder § 3 og skal således registreres i Erhvervs- og  

 Selskabsstyrelsen for at kunne erhverve rettigheder og forpligte sig, jf.  

 lov om visse erhvervsdrivende virksomheder §§ 3 og  

 9.
A.1.4.2.3.5 Aktie- og  

 anpartsselskaber Ifølge aktieselskabsloven fra 1930 anses et selskab kun som  

 erhvervsdrivende, når det har til formål under hvilken som helst form at  

 indvinde økonomisk udbytte til fordeling mellem deltagerne.
 Denne definition gælder også for anpartsselskaber.
 Et aktieselskab skal have en aktiekapital på mindst 500.000 kr, jf.  

 aktieselskabslovens § 1,stk. 3, medens et anpartsselskab ifølge  

 anpartsselskabslovens § 1, stk. 3, skal have en anpartskapital  

 (indskudskapital) på mindst 125.000 kr.
Reglerne om aktieselskaber og anpartsselskaber beskrives efterfølgende  

 sideløbende, idet de på en del områder er identiske.
Hovedvægten vil blive  

 lagt på hæftelsesbestemmelserne og stiftelsesproceduren.
 I henhold til bestemmelserne i henholdsvis aktieselskabs - og  

 anpartselskabslovens § 1, stk. 2, hæfter deltagerne  

 (aktionærerne/anpartshaverne) ikke personligt for selskabets  

 forpligtelser.
Både aktie- og anpartsselskaber kan oprettes af én eller flere  

 stiftere.
Stifterne må ikke have anmeldt betalingsstandsning eller være  

 under konkurs, og hvis stifteren er en fysisk person, må denne heller ikke  

 være hverken umyndig eller under værgemål eller samværgemål, jf.  

 aktieselskabslovens § 3, stk. 1 og 3, samt anpartsselskabslovens § 4, stk.  

 1.
Bestyrelsen skal anmelde aktieselskabet til registrering senest 6  

 måneder efter den dato, hvor stiftelsesdokumentet er oprettet.
Sker dette  

 ikke, kan registrering ikke finde sted, jf. aktieselskabslovens § 11, stk.  

 1 og 3.
For anpartsselskaber skal det øverste ledelsesorgan senest 8 uger  

 efter, at stiftelsesdokumentet er underskrevet, anmelde selskabet til  

 registrering.
Er anmeldelse ikke sket inden denne frist, kan registrering  

 ikke finde sted i henhold til anpartsselskabslovens § 11, stk 1.
 I både aktie- og anpartsselskabslovens § 12, stk. 4, bestemmes det, at  

 et selskab, der endnu ikke er registreret, til sit navn skal tilføje  

 ordene "under stiftelse".
 Selskaber under stiftelse optages i CVR-registret som aktie- eller  

 anpartsselskab med tilføjelse "under stiftelse".
 Ved registrering i CVR-registret af selskaber under stiftelse kræves  

 oplysninger om samtlige stifteres identitet og underskrifter, ligesom kopi  

 af stiftelsesoverenskomst skal medsendes.
 Når selskabet er registreret i Erhvervs- og Selskabsstyrelsen, slettes  

 tilføjelsen "under stiftelse", men selskabet bevarer det tildelte CVR  

 nummer - også i relation til TSR.
 Et selskab opnår først retsevne og egentlig retssubjektivitet, når det  

 er blevet registreret, jf. aktieselskabs- og anpartsselskabslovens § 12,  

 stk. 1. Herved forstås, at det først på registreringstidspunktet kan  

 erhverve rettigheder og påtage sig forpligtelser mv.
 Det bemærkes, at alle forsikringsaktieselskaber registreres i Erhvervs-  

 og Selskabsstyrelsen, der har overtaget forsikringsregistret.
 I tiden, inden selskabet er blevet registreret, hæfter de, der på  

 selskabets vegne har påtaget sig forpligtelsen eller har medansvar herfor,  

 personligt og solidarisk og således ubegrænset ifølge både aktieselskabs-  

 og anpartsselskabslovens § 12, stk. 2, 1. pkt.
 Ved registrering overtager selskabet de forpligtelser, som følger af  

 stiftelsesoverenskomsten, eller som er pådraget selskabet efter den  

 konstituerende generalforsamling, jf. såvel aktie- som  

 anpartsselskabslovens § 12, stk. 2, 2. pkt.
 Forpligtelsen overgår således automatisk til selskabet som sådant, når  

 det er blevet registreret i Erhvervs- og Selskabsstyrelsen.
Udlæg foretaget hos stifteren for selskabets gæld under stiftelsen kan  

 dog opretholdes, efter at selskabet er blevet registreret i Erhvervs-  

 og Selskabsstyrelsen, jf.
UfR 1979.942 ØLD.
I den situation, hvor anmeldelsen er underskrevet af en direktør, som  

 ifølge kopi af anmeldelsesblanket er anmeldt som stifter og direktør til  

 Erhvervs- og Selskabsstyrelsen, er det unødvendigt med yderligere  

 dokumentation for direktørens tegningsberettigelse.
Hæftelsen i  

 stiftelsesfasen er, som nævnt ovenfor, reguleret af §  

 12.
A.1.4.2.3.6 Fillialer af udenlandske  

 aktieselskaber Af aktieselskabslovens § 147 og anpartsselskabslovens § 68 fremgår, at  

 udenlandske aktieselskaber, kommanditaktieselskaber, anpartsselskaber og  

 selskaber med tilsvarende retsformer kan drive virksomhed gennem en filial  

 her i landet, hvis selskabet er hjemmehørende i et EU-land, hvis  

 dette er hjemlet i en international aftale, eller hvis
erhvervsministeren skønner, at der skal indrømmes danske selskaber en  

 tilsvarende ret i vedkommende land, eller i øvrigt giver tilladelse  

 hertil.
 Det er en naturlig følge af bestemmelsen, at selskabet skal være  

 lovligt bestående i hjemlandet.
Hovedselskabets selskabsform skal følge filialen, således at filialen  

 får samme selskabsform som hovedselskabet.
F.eks. vil selskaber med  

 betegnelsen GmbH (Gesellschaft mit beschränkter Haftung, som svarer til et  

 anpartsselskab her i landet) ikke kunne anmelde filialer som  

 aktieselskaber, men skal anmelde dem som anpartsselskaber.
 Filialen skal have et selvstændigt formål og vil kunne drive enhver  

 form for virksomhed, der falder ind under hovedselskabets formål, dog  

 under den forudsætning, at den pågældende erhvervsvirksomhed kan drives i  

 aktieselskabsform i henhold til dansk ret.
Udenlandske selskaber, der ikke kan ligestilles med danske aktie- eller  

 anpartsselskaber, f.eks. andelsselskaber og interessentskaber, kan tillige  

 oprette filialer i Danmark.
Disse filialer vil være omfattet af lov om  

 visse erhvervsdrivende virksomheder og vil under visse forudsætninger  

 skulle anmeldes til Erhvervs- og Selskabsstyrelsen.
 Oprettelse af en filial skal anmeldes til Erhvervs- og  

 Selskabsstyrelsen, og filialen må ikke begynde at drive sin virksomhed,  

 før den er anmeldt til Erhvervs- og Selskabsstyrelsen.
Anmeldelsen skal være underskrevet af filialbestyrer(en)ne eller af  

 anmelder.
Med anmeldelsen til Erhvervs- og Selskabsstyrelsen skal følge  

 nedennævnte dokumenter i autoriseret oversættelse:
En gensidighedserklæring skal kun præsteres, hvis hovedselskabet drives  

 i et andet land end et EU-medlemsland, USA og lande omfattet af  

 EØS-aftalen.
Det er en erklæring afgivet af hjemlandets myndigheder, der  

 tilkendegiver, at et dansk selskab med det samme formål, som det  

 pågældende selskab, frit kan stifte en filial og drive virksomhed i det  

 pågældende land.
 Reglen om filialers navne fremgår af aktieselskabslovens § 153, stk. 5,  

 og anpartselskabslovens § 68, stk. 2. Ifølge disse bestemmelser skal  

 filialen i sit navn optage hovedselskabets navn med tilføjelse af ordet  

 "filial" og med tydelig angivelse af hovedselskabets nationalitet.
 Ordet "aktieselskab" eller "anpartsselskab" eller forkortelser heraf må  

 alene benyttes i navnet på henholdsvis aktie- og anpartsselskaber - og må  

 således ikke indgå som del af filialnavnet, jf. § 153, stk. 1.
Følgende navneformer vil på den måde opfylde navnereglen: "N.N.
Jensen,  

 filial af engelsk selskab "English Toy Factory Ltd." eller "N.N.
Jensen,  

 filial af "Maschinenfabrik Hamburg AG", Tyskland".
Loven omtaler ikke hvem, der hæfter for de dispositioner, som filialen  

 har foretaget, før den lod sig anmelde til registrering hos Erhvervs- og  

 Selskabsstyrelsen, eller hvad der gælder, når filialen har forpligtet sig  

 på et tidspunkt, hvor den er anmeldt til registrering, men ikke senere  

 opnår den ønskede registrering.
Der eksisterer med andre ord ikke en  

 bestemmelse svarende til aktie- og anpartsselskabslovens § 12, stk. 2.
Det må i denne situation antages, at det som udgangspunkt er  

 hovedselskabet og ikke den nyregistrerede eller ikke-registrerede filial,  

 der er blevet forpligtet af filialens dispositioner, idet hovedselskabet,  

 for hvem forpligtelsen indgås, eksisterer som juridisk person såvel før  

 som efter registreringen.
Begrundelsen herfor må også her søges i  

 fuldmagtsreglerne.
 Spørgsmålet om hæftelsen må derfor løses ud fra en konkret vurdering,  

 herunder hvem der har foretaget dispositionen, og om dispositionen er  

 virksomhedsrelateret og på den måde kan antages at være foretaget på  

 hovedselskabets vegne.
A.1.4.2.3.7 Partnerselskaber  

 (kommandit-aktieselskaber) Fordelene ved at drive virksomhed som partnerselskab er af både  

 selskabsretlig og skatteretlig karakter.
Selskabsretligt betragtet er denne organisationsform udførligt  

 reguleret i aktieselskabsloven, dvs. med temmelig faste strukturer for  

 vedtægter, bestyrelse, minoritetsbeskyttelse, kapitalforhold mv, hvilket  

 giver en betydelig grad af retsforudsigelighed.
Dette kan have betydning i  

 forhold til leverandører, kreditorer mv. og vil formentlig gøre det  

 nemmere at skaffe investorer.
 For iværksætteren/stifteren betyder denne virksomhedsform, at den  

 pågældende kan undgå at miste kontrollen med selskabet, på trods af at den  

 pågældende kun i begrænset omfang indskyder kapital i selskabet.
Skatteretligt betragtet behandles forholdet som et kommanditselskab,  

 hvilket er ensbetydende med, at selskabet som sådant ikke betaler skat.  

 Skattepligten og dermed forholdsvis fradragsret påhviler/tilkommer den  

 enkelte deltager.
Både komplementarer og kommanditaktionærer beskattes  

 således personligt af deres andel af selskabets resultat.
Partnerselskabet adskiller sig fra et almindeligt kommanditselskab ved,  

 at Det bemærkes, at det kun er det deltagende aktieselskabs forhold, der  

 reguleres af aktieselskabsloven, medens selve kommanditselskabet er  

 reguleret af lov om visse erhvervsdrivende virksomheder.
 Af særlig betydning er den lovregulerede adgang til at omdanne et  

 aktieselskab til et partnerselskab eller omvendt, uden at opløsning af  

 selskabet er nødvendig, jf. aktieselskabslovens §§ 134 m og 134 n.
 Aktieselskabslovens regler finder anvendelse på partnerselskaber med  

 visse modifikationer.
 Som eksempler på forvaltningsmæssige beføjelser kan nævnes deltagelse i  

 den daglige ledelse, tegningsret eller vetoret over for beslutninger, der  

 er af væsentlig betydning for komplementarernes personlige hæftelse.  

 Komplementaren kan naturligvis også være den eneste daglige ledelse.
 Som eksempler på økonomiske beføjelser kan nævnes andel i overskud,  

 tab, formue og likvidationsprovenu eller forrentning af et eventuelt  

 indskud.
 Kommanditisterne, der typisk er de egentlige investorer i selskabet,  

 hæfter derimod kun med de penge, som de forpligter sig til at indskyde i  

 selskabet.
 Vedtægterne skal opfylde kravene til aktieselskaber og nedenstående  

 særlige krav:
 Der henvises i øvrigt til det beskrevne under afsnit A.1.4.2.3.5 om  

 aktie- og anpartsselskaber.
A.1.4.2.3.8 Andelsselskaber Virksomheden skal samtidig have til formål at fremme deltagernes fælles  

 interesse, ved at deltagerne skal fremme selskabets drift som aftagere,  

 leverandører e.lign.
 Endelig skal virksomhedens overskud, bortset fra almindelig forrentning  

 af den indskudte kapital, fordeles mellem medlemmerne i forhold til deres  

 andel i omsætningen eller blive stående i virksomheden.
 Et selskab skal således opfylde 3 kriterier for at kunne kaldes en  

 andelsforening.
 Som eksempler på andelsselskaber inden for landbrugssektoren kan nævnes  

 slagterier, mejerier, korn- og foderstoffer.
 Således er andelsselskaber med begrænset hæftelse omfattet af  

 erhvervsvirksomhedsloven og dermed denne lovs regler om anmeldelse og  

 registrering i Erhvervs- og Selskabsstyrelsen, retsevne, regnskabspligt,  

 opløsning mv.
 Det betyder, at et andelsselskab, hvori ingen af deltagerne hæfter  

 personligt, ubegrænset eller solidarisk for andelsselskabets  

 forpligtigelser, vil være omfattet af lovens § 3 og som følge heraf skal  

 registreres i Erhvervs- og Selskabsstyrelsen, før det kan forpligte sig  

 eller erhverve rettigheder.
 For øvrige andelsselskaber, nemlig dem, hvor blot én af deltagerne  

 hæfter enten personligt, ubegrænset eller solidarisk for andelsselskabets  

 forpligtigelser, gælder alene lovens kapitler 1, 2 og 7 om navn og prokura  

 mv., idet andelsselskabet da vil være omfattet af lovens definition af  

 enten et interessentskab eller et kommanitselskab, jf. § 2, stk.  

 3.
 Et andelsselskab, som hæfter begrænset for sine forpligtelser, kan  

 tages under konkursbehandling, hvis det er insolvent, og vil i så tilfælde  

 blive behandlet og opløst efter konkurslovens regler.
Selskabet kan også ophøre af andre årsager end insolvens og følgende  

 konkurs.
Som eksempel herpå kan nævnes uenighed mellem medlemmerne.
I så  

 tilfælde vil selskabet kunne opløses efter foreningens vedtægter og i  

 mangel af sådanne på baggrund af egentlig skiftebehandling efter  

 skiftelovens § 82.
 På baggrund af kendskab til personkredsen, de fremlagte  

 stiftelsesdokumenter eller vedtægter, kan en nærmere undersøgelse af de  

 faktiske forhold bestå i, at der aflægges besøg i virksomheden.
 Er virksomheden ikke registreret i Erhvervs- og Selskabsstyrelsen, kan  

 den ikke registreres hos TSR, men må henvises til at anmode om at blive  

 registreret i Erhvervs- og Selskabsstyrelsen, som typisk nummersætter  

 virksomheden samme dag, som den anmelder sig til registrering, således at  

 virksomheden har et nummer, også medens sagen behandles i Erhvervs- og  

 Selskabsstyrelsen.
Det skal bemærkes, at Erhvervs- og Selskabsstyrelsen ikke kan ændre en  

 allerede foretagen registrering.
Det er derfor vigtigt, at TSR, hvis den  

 er i besiddelse af oplysninger, der kan være af betydning for Erhvervs- og  

 Selskabsstyrelsens selskabsretlige vurdering af registreringssagen,  

 meddeler dette til Erhvervs- og Selskabsstyrelsen hurtigst muligt efter,  

 at regionen er blevet bekendt med, at virksomheden har anmeldt sig til  

 registrering hos Erhvervs- og Selskabsstyrelsen, således at TSR´s  

 oplysninger når Erhvervs- og Selskabsstyrelsen, inden den eventuelt har  

 registreret virksomheden.
 Hvis Erhvervs- og Selskabsstyrelsen allerede har registreret en  

 virksomhed med begrænset ansvar, skal en sag om ændring af registreringen  

 anlægges ved domstolene inden 6 måneder efter, at registreringen er  

 offentliggjort, jf. erhvervsvirksomhedslovens §  

 17.
A.1.4.2.3.9 Foreninger En forening er en sammenslutning med en vekslende medlemskreds med  

 henblik på at opnå et fælles formål.
 En mere præcis beskrivelse af foreningsbegrebet kan næppe foretages, da  

 begrebet skal dække over en lang række forskelligartede former for  

 sammenslutninger.
Normalt sondres der mellem økonomiske foreninger og ideelle foreninger.  

 Førstnævnte er foreninger med et erhvervsmæssigt formål, medens  

 sidstnævnte har andre formål, f.eks. en sportsforening Der findes ikke nogen generel lovgivning om foreninger, men der er  

 adgang til at få foreninger optaget i foreningsregistret under Erhvervs-  

 og Selskabsstyrelsen.
I registret kan optages oplysninger om foreningens  

 bestyrelse, direktion, tegningsrettigheder og prokura mv.
Visse foreninger er dog underkastet særlove, eksempelvis  

 kreditforeninger, investeringsforeninger, andelsboligforeninger og andre  

 boligfællesskaber, ejerforeninger mv.
Endvidere er der ved lov om fonde og  

 visse foreninger indført pligt til at registrere faglige foreninger.
 Hertil kommer, at der gælder en række uskrevne foreningsretlige  

 grundsætninger, som i vidt omfang udspringer af aftaleretlige og  

 selskabsretlige principper.
 Når man anvender foreningsrettens grundsætninger, skal det ske med en  

 vis forsigtighed, da foreningsretten omfatter så forskelligartede former  

 som f.eks. hobbyforeninger og arbejdsmarkedssammenslutninger.
 Der er kontraktsfrihed inden for dansk selskabsret, hvilket betyder, at  

 der som udgangspunkt er fri adgang til at stifte foreninger med begrænset  

 ansvar.
 Den selskabsretlige kontraktsfrihed er imidlertid ikke uden grænser, se  

 ovenfor under afsnit A.1.4.2.1.4.
 Erhvervsdrivende foreninger med begrænset ansvar, der har til formål at  

 fremme medlemmernes økonomiske interesse gennem erhvervsdriften, er  

 omfattet af erhvervsvirksomhedsloven, se afsnit A.1.4.2.1.2.
 Det er dog ikke udelukket, at en ideel forening kan drive  

 erhvervsmæssig virksomhed, men indtægterne går i så tilfælde ikke til  

 deltagerne, men til foreningsformålet.
 Da dette område, som nævnt, er ulovreguleret, er der med støtte i  

 retspraksis og almindelige retsgrundsætninger opstillet visse  

 foreningsretlige regler.
 For at en virksomhed kan karakteriseres som en forening, må det  

 forudsættes, at der foreligger et bestemt formål, at medlemskredsen er  

 vekslende, at der afholdes generalforsamling, og at medlemmerne ikke har  

 krav på nogen andel af foreningens formue, når de melder sig ud, eller  

 foreningen opløses.
Det bemærkes, at sådanne foreninger ikke er omfattet af  

 erhvervsdrivendeloven, allerede fordi dennes § 1 forudsætter, at  

 virksomheden har til formål at drive erhverv.
De er derfor heller omfattet  

 af lovens registreringsbestemmelser.
 Ideelle foreninger kan dog vælge at lade sig registrere i  

 foreningsregistret, som administreres af Erhvervs- og  

 Selskabsstyrelsen.
Økonomiske foreninger er omfattet af erhvervsvirksomhedsloven, forudsat  

 at medlemmerne hæfter begrænset for foreningens gæld, hvilket er det  

 typiske, jf. nedenfor.
Heraf følger, at disse foreninger skal lade sig  

 registrere i Erhvervs- og Selskabsstyrelsen for at få retsevne, ligesom de  

 er underlagt lovens bestemmelser om regnskabspligt, opløsning mv., se  

 nærmere under afsnit A.1.4.2.1.2.
 Det skal af foreningens navn fremgå, at den hæfter begrænset over for  

 sine kreditorer, jf. lov om visse erhvervsdrivende virksomheder § 6, stk  

 6.
 Registreringsanmeldelsen skal være underskrevet af de  

 tegningsberettigede og som minimum foreningens formand.
 De indhentede vedtægter og fortegnelse over bestyrelsen samt cpr-numre  

 på foreningens formand og kasserer bør fremsendes i kopi til de  

 skatteansættende myndigheder.
TSR gennemgår foreningens vedtægter og påser på den måde, at den  

 anmeldte virksomhedsform er i overensstemmelse med de faktiske forhold.  

 Hvis det eksempelvis viser sig, at virksomheden er et interessentskab, kan  

 den ikke registreres i Erhvervs- og Selskabsstyrelsen, men opnår retsevne  

 uden registrering.
Er der tale om en forening, der er ideel og ikke  

 økonomisk, kan den heller ikke registreres i Erhvervs- og  

 Selskabsstyrelsen.
 I vurderingen af, hvorvidt der foreligger en forening i juridisk  

 forstand, kan der henses til, om følgende momenter, der alle taler imod en  

 antagelse af, at der eksisterer en forening, er til stede:
Det har stor betydning, om TSR kender personkredsen bag foreningen som  

 eksempelvis stiftere og bestyrelsesmedlemmer, når TSR skal vurdere, om der  

 er risiko forbundet med at registrere den pågældende forening.
Det kan  

 være, at nogle af personerne tidligere har drevet virksomhed, som har  

 forårsaget, at statskassen har lidt tab.
Dette kan indgå i vurderingen, om  

 der som betingelse for registrering skal stilles krav i form af  

 eksempelvis kreditbegrænsning, jf. nedenfor under afsnit A.4.2.6.1, eller  

 man blot skal være ekstra opmærksom på, hvorledes virksomheden udvikler  

 sig.
Hvis en økonomisk forening ikke er registreret i Erhvervs- og  

 Selskabsstyrelsen, når den anmeldes til registrering hos TSR, skal den  

 henvises til at anmelde sig til registrering i Erhvervs- og  

 Selskabsstyrelsen, som typisk giver en virksomhed nummer samme dag, den  

 anmelder sig.
Herefter kan den med sit (foreløbige) CVR-nr. henvende sig  

 til TSR med hensyn til registrering for eksempelvis moms, A-skat  

 mv.
A..1.4.2.3.10 Andre virksomheder med begrænset  

 ansvar Der er, som nævnt tidligere, kontraktsfrihed inden for dansk  

 selskabsret, hvilket betyder, at der som udgangspunkt er fri adgang til at  

 stifte selskaber med begrænset ansvar.
Den selskabsretlige kontraktsfrihed  

 er imidlertid ikke uden grænser - se nærmere under afsnit A.1.4.2.1.4.
 Et selskab med begrænset hæftelse i denne restgruppe er omfattet af  

 erhvervsdrivendeloven og dermed denne lovs regler om anmeldelse og  

 registrering i Erhvervs- og Selskabsstyrelsen, retsevne, regnskabspligt,  

 opløsning mv. - se nærmere under afsnit A.1.4.2.1.2.
Der er, som nævnt, tale om en selskabstype, hvor selskabsdeltagerne kun  

 hæfter begrænset for selskabets forpligtelser.
Hvorledes hæftelsen nærmere  

 er, herunder om den er solidarisk, subsidiær eller direkte, vil bero på  

 selskabsaftalen eller på eventuelle vedtægter.
 Det antages på grund af den begrænsede hæftelse for selskabsdeltagerne,  

 at selskabet som sådant hæfter over for selskabets kreditorer.
 Et sådant selskab kan i konsekvens heraf erklæres konkurs, hvis det er  

 insolvent, og bliver behandlet efter konkurslovens regler, hvilket normalt  

 vil medføre, at selskabet ophører med at drive virksomhed.
Selskabet kan også ophøre, selv om det er solvent, hvis betingelserne  

 for at opløse selskabet er opfyldt i selskabets vedtægter.
Er spørgsmålet  

 ikke berørt i selskabets vedtægter, eller er der ingen vedtægter, kan  

 selskabet alligevel opløses, hvis selskabsdeltagerne og ledelsen ønsker  

 det.
 I mangel af sådanne bestemmelser og enighed kan selskabet i sidste ende  

 undergives en egentlig skiftebehandling efter skiftelovens § 82.
 Det kan efter en konkret vurdering, herunder indholdet af  

 stiftelsesdokumentet, vedtægter, kendskab til personkredsen bag selskabet  

 e.a., være påkrævet at undersøge de faktiske forhold i virksomheden.
En undersøgelse af de faktiske forhold kan bestå i, at der tages  

 kontakt til selskabsdeltagerne med henblik på at få en nærmere redegørelse  

 for virksomhedens formål.
Undersøgelsen kan også bestå i, at der aflægges  

 besøg i virksomheden.
Er virksomheden ikke registreret i Erhvervs- og Selskabsstyrelsen, når  

 den anmelder sig til eksempelvis momsregistrering hos TSR, henvises  

 virksomheden til Erhvervs- og Selskabsstyrelsen, som skal nummersætte  

 denne, hvilket typisk sker på anmeldelsesdagen.
Herefter kan den på ny  

 rette henvendelse til TSR.
TSR skal være opmærksom på, at Erhvervs- og Selskabsstyrelsen ikke kan  

 ændre en allerede foretagen registrering.
Det er vigtigt, at regionen,  

 hvis den er i besiddelse af oplysninger, der kan være af betydning for  

 Erhvervs- og Selskabsstyrelsens selskabsretlige vurdering af  

 registreringssagen, meddeler dette til Erhvervs- og Selskabsstyrelsen  

 hurtigst muligt efter, at regionen er blevet bekendt med, at Erhvervs- og  

 Selskabsstyrelsen har en registreringsanmeldelse under behandling og  

 inden, at denne styrelse når at registrere virksomheden.
 Hvis Erhvervs- og Selskabsstyrelsen allerede har registreret en  

 virksomhed med begrænset ansvar, skal en eventuel sag om ændring af  

 registreringen anlægges ved domstolene inden 6 måneder efter, at  

 registreringen er offentliggjort, jf. erhvervsdrivendelovens §  

 17.
A.1.4.2.3.11 Fonde Loven definerer ikke begrebet fond, men bygger på de retningslinjer,  

 der er opstillet i fondsudvalgets betænkning, der igen bygger på især  

 tidligere praksis vedrørende spørgsmålet om fondes skatteretlige  

 retssubjektivitet.
 Grundbetingelserne for, at der er tale om en gyldigt stiftet fond,  

 er:
 Almindelige fondes forhold er reguleret af lov om fonde og visse  

 foreninger, kaldet fondsloven (lovbekendtgørelse nr. 698 af 1. august 1992  

 med senere ændringer).
 Loven gælder i henhold til § 1, stk. 4, ikke for almindelige fonde,  

 hvis aktiver andrager 250.000 kr. eller derunder, og fonden skal allerede  

 ved oprettelsen have aktiver for over 250.000 kr., jf. § 8.
 Loven gælder heller ikke for almindelige fonde, der er omfattet af lov  

 om erhvervsdrivende fonde, jf. § 1, stk. 2 og nedenfor.
 En almindelig fond skal i sit navn benytte ordet: "fond", jf. lovens §  

 3.
 En almindelig fond skal have en vedtægt (fundats) med et nærmere  

 angivet indhold, hvilket fremgår af § 6, stk. 1.
 Det er en almindelig fonds formål at foretage uddelinger, hvilket  

 forudsætningsvis fremgår af § 9.
 En almindelig fond skal ledes af en bestyrelse, som skal bestå af  

 mindst 3 medlemmer eller en juridisk person eller en kollektiv enhed.  

 Fondsmyndigheden, som er Civilretsdirektoratet under Justitsministeriet,  

 kan dog give tilladelse til, at dette fraviges, jf. § 11, stk. 1.
 Fondens vedtægter skal senest 3 måneder efter, at fonden er blevet  

 oprettet, indsendes til fondsmyndigheden samt til skattemyndigheden i den  

 kommune, hvor fonden har hjemsted, jf. § 6, stk. 2.
 Det samme gælder en fortegnelse over medlemmerne i fondens ledende  

 organ - bestyrelsen, jf. § 11.
 Den almindelige fond bliver en juridisk person, når fondslovens  

 kapital- og ledelsesbetingelser er opfyldt, og den efterfølgende pligt til  

 at indsende vedtægter mv. til skattekommunen er ikke herved nogen  

 gyldighedsbetingelse.
 Da der ikke er nogen ejere af en fond, hæfter fonden med hele sin  

 formue for alle forpligtelser.
 En fond anses dog ikke for erhvervsdrivende, hvis virksomheden er af  

 begrænset omfang eller kun omfatter en uvæsentlig del af fondens samlede  

 formue, jf. samme bestemmelses stk. 3.
 En erhvervsdrivende fond skal have en grundkapital på mindst 300.000  

 kr., som skal være fuldt indbetalt, før fonden kan registreres, jf. § 9,  

 stk. 1.
En erhvervsdrivende fond skal i sit navn benytte ordet "fond", men dens  

 navn skal tydeligt adskille sig fra andre typer fondes navne og må ikke  

 være egnet til at vildlede.
Uddybende må der ikke i dens navn uberettiget  

 optages eksempelvis slægtsnavn, firma, mv., jf § 4, stk. 1 og 2.
 En erhvervsdrivende fond skal efter § 7 have en vedtægt med et nærmere  

 angivet minimumsindhold, som fremgår af bestemmelsens stk. 1.
En erhvervsdrivende fond ledes af en bestyrelse, som skal bestå af  

 mindst 3 medlemmer.
Hertil kommer medarbejderrepræsentanter.
Bestyrelsen  

 kan ansætte én eller flere direktører, men flertallet af bestyrelsens  

 medlemmer må dog ikke være ansat som direktører i fonden.
En direktør må  

 ikke uden samtykke fra fondsmyndigheden, som i almindelighed er  

 erhvervsministeren, vælges til formand.
Dette fremgår af § 12.
 Fonden som sådan kan gå konkurs og behandles da naturligvis efter  

 konkurslovens regler.
 Endvidere skal TSR sikre sig, at registreringsanmeldelsen er  

 underskrevet af fondens ansvarlige ledelse og vedlagt fundats.
 Endelig bør det undersøges, om skattemyndighederne har godkendt fondens  

 skattesubjektivitet.
 Der kræves ved registreringen dog ikke oplysning om stiftere eller  

 garanter.
A.1.4.2.3.12 Europæiske økonomiske firmagrupper  

 - EØFG En europæisk firmagruppe er ikke et selskab i den forstand, at man  

 søger at opnå et overskud, som kan blive i selskabet eller fordeles til  

 selskabsdeltagerne.
 En europæisk firmagruppe er derimod en sammenslutning af mindst to  

 retlige enheder eller personer, der har deres hovedkontor/hovedaktivitet i  

 forskellige medlemsstater.
 Firmagruppen er altså et juridisk instrument til samarbejde mellem  

 personer eller selskaber på tværs af landegrænser.
 Firmagruppen er en selvstændig juridisk person.
 Anmeldelse og registrering af en firmagruppe sker hos Erhvervs- og  

 Selskabsstyrelsen.
 Kreditorer må dog først gøre deres krav gældende mod firmagruppen,  

 forinden de kan gøre kravet gældende mod den enkelte deltager, dvs., at  

 deltagerne hæfter indirekte.
A.1.4.2.4 Selvstændig virksomhed kontra  

 lønmodtager Det er en betingelse for at blive registreret hos TSR, at man driver  

 selvstændig erhvervsvirksomhed.
TSR skal derfor i forbindelse med enhver registreringsanmodning  

 vurdere, om den aktivitet, der søges registrering for, kan karakteriseres  

 som selvstændig erhvervsvirksomhed eller som personligt arbejde i  

 tjenesteforhold.
Spørgsmålet kan også formuleres således: Er det en  

 selvstændigt erhvervsdrivende eller en lønmodtager, der ansøger om  

 registrering hos TSR? I det omfang, der er tale om en person, som udfører  

 et arbejde, der kan karakteriseres som personligt arbejde i  

 tjenesteforhold, er det i registreringshenseende en lønmodtager, der  

 hverken kan eller skal registreres, hvorfor registrering skal nægtes.
Ved personligt arbejde i tjenesteforhold forstås, at den pågældende  

 selv skal udføre arbejdet, og at han ikke kan ansætte andre til arbejdet.  

 I formuleringen "i tjenesteforhold" ligger, at arbejdet skal udføres efter  

 arbejdsgiverens anvisninger, idet det er arbejdsgiveren, der bestemmer  

 eksempelvis, hvordan arbejdet skal laves og hvornår.
Tilsvarende er det  

 også arbejdsgiveren, der betaler for materialer og værktøj mv. og på den  

 måde løber den økonomiske risiko, hvis kunden ikke betaler.
Lønmodtageren  

 skal således blot udføre det stykke arbejde, som han får besked på af sin  

 arbejdsgiver, men han får til gengæld løn for det.
 Hvis der er tvivl om hvorvidt, den, der udfører arbejdet, er  

 lønmodtager eller selvstændigt erhvervsdrivende, må afgørelsen træffes på  

 grundlag af en samlet vurdering af de faktiske forhold mellem den, der  

 udfører arbejdet og den, arbejdet udføres for.
I cirkulære nr. 129 af 4. juli 1994 om personskatteloven, pkt. 3.1.1  

 står anført, hvilke kriterier der skal lægges vægt på, når der skal  

 foretages en afgrænsning mellem lønmodtagere og selvstændigt  

 erhvervsdrivende.
Se også LV E.A. 1.2.
Det fremgår heraf, at der kan henses til, om der i vederlaget i  

 væsentligt omfang indgår betaling for andet end den personlige  

 arbejdsydelse, og om der afholdes væsentlige erhvervsmæssige omkostninger,  

 som er atypiske for lønmodtagere.
I vurderingen kan også indgå, om den,  

 der udfører arbejdet, ejer de anvendte redskaber og helt eller delvist  

 leverer materialer til arbejdet.
I vurderingen kan der også henses til den måde, skatten opkræves på,  

 nemlig om der indeholdes A-skat, jf.
KSL § 46, jf. § 43, eller om den  

 pågældende bliver afkrævet sin skat i henhold til skattebilletter.
Hvis  

 der indeholdes A-skat, taler det for, at der foreligger et  

 lønmodtagerforhold, medens sidstnævnte taler imod, jf.  

 Ligningsvejledningen.
Det bemærkes dog, at der ikke altid er  

 sammenfald.
 Afgrænsningsproblemerne opstår ofte i forbindelse med konsulent- og  

 rådgivningsarbejde mv., men kan i princippet opstå inden for de fleste  

 brancher.
A.1.4.2.5 Økonomisk virksomhed after  

 momsloven Økonomisk virksomhed, jf.
ML § 3, stk. 1, omfatter alle former for  

 virksomhed som producent, handlende eller leverandør af ydelser samt  

 virksomhed inden for liberale og dermed sidestillede erhverv, uanset hvad  

 formålet med eller resultatet af virksomheden er.
Formålet vil dog oftest  

 være at opnå økonomisk gevinst.
 Det er både den regelmæssige virksomhedsdrift og de mere lejlighedsvise  

 økonomiske transaktioner, der falder ind under begrebet "økonomisk  

 virksomhed" i momslovens forstand.
For at vurdere, om der i momslovens forstand foreligger "økonomisk  

 virksomhed", kan det være nødvendigt at afkræve virksomheden nærmere  

 oplysninger om dens økonomiske grundlag, herunder om udsigterne for dens  

 rentabilitet er undersøgt, økonomiske forhold og planlagte  

 forretningsmæssige aktiviteter.
Om "økonomisk virksomhed" henvises i  

 øvrigt til Momsvejledningens afsnit C.1.4.
 A.1.4.2.6 Forkortet afregningsperiode  

 (kreditbegrænsning), sikkerhedsstillelse, nægtelse af registrering efter  

 opkrævningsloven mv.
 Ved "trip, trap, træsko"-reglerne forstås et system af forebyggende  

 restanceinstrumenter, som kan iværksættes mod virksomheder, der anmelder  

 sig til registrering over for TSR.
 Ved "trip" forstås, at en virksomhed som betingelse for at blive  

 registreret kan pålægges forkortet afregning med eksempelvis moms, hvilket  

 behandles nedenfor under afsnit A.1.4.2.6.1.
 Ved "trap" menes, at en virksomhed - ligeledes som betingelse for at  

 opnå registrering hos TSR - kan blive pålagt at stille sikkerhed, hvilket  

 beskrives i afsnit A 1.4.2.6.2.
Endelig bemærkes, at der ved "træsko" forstås, at en virksomhed under  

 visse omstændigheder kan blive nægtet registrering overhovedet.
Dette  

 omtales senere under afsnit A.1.4.2.6.3.
A.1.4.2.6.1 Forkortet afregningsperiode  

 (kreditbegrænsning) Når en virksomhed anmelder sig til registrering hos TSR, er der  

 mulighed for at betinge registreringen af, at virksomheden bruger en  

 forkortet afregningsperiode, hvilket vil sige, at virksomheden skal betale  

 de afgifter mv., den lader sig registrere for, på et tidligere tidspunkt,  

 end de almindelige regler foreskriver.
 Baggrunden for bestemmelserne er, at staten ønsker at begrænse sit tab  

 mest muligt, idet reglerne er rettet mod de virksomheder, hvis personkreds  

 tidligere har været i restance til det offentlige.
Muligheden for i forbindelse med registreringen at kræve forkortet  

 afregning gælder moms, jf.
ML § § 62, stk.4, og lønsumsafgift jf.
LAL §  

 10.
Alle virksomheder, der anmelder sig til momsregistrering, bliver som  

 udgangspunkt registreret med kvartalet som afgiftsperiode i henhold til ML  

 § 47, stk. 5, 2. pkt.
Momsen skal angives og betales senest 1 måned og 10  

 dage efter, at afgiftsperioden er udløbet, jf.
ML § 57, stk. 3. En  

 nyregistreret virksomhed skal således angive og betale sit momstilsvar for  

 januar kvartal senest den 10. maj s.å.
Der gælder dog den undtagelse, at virksomheder med momspligtig  

 omsætning på mere end 20 mio. kr. om året, skal registreres med  

 kalendermåneden som afgiftsperiode, jf.
ML § 47, stk. 5, 3. pkt.
Tilsvaret  

 skal angives og betales senest den 25. i den følgende måned.
Det betyder,  

 at momstilsvaret for eksempelvis februar måned skal angives og betales den  

 25. marts s.å.
 Et eksempel på en virksomhed, som med rette kunne forventes at få  

 meget stor momspligtig omsætning, kan nævnes et datterselskab i en  

 stor koncern.
 Heraf følger, at TSR skal momsregistrere alle virksomheder, herunder  

 også de små med en forventet årlig omsætning på op til 1 mio. kr. og de  

 store med en forventet omsætning på over 15 mio. kr. med kvartalet som  

 afgiftsperiode, bortset fra dem, der forventer at få en momspligtig  

 omsætning på over 20 mio. kr. på årsbasis.
Efter ML § 62, stk. 4, jf. stk. 1, og OPKL § 2 kan TSR pålægge en  

 virksomhed, der anmelder sig til registrering, at bruge en forkortet  

 afgiftsperiode.
Det betyder for den "almindelige" virksomhed, at den skal  

 anvende måneden i stedet for kvartalet som afregningsperiode, og at sidste  

 rettidige indbetalingsdag er 15 dage fremfor 1 måned og 10 dage efter  

 udløbet af afgiftsperioden.
Eksempelvis vil den "almindelige" virksomhed,  

 der pålægges forkortet afregning, skulle afregne sin moms vedrørende april  

 måned i registreringsåret allerede den 15. maj fremfor under normale  

 omstændigheder den 10. august s.å.
Et pålæg  

 om forkortet afgiftsperiode vil ifølge ML § 62, stk. 2, have virkning fra  

 den 1. i den måned, der følger modtagelsen af pålægget.
Momsen for en  

 tidligere afgiftsperiode, hvor momsen endnu ikke er angivet og betalt,  

 skal angives og indbetales samtidig med afgiften for den første forkortede  

 afgiftsperiode.
Såfremt momsen for den tidligere afgiftsperiode efter de  

 almindelige regler skal angives og betales på et tidligere tidspunkt, skal  

 den dog angives og indbetales på dette tidligere tidspunkt.
Regionen kan dog, jf.
ML § 62, stk. 4, 2. pkt., kun bringe dette middel  

 i anvendelse i forbindelse med registrering, hvis betingelserne i OPKL §  

 11, stk. 2, er opfyldt.
 Bestemmelsen i OPKL § 11, stk. 2, der efter sin ordlyd vedrører  

 sikkerhedsstillelse, men som efter ML § 62, stk. 4, også finder anvendelse  

 på forkortet afregning, indeholder både objektive og subjektive  

 betingelser, der alle skal være opfyldt, hvis regionen skal kunne sætte en  

 virksomhed på forkortet afregning.
Regionen kan efter OPKL § 11, stk. 2 stille krav om forkortet  

 afregning, når personerne bag virksomheden inden for de sidste 5 år har  

 haft væsentlig indflydelse på en anden virksomhed, der er gået konkurs  

 eller på anden måde er konstateret insolvent, således at det offentlige  

 har lidt et tab på mere end 50.000 kr. vedrørende moms, A-skat, AM-bidrag,  

 selskabsskat, lønsumsafgift og punktafgifter.
Det samlede beløb skal dog  

 være et nettobeløb og må således ikke indeholde renter, gebyrer,  

 eventuelle bøder mv.
Det er dog en betingelse, at regionen skønner, at virksomhedens drift  

 indebærer en nærliggende risiko for, at staten vil lide tab.
Hvis den  

 tidligere virksomhed gik konkurs på grund af omstændigheder udefra, som  

 virksomheden ikke kan lastes for, bør dette forhold i sig selv ikke føre  

 til, at virksomhedens kredit begrænses.
 Som eksempel kan anføres, at en stor og væsentlig kunde gik konkurs og  

 derfor ikke betalte sin gæld med stort tab til følge for den gamle  

 virksomhed.
 Herudover kan det i vurderingen indgå, om der i øvrigt er behov for at  

 sikre, at momsen betales rettidigt.
I nær tilknytning hertil skal det nævnes, at TSR kan fritage  

 virksomheden for den forkortede afregning, hvis den overholder en indgået  

 betalingsordning, eller man på baggrund af virksomhedens forhold i øvrigt  

 skønner, at der ikke er behov for kreditbegrænsning, jf.
ML § 62, stk.  

 3.
Virksomheden kan efter ML § 62, stk. 5, i stedet for at anvende  

 forkortet afregningsperiode vælge at stille sikkerhed for et beløb, der  

 svarer til virksomhedens restancer med skatter og afgifter mv. samt det  

 forventede tilsvar i en 3-måneders periode.
Denne sikkerhedsstillelse vil  

 i så fald blive frigivet, når den tidligere restance er betalt, og  

 virksomheden i den seneste 12-måneders periode rettidigt har indbetalt  

 skatter- og afgifter mv.
Virksomheden vil dog blive pålagt at anvende  

 forkortet afregningsperiode, hvis der efter sikkerhedsstillelsen opstår ny  

 restance.
Når virksomheden i en ubrudt 12 måneders periode har indbetalt momsen  

 rettidigt og ikke er i restance med tilsvar vedrørende moms eller andre  

 registreringsforhold inden for skatte- og afgiftslovgivningen, herunder  

 selskabsskat, kan virksomheden overføres til den sædvanligt gældende  

 afgiftsperiode, som er beskrevet ovenfor, jf.
ML § 62, stk. 6.
 Endelig  

 er der i ML § 62, stk. 7, hjemmel til at pålægge en virksomhed, der ikke  

 overholder kravene om forkortet afgiftsperiode mv., at stille sikkerhed  

 efter reglerne i OPKL § 11. Virksomheder, der stiller sikkerhed, skal  

 herefter ikke længere anvende forkortet afgiftsperiode.
A.1.4.2.6.2 Sikkerhedsstillelse Indledningsvis bemærkes, at reglerne om sikkerhedsstillelse som  

 betingelse for registrering af en virksomhed ikke skal benyttes, hvis man  

 ved at afkorte afregningsperioden for virksomheden, hvilket er beskrevet  

 ovenfor, kan opnå det samme og ønskede resultat.
Dette princip følger af  

 forvaltningsretlige regler.
 Da reglerne om kreditbegrænsning, som det forebyggende  

 restanceinstrument også benævnes, alene kan gøres gældende over for  

 virksomheder, der anmelder sig til registrering hos TSR for moms og  

 lønsumsafgift, indskrænker de lige nævnte overvejelser sig til denne type  

 registreringsforhold.
 Det betyder konkret, at regionen skal undlade at kræve sikkerhed i  

 forbindelse med registrering af en virksomhed, hvis et pålæg om forkortet  

 afregningsperiode kan anses for at være tilstrækkeligt til at afværge et  

 potentielt tab på moms.
Når der er gjort op med ovenstående, kan regionen betinge  

 registreringen af, at virksomheden stiller betryggende sikkerhed for nye  

 restancer, der frygtes at måtte opstå i den virksomhed, der ønskes  

 registreret.  Er der tale om, at virksomheden ønsker sit  

 registreringsforhold udvidet til også at angå andre  

 registreringspligtige aktiviteter, indgår den allerede oparbejdede  

 restance i det beregningsgrundlag, der bestemmer størrelsen af den  

 sikkerhed, virksomheden afkræves.
Dette er ensbetydende med, at  

 virksomheden skal anvise nogle aktiver af en vis solid og typisk også  

 likvid karakter, som TSR kan få sikkerhed i, hvis virksomheden vil  

 registreres.
Hjemlen til at kræve sikkerhedsstillelse findes i OPKL §§ 11,  

 stk. 2, og 11 a, som behandles i dette afsnit.
 Endvidere er der specielle bestemmelser om sikkerhedsstillelse i  

 toldloven, spiritusafgiftsloven og registreringsafgiftsloven, se nedenfor  

 under afsnit  

 A.1.4.2.7 .
Dette forebyggende restancemiddel kan anvendes, når virksomheden  

 anmelder sig til registrering efter de skatte- og afgiftslove, hvor  

 opkrævningen reguleres efter opkrævningsloven.
Dette gælder momsloven,  

 kildeskatteloven, arbejdsmarkedsfondsloven, lønsumsafgiftsloven og  

 punktafgiftslovene.
Hertil kommer, at også en eventuel  

 selskabsskatterestance, der måtte opstå, kan dækkes ind af den krævede  

 sikkerhed.
 Bestemmelsen i OPKL § 11, stk. 2, indeholder både objektive og  

 subjektive betingelser, der alle skal være opfyldt, hvis regionen lovligt  

 skal kunne stille betingelse om sikkerhedsstillelse for at registrere en  

 virksomhed.
 Med juridisk person menes eksempelvis et aktieselskab, et  

 anpartsselskab, en forening, en fond mv. og skal forstås i modsætning til  

 en fysisk person, som driver enkeltmandsvirksomhed e.lign.
Denne virksomhed, som skal have været ejet af en person eller et  

 selskab mv., skal være gået konkurs eller på anden måde konstateret  

 insolvent (f.eks. ved gældssanering, frivillig akkord  

eller forgæves  

 udlægsforretning  

), hvorved TSR har et  

 ikke fuldt sikret tilgodehavende, eller  

 staten er blevet påført et samlet tab på mere end 50.000 kr. vedrørende  

 skatter og afgifter, der opkræves efter opkrævningsloven.
Ved opgørelsen  

 af tabet  

eller det usikrede  

 tilgodehavende   

på 50.000 kr.  

 indgår såvel restancer i form af A-skat, AM-bidrag, lønsumsafgift, moms,  

 og punktafgifter.
Hertil kommer eventuelle selskabsskatterestancer.  

 Beløbet skal andrage mindst 50.000 kr., uden at renter, gebyrer og  

 eventuelle bøder er medregnet.
 I den nye virksomhed, der anmeldes til registrering, skal der ligeledes  

 være tale om en fysisk eller juridisk person, som enten selv ejer den nye  

 virksomhed eller er nært knyttet til den, der ejer den nye virksomhed på  

 samme måde, som det er fastsat i aktieselskabslovens § 115, stk. 1, 2.  

 pkt., eller er medlem af virksomhedens bestyrelse eller direktion.
 Aktieselskabslovens bestemmelser i § 115, stk. 1, 2. pkt., omhandler  

 personer, der er knyttet til aktionærer, anpartshavere,  

 bestyrelsesmedlemmer eller direktører i selskabet eller selskabets  

 moderselskab ved ægteskab, slægtskab i ret op- eller nedstigende linjer,  

 eller som på anden måde står den pågældende særligt nær.
Personkredsen bag den nyanmeldte virksomhed behøver således ikke selv  

 at eje virksomheden.
Det er tilstrækkeligt, at den person, der rent  

 faktisk driver virksomheden, er gift med ejeren, er dennes søn/datter,  

 forældre, bedsteforældre eller på anden måde står den pågældende meget  

 nær, eksempelvis en samlever.
Personerne bag den nye virksomhed kan også  

 være medlemmer af virksomhedens bestyrelse eller direktion.
 For at denne bestemmelse kan håndteres mest effektivt, skal der i  

 registreringsfasen indgå følgende undersøgelser:
 Hvis TSR træffer afgørelse om, at en virksomhed skal stille sikkerhed  

 for at blive registreret og senere nægtes registrering, fordi den ikke  

 imødekommer kravet om sikkerhedsstillelse, skal TSR i sin begrundelse være  

 opmærksom på reglerne om tavshedspligt i FVL § 27 og skattestyrelseslovens  

 § 37. Dette forhold kan blive aktuelt i det tilfælde, hvor virksomhedens  

 ejerkreds består af flere personer, hvilket vil være tilfældet, hvis  

 virksomheden er organiseret som eksempelvis ApS, A/S, I/S e.lign.
I dette skøn kan indgå oplysninger om årsagen til, at den tidligere  

 virksomhed gik konkurs eller blev insolvent.
Hvis dette skyldtes  

 undskyldelige og udefra kommende omstændigheder, som eksempelvis en meget  

 stor kundes konkurs eller pludselig opstået alvorlig sygdom hos  

 virksomhedsejeren, kan dette være forhold, der taler imod at kræve,  

 at den nye virksomhed skal stille sikkerhed.
 Regionen skal herefter kun stille krav om sikkerhed, hvis den vurderer,  

 at drift af den anmeldte virksomhed anses for at indebære en nærliggende  

 risiko for, at virksomheden vil oparbejde TSR-restancer, som den ikke vil  

 kunne betale, og dermed påføre det offentlige et tab.
 Krav om sikkerhedsstillelse skal således kun bruges i de tilfælde, hvor  

 de personer, der reelt står bag virksomheden, er kendt for tidligere at  

 have misbrugt pligten til at opkræve beløb på det offentliges vegne,  

 hvorved det offentlige er blevet påført tab.
 Som eksempler på, at den subjektive bestemmelse i stk. 3 er opfyldt,  

 kan nævnes, at den pågældende på utilbørlig måde har forfordelt TSR,  

 hvorved andre kreditorer er blevet favoriseret, eller fra den virksomhed,  

 som har påført statskassen et tab eller givet TSR et usikret  

 tilgodehavende på mindst 50.000 kr., har fjernet aktiver for at bringe  

 disse i ly for kreditorerne Dette vil i øvrigt kunne være strafbart som  

 skyldnersvig, jf. strfl. § 283.
Det samme vil eksempelvis være tilfældet, hvis virksomhedsejeren eller  

 den person, der har bestemmende indflydelse i selskabet, flere gange  

 henholdsvis er gået konkurs med virksomhederne eller har ladet dem gå til  

 tvangsopløsning ved skifteretten, og statskassen hver gang har lidt tab i  

 den forbindelse.
De nye virksomheder er typisk startet umiddelbart efter  

 konkursen eller tvangsopløsningen af den tidligere virksomhed, på den måde  

 at aktiverne er købt ud af den gamle virksomhed.
 Hvis statskassens tab eller TSR´s usikrede tilgodehavende er opbygget  

 kontinuerligt over en længere periode - fremfor i en kortere periode  

 umiddelbart forud for en konkurs, hvilket ofte forekommer, når tingene er  

 ved at "brænde på" - vil et krav om sikkerhedsstillelse også kunne  

 stilles, idet det kan hævdes, at personen ikke har haft viljen eller evnen  

 til at få orden på sine forpligtelser over for TSR.
 I det følgende nævnes nogle eksempler på situationer, hvor der ikke bør  

 gives virksomheder pålæg om at stille sikkerhed i forbindelse med  

 registrering:
Eksempel I En advokat anmelder et selskab til registrering.
Han indtræder selv som  

 bestyrelsesformand.
I forbindelse med den materielle registreringskontrol  

 konstateres det, at han figurerer som bestyrelsesformand i et selskab, der  

 er gået konkurs, og som ved konkursen har påført det offentlige et tab på  

 mere end 50.000 kr.
Ved nærmere undersøgelse viser det sig imidlertid, at  

 advokaten er indtrådt i det tidligere selskab udelukkende med det formål  

 at søge selskabet reddet, hvilket er mislykkedes.
Advokaten er udtrådt som  

 formand for det konkursramte selskab, men vil i Erhvervs- og  

 Selskabsstyrelsens register fremstå som afgået formand.
I dette eksempel  

 har advokaten som udgangspunkt ikke haft væsentlig indflydelse på  

 årsagerne til selskabets konkurs, idet han først er indtrådt, efter de  

 økonomiske problemer er opstået og som et led i sit professionelle  

 arbejde.
Eksempel II Et selskab anmeldes til registrering, og det konstateres i forbindelse  

 med materiel registreringskontrol, at et medlem af bestyrelsen tidligere  

 har været bestyrelsesmedlem og hovedaktionær i et selskab, der 4 år  

 tidligere er gået konkurs og på den måde har påført det offentlige et tab  

 på mere end 50.000 kr.
I den mellemliggende periode har  

 bestyrelsesmedlemmet haft bestemmende indflydelse på et større antal andre  

 selskaber, der har afregnet skatter og afgifter til tiden og således ikke  

 har været i restance.
Der er på den baggrund ikke umiddelbart grundlag for  

 at antage, at der vil være risiko for, at det nu anmeldte selskabs  

 virksomhed vil indebære en nærliggende risiko for, at statskassen kommer  

 til at lide et tab.
Eksempel III En person anmelder en frisørsalon til registrering.
Det konstateres, at  

 vedkommendes ægtefælle indtil for 3 år siden har drevet en personlig  

 entreprenørvirksomhed, der blev afmeldt med et usikret tilgodehavende for  

 ToldSkat på mere en 50.000 kr.
I den mellemliggende periode har han  

 fortsat driften af entreprenørvirksomheden i et selskab, der har afregnet  

 skatter og afgifter rettidigt.
Da der således ikke er tegn på, at den nu  

 anmeldte frisørvirksomhed på nogen måde har noget at gøre med ægtefællens  

 gamle gældstyngede entreprenørvirksomhed, bør reglerne om  

 sikkerhedsstillelse ikke bringes i anvendelse her.
 Ved "virksomhedens anmeldelse til registrering" forstås det tidspunkt,  

 hvor registreringsanmodningen i korrekt udfyldt stand kommer frem til den  

 rette TSR.
Hvis registreringsanmeldelsen er mangelfuld eller ukorrekt udfyldt,  

 skal TSR snarest, dog i hvert fald inden 14 hverdage fra anmodningens  

 fremkomst til regionen, sende blanketten tilbage til anmelderen med  

 bemærkning om, hvilke yderligere oplysninger man ønsker for at kunne  

 vurdere sagen.
Samtidig skal man meddele, at registreringsanmeldelsen  

 først kan godkendes, når den returnerede anmeldelse suppleret med de  

 manglende oplysninger på ny er kommet frem til regionen.
Det er således  

 fra dette nye tidspunkt, TSR´s frist på 14 hverdage skal regnes.
Tilsvarende gælder, at 14-(hver)dagesfristen først løber fra det  

 tidspunkt, anmeldelsen er modtaget i den TSR, som den pågældende  

 virksomhed hører under.
Hvis virksomheden således har sendt  

 registreringsanmodningen til en "forkert" TSR, suspenderes fristen, indtil  

 anmeldelsen er kommet frem til den rette TSR.
Det forudsætter dog, at den  

 "forkerte" TSR hurtigst muligt videresender anmeldelsen til rette TSR.
TSR´s afgørelse om at kræve sikkerhedsstillelse er efter aftalelovens  

 systematik et påbud, som først har retsvirkning fra det  

 tidspunkt, det er kommet frem til modtageren.
Det betyder, at TSR skal  

 afsende pålægget om sikkerhedsstillelse så betids, at postvæsenet kan nå  

 at aflevere eller have forsøgt at aflevere det til virksomheden senest den  

 14. hverdag efter, at virksomheden har anmeldt sig til registrering.
 Dette indebærer, at den pågældende ikke kan påberåbe sig, at TSR har  

 overskredet fristen, selv om modtageren rent faktisk først har fået  

 kendskab til indholdet efter, at 14-hverdagesfristen er udløbet.
Ved hverdage forstås mandage - fredage, medmindre der heri indgår  

 helligdage.
Lørdage tæller således ikke som hverdage, idet disse typisk  

 ikke er kontorarbejdsdage.
 Meddelelsen skal ifølge OPKL § 11, stk. 7, 2. pkt., indeholde oplysning  

 om, at virksomheden ikke kan registreres, hvis den undlader at stille den  

 krævede sikkerhed, og at det i så fald vil være strafbart efter OPKL § 17,  

 stk. 3, at fortsætte med at drive virksomheden.
 Sikkerheden skal stilles senest 8 dage efter, at virksomheden har  

 modtaget meddelelse herom, dvs. 8 dage efter, at meddelelsen er kommet  

 frem til modtageren.
8 dages-fristen kan dog i ganske særlige tilfælde udvides.
Som eksempel  

 kan nævnes den situation, at en virksomhed er i gang med at fremskaffe en  

 bankgaranti, men at det er praktisk umuligt at få fremsendt dokumentet  

 inden for fristen.
Hvis en virksomhed anmoder om at få forlænget fristen, skal den kunne  

 dokumentere eller sandsynliggøre, at den inden for meget kort tid kan  

 stille den krævede sikkerhed.
TSR skal således ikke tillade, at fristen  

 forlænges, medmindre virksomheden, inden 8-dages fristen er udløbet, kan  

 dokumentere eller sandsynliggøre, at den forventer at kunne stille  

 sikkerheden.
 Såfremt virksomheden ikke stiller sikkerheden rettidigt, meddeler TSR  

 virksomheden, at fortsat drift vil være strafbar efter OPKL § 17, stk. 3.
Strafbarheden beror på, at registreringsnægtelse som følge af manglende  

 rettidig sikkerhedsstillelse svarer til et påbud om at undlade at drive  

 indeholdelsespligtig virksomhed ud over de nødvendige  

 afviklingsdispositioner.
RPL kapitel 57 om fogedforbud gælder over for  

 den, der, efter at registrering er nægtet, fortsætter registreringspligtig  

 virksomhed ud over de nødvendige  

 afviklingsdispositioner.
 Hvis der er tale om en ny virksomhed, der har anmeldt sig til  

 registrering, kan regionen alene tage udgangspunkt i den aktuelle  

 virksomheds restanceforhold og kan på den måde ikke kræve, at den anmeldte  

 virksomhed stiller sikkerhed for restancer, der er opstået i en anden  

 virksomhed - heller ikke selv om sådanne restancer kan medregnes ved  

 opgørelsen af beløbet på 50.000 kr. i OPKL § 11, stk. 2.
Det er således driften af den nye virksomhed, der skal danne grundlag  

 for beregning af sikkerhedens størrelse, som ifølge OPKL § 11, stk. 5,  

 normalt skal svare til det forventede gennemsnitlige tilsvar af afgifter  

 og skatter, herunder eventuelle selskabsskatter i en 3-måneders periode.  

Hvis der i  

 denne til registrering anmeldte virksomhed er opstået restancer, skal  

 disse dog tælle med ved beregningen af sikkerhedsstillelsen.
Restancer kan  

 evt. skyldes den omstændighed, at virksomheden i et stykke tid har  

 været drevet som uregistreret virksomhed, eller der kan være  

 tale om en udvidelse af registreringsforholdene.
Der kan  

 eksempelvis eksistere en momsrestance hidrørende fra en tidligere  

 momsregistrering.
Nu ønsker virksomheden at blive registreret for A-skat  

 og bidrag.
I dette tilfælde skal momsrestancen tælle med ved beregningen  

 af sikkerhedsstillelsen.
Ved udøvelse af  

 skønnet vedrørende det fremtidige tilsvar kan regionen hense til  

 størrelsen af tilsvar fra tidligere tilsvarende virksomhed,  

 brancheoplysninger, budgetoplysninger eller lignende.
Sikkerhedsstillelsen  

 skal på den måde beregnes ud fra forventningerne til den fremtidige  

 virksomhed på registreringstidspunktet.
 Hvis der er tale om en virksomhed, der allerede er registreret hos TSR,  

 og som ønsker at udvide sit registreringsforhold til TSR og derfor  

 anmelder sig til registrering for andre afgiftsforhold, er der ikke tale  

 om en ny virksomhed i registreringsmæssig henseende, men blot en udvidelse  

 af det allerede eksisterende registreringsforhold - et nyt  

 registreringsforhold, om man vil.
 Som eksempel kan nævnes en virksomhed, der allerede er registreret  

 for eksempelvis moms, men nu tillige ønsker sig registreret eksempelvis  

 som indeholdelsespligtig efter kildeskatteloven, Hvis virksomheden  

 allerede skylder moms, skal den krævede sikkerhed som følge heraf tillige  

 omfatte momsrestancen, og kravet til sikkerhedens størrelse forøges derfor  

 tilsvarende.
 Det bemærkes, at det ligeledes af opkrævningsbekendtgørelsens § 8  

 fremgår, at sikkerhedsstillelse i form af kontante indskud ikke forrentes.  

 Hvis en virksomhed derfor ønsker at stille sikkerhed i form af et kontant  

 indskud, bør TSR oplyse, at det vil det være en fordel for virksomheden at  

 indsætte beløbet på eksempelvis en spærret konto i en bank og på den måde  

 selv drage fordel af, at beløbet forrentes.
 TSS har udarbejdet et paradigma til garantier i forbindelse med  

 sikkerhedsstillelse i henhold til OPKL § 11, se bilag...
Regionen bør dog, inden den dækker den opståede restance  

 med sikkerheden, give virksomheden en kort frist til at betale.
En  

 sådan henvendelse til virksomheden har til formål at undgå de situationer,  

 hvor den manglende betaling skyldes en fejl eller forglemmelse e.lign. fra  

 virksomhedens side.
 TSR kan dog, når ganske særlige omstændigheder foreligger, bortse fra  

 en enkeltstående og kort fristoverskridelse vedrørende et enkelt  

 registreringsforhold.
 Bestemmelsen er en følge bl.a. af dommen i UfR 2000,1079 HD, hvor  

 Højesteret fandt, at der ikke var hjemmel til at nægte registrering af en  

 filial af et udenlandsk selskab, fordi EF-traktatens regler om fri  

 etableringsret forbyder dette.
 Dette betød, at der her i landet kunne registreres filialer af  

 selskaber hjemmehørende i andre EU-lande, selv om selskaberne havde en  

 meget beskeden selskabskapital på eksempelvis et beløb svarende til 1.200  

 kr, medens nystiftede danske anpartsselskaber som minimum skal have en  

 anpartskapital på 125.000 kr. for at blive registreret hos Erhvervs- og  

 Selskabsstyrelsen.
Der var desuden konstateret et betydeligt misbrug af  

 selskabslovgivningen ved, at den lovpligtige indskudskapital umiddelbart  

 efter registreringen i Erhvervs- og Selskabsstyrelsen blev fjernet og  

 selskabet videresolgt.
Fænomenet betegnes: "Rullende kapital" Formålet med bestemmelsen i § 11 a er således at reducere statens  

 risiko for tab i de tilfælde, hvor reglerne om mindstekrav til  

 selskabskapitalens størrelse omgås.
 Bestemmelsen indeholder - i modsætning til OPKL § 11, stk. 2, - kun  

 objektive betingelser, der alle skal være opfyldt, hvis regionen lovligt  

 skal kunne stille krav om sikkerhed i forbindelse med en registrering af  

 virksomheden.
Disse betingelser er, at der skal være tale om registrering af et  

 selskab mv., hvis formue (selskabskapital), opgjort efter særlige regler  

 på registreringstidspunktet, hvilke omtales senere, skal være mindre end  

 125.000 kr.
Det er en forudsætning, at hæftelsen er begrænset, således at  

 ingen af deltagerne er fysiske personer, der hæfter for selskabets  

 forpligtelser med hele deres formue.
 Sikkerhed kan således kræves stillet dels af virksomheder, der er  

 hjemmehørende i Danmark, dels af virksomheder, som har hjemsted i  

 udlandet, men som er skattepligtige her til landet.
 Derimod kan bestemmelsen i OPKL § 11 a ikke bruges på virksomheder,  

 hvor én eller flere deltagere hæfter personligt for virksomhedens gæld.  

 Det betyder, at bestemmelsen ikke omfatter virksomheder, der er  

 organiseret som eksempelvis interessentskaber eller kommanditselskaber  

 mv., hvor én eller flere af deltagerne er fysiske personer, der hæfter  

 personligt og solidarisk for virksomhedens  

 forpligtelser.
undtaget fra reglerne i § 11 a om sikkerhedsstillelse, når overskuddet  

 fra virksomheden fuldt ud anvendes til de nævnte formål.
Denne  

 undtagelsesbestemmelse fremgår af OPKL § 11 a, stk. 3.
 Det bemærkes dog, at udgangspunktet er, at foreninger, der ikke er af  

 erhvervsmæssig karakter, er omfattet af OPKL § 11 a, også selv om  

 foreningens ydelser eksempelvis er momsfritaget efter ML § 13, stk. 1, nr.  

 4.
Imidlertid har praksis dog gjort undtagelse med en forening, hvis  

 aktivitet angik delebiler, endog selv om denne virksomhed ikke fandtes at  

 være momsfritaget efter ML § 13, stk. 1, nr. 4. I dette tilfælde  

 tilkendegav skatteministeren i sit svar til Folketingets Skatteudvalg, at  

 en sådan forening var undtaget fra kravet om sikkerhedsstillelse efter  

 OPKL § 11 a og fandt på den måde, at foreningens aktivitet skulle henføres  

 til kategorien, almen velgørende karakter, i undtagelsesbestemmelsen i  

 stk. 3. Ministeren angav som begrundelse for sin opfattelse, at samfundet  

 har stor nytte af en sådan forenings aktiviteter i form af en mindre  

 bilpark og deraf følgende mindre trafik og forurening.
På den baggrund  

 kunne delebilsforeninger anses for at forfølge et alment velgørende eller  

 almennyttigt formål.
 Det bemærkes, at det dog ikke er meningen, at en grundejerforening, der  

 én gang årligt afholder en gadefest og derfor skal momsregistreres, skal  

 stille sikkerhed efter OPKL § 11 a, blot fordi foreningen omfattes af  

 skattepligten i selskabsskatteloven som følge af indtægt fra såkaldt  

 erhvervsmæssig virksomhed i forbindelse med gadefesten.
 Samme synspunkt gør sig gældende i et tilfælde, hvor eksempelvis en  

 amatøridrætsklub, der har ansat en lønnet kasserer, og som derfor er  

 indeholdelsespligtig for A-skat mv., ikke skal stille sikkerhed, blot  

 fordi den oppebærer en erhvervsmæssig indtægt fra bankospil mv., som den  

 har afholdt, og som den er skattepligtig af efter  

 selskabsskatteloven.
 For at afgøre, om virksomheden skal stille sikkerhed og i bekræftende  

 fald hvor stor, er det nødvendigt at vide, hvorledes det anmeldende  

 selskabs formue skal opgøres.
 Selskabets formue skal ifølge OPKL § 11 a, stk. 1, 1. pkt., sidste led,  

 opgøres efter reglerne i selskabsskattelovens § 14, stk. 2 - 7, som  

 direkte omhandler opgørelsen af formuen i andelsforeninger, hvis formål er  

 at fremme mindst 10 medlemmers fælles erhvervsmæssige interesser mv.  

 Reglerne anvendes således analogt på den opgørelse, der er nødvendig forud  

 for enhver sikkerhedsstillelsesag efter OPKL § 11 a, og anvendes derfor  

 også analogt på aktie- og anpartsselskaber mv., som OPKL § 11 a, som nævnt  

 ovenfor, også omfatter.
Det fremgår nærmere af selskabsskattelovens § 14, stk. 2, at der ved  

 opgørelsen af virksomhedens formue skal ses bort fra Efter selskabsskattelovens § 14, stk. 3, opgøres virksomhedens aktiver  

 og passiver til handelsværdien på opgørelsesdagen, hvilket i relation til  

 sikkerhedsstillelse vil sige på det tidspunkt, virksomheden bliver  

 registreret, jf. senere i samme afsnit.
 Handelsværdien bruges imidlertid ikke, når opgørelsen vedrører  

 varelagre, husdyrbesætninger, fast ejendom, driftsmidler og skibe, jf.  

 selskabsskattelovens § 14, stk. 4 - 7. Disse typer aktiver skal opgøres  

 efter regler, der svarer til den skattemæssige opgørelse, som fremgår af  

 de specielle skattelove, der regulerer hver af disse aktivtyper,  

 eksempelvis varelagerloven, husdyrbesætningsloven, afskrivningsloven  

 m.fl.
Med hensyn til de aktiver, der skal medregnes ved virksomhedens  

 formueopgørelse, bemærkes, at det af formuleringen i selskabsskattelovens  

 § 14, stk. 2, kan udledes, at virksomheden skal eje aktiverne og kunne  

 disponere over dem ved eksempelvis salg eller pantsætning.
Hertil kommer,  

 at aktiverne skal være af en ikke alt for usikker karakter, således at kun  

 visse betingede rettigheder, nemlig de der er resolutivt betingede, skal  

 medregnes i opgørelsen.
Ved en resolutivt betinget ret er udgangspunktet,  

 at virksomheden har en ret, som dog senere kan bortfalde, hvis en bestemt  

 hændelse indtræder.
Derimod skal eventuelle suspensivt betingede  

 rettigheder ikke medregnes, da det her er udgangspunktet, at retten ikke  

 består, før en vis betingelse bliver opfyldt.
 Det følger heraf, at eksempelvis deposita, lånte eller lejede aktiver  

 ikke skal medtages som aktiver i virksomhedens formueopgørelse.
 Med hensyn til goodwill bemærkes, at værdien heraf ikke indgår i  

 formueopgørelsen, fordi der sjældent er dækning for skatte- og  

 afgiftsrestancer i indskudt goodwill, når risikoen og dermed en eventuel  

 sikkerhedsstillelse udløses ved selskabets konkurs eller tvangsopløsning.
Hertil kommer at en eventuel værdiansættelse af goodwill er en meget  

 tidskrævende proces, hvilket harmonerer dårligt med det typiske ønske fra  

 virksomhederne om en kort registreringsfase.
Det er ved lovændringen ikke  

 tillagt afgørende betydning, at Erhvervs- og Selskabsstyrelsen medregner  

 værdien af goodwill i selskabets kapitalgrundlag, når det registrerer et  

 nystiftet anparts- eller aktieselskab med en lovpligtig kapital på mindst  

 125.000 kr., og at værdien af goodwill således behandles forskelligt ved  

 registreringen i henholdsvis TSR og Erhvervs- og Selskabsstyrelsen.
 Ifølge opkrævningsbekendtgørelsens § 9 skal den anmeldte virksomheds  

 formue dokumenteres ved en erklæring, medmindre virksomhedens formue på  

 registreringstidspunktet åbenlyst er på 125.000 kr. eller derover.
Erklæringen skal være underskrevet af virksomhedens tegningsberettigede  

 ledelse.
Også virksomhedens revisor, som skal være enten registreret eller  

 statsautoriseret, skal underskrive, selv om det ikke fremgår udtrykkeligt  

 af bekendtgørelsen.
Erklæringen kan også udfærdiges af en revisor med  

 tilsvarende uddannelse fra et andet EU-land.
 Af erklæringen skal det fremgå, hvor stor virksomhedens formue er på  

 registreringstidspunktet, opgjort efter reglerne i selskabsskattelovens §  

 14, stk. 2 - 7.
 Hvis virksomhedens formue er opgjort til 125.000 kr., men det ikke er  

 åbenlyst, at den udgør dette beløb - dette er et skøn TSR udøver - skal  

 der udfærdiges en erklæring, hvoraf det blot skal fremgå, hvilke aktiver  

 formuen består af, hvorimod der ikke er et krav om, at disse specificeres  

 med angivelse af beløb.
 Såfremt formuen er opgjort til mindre end 125.000 kr. skal det ud over,  

 hvilke aktiver formuen består af, fremgå af erklæringen, hvor meget det  

 enkelte aktiv er værd med beløbsangivelse.
 Hvis virksomhedens aktiver er et apportindskud i virksomheden eller et  

 bankindestående, kan TSR efter opkrævningsbekendtgørelsens § 9, stk. 2,  

 anmode virksomheden om yderligere dokumentation for, at disse værdier er  

 til stede på registreringstidspunktet.
TSR skal bruge denne mulighed, når den ud fra en konkret vurdering har  

 begrundet mistanke om, at værdierne ikke er til stede, eller der er tale  

 om usædvanlige apportindskud.
I tvivlstilfælde bør TSR rejse spørgsmålet  

 over for TSS.
 Sikkerheden skal, som nævnt, stilles for et beløb svarende til  

 forskellen mellem 125.000 kr. og selskabets formue med et fradrag på  

 15.000 kr.
Selskabet mv. skal således ikke fremvise dokumentation i form af en  

 revisorerklæring, hvis det er åbenlyst, at virksomhedens formue er på  

 125.000 kr. eller derover.
TSR kan dog kræve at få formuens størrelse  

 oplyst, og TSR kan herefter skønne, om der er grundlag for at anmode om en  

 egentlig revisorerklæring i forbindelse med registrering af virksomheden.  

 TSR udøver sit skøn på baggrund af de faktiske omstændigheder i den  

 konkrete sag.
 Ved registreringstidspunktet forstås ifølge praksis det tidspunkt, hvor  

 TSR har modtaget en fyldestgørende anmeldelse af virksomheden til  

 registrering i henhold til momsloven, lønsumsafgiftsloven,  

 kildeskatteloven eller arbejdsmarkedsfondsloven af en afgifts- eller  

 indeholdelsespligtig virksomhed.
 Imidlertid er det en forudsætning for, at TSR kan tage stilling til, om  

 virksomheden skal stille sikkerhed, at virksomheden sammen med  

 registreringsanmeldelsen også har sendt en formueerklæring.
Praksis har vist, at formueerklæringen ikke altid lægges ved  

 registreringsanmeldelsen, og at det i nogle tilfælde er vanskeligt at få  

 en erklæring fra virksomheden.
I sådanne situationer antages det derfor,  

 at 14 dages fristen kan suspenderes under forudsætning af, at TSR hurtigt  

 sender virksomheden et brev, hvori man beder om at få tilsendt  

 formueerklæringen.
Virksomheden får normalt en frist på 7 dage med  

 mulighed for at få forlænget fristen, hvis virksomheden kan godtgøre, at  

 erklæringen er på vej.
I brevet bør TSR oplyse virksomheden om, at 14-dages fristen herefter  

 løber fra det tidspunkt, hvor erklæringen er kommet frem til TSR.
Hvis  

 virksomheden overskrider den meddelte frist, eventuelt fristforlængelse,  

 og erklæringen derfor kommer frem til TSR efter fristens udløb, vil  

 regionen træffe afgørelse om, at virksomheden skal stille sikkerhed på det  

 foreliggende grundlag.
 Bestemmelsen i OPKL § 11 a indebærer, at der skal stilles krav om  

 sikkerhed, når selskabet mv. anmelder sig til registrering efter  

 momsloven, lønsumsafgiftsloven, kildeskatteloven og/eller  

 arbejdsmarkedsfondsloven, og dets kapital er mindre end 125.000 kr.
Som udgangspunkt skal TSR i forbindelse med hver registrering vurdere,  

 om selskabet skal stille sikkerhed.
Har virksomheden eksempelvis opfyldt  

 formuekravet i forbindelse med registrering som momspligtig, skal  

 virksomheden vurderes på ny, hvis den et år efter ønsker at blive  

 registreret som indeholdelsespligtig for A-skat.
 Hvis virksomheden har stillet sikkerhed for ét registreringsforhold, må  

 TSR ikke kræve yderligere sikkerhed i anledning af senere tilkomne  

 registreringsforhold, hvis den oprindelige sikkerhedsstillelse stadigvæk  

 gælder.
Virksomheden skal stille den krævede sikkerhed senest 8 dage efter, at  

 den har modtaget meddelelse herom, dvs. 8 dage efter, at meddelelsen er  

 kommet frem til virksomheden, jf.
OPKL § 11 a, stk. 2, næstsidste pkt.  

 Fristen kan dog forlænges efter anmodning.
Hvis virksomheden ikke stiller den krævede sikkerhed rettidigt, skal  

 TSR ved rekommanderet brev meddele virksomheden, at det vil være strafbart  

 at fortsætte driften, jf.
OPKL § 11 a, stk. 2. Reglerne herom svarer helt  

 til dem, som er beskrevet ovenfor vedrørende sikkerhedsstillelse efter  

 OPKL § 11, stk. 2.
Sikkerheden skal ifølge OPKL § 11 a, stk. 1, næstsidste pkt., stilles  

 for et beløb mellem 125.000 kr. og virksomhedens formue, men kun for et  

 beløb over 15.000 kr., idet sikkerheden på den måde maksimalt kan udgøre  

 110.000 kr.
Der er således ikke grundlag for at kræve sikkerhedsstillelse  

 efter OPKL § 11 a, hvis selskabets kapital udgør eksempelvis 115.000  

 kr.
 Det bemærkes, at TSS har udarbejdet et paradigma til garantier i  

 forbindelse med sikkerhedsstillelse efter OPKL § 11 a, se bilag...
Hvis en filial af et EU-selskab skal stille sikkerhed, er praksis, at  

 TSR accepterer garantier, der er udstedt af udenlandske pengeinstitutter,  

 som har etableret hjemsted, herunder filialer inden for EU, bl.a. på  

 betingelse af, at garantistilleren i garantien dels Sikkerheden kan ifølge OPKL § 11 a, stk. 1, anvendes til dækning af  

 restancer vedrørende moms, A-skat, AM-bidrag, lønsumsafgift og  

 selskabsskat.
Sikkerheden kan således ikke anvendes til dækning af  

 eksempelvis punkt- eller miljøafgiftsrestancer.
 Hvis hovedaktionæren har trukket selskabets grundkapital ud, har TSR  

 dog mulighed for at kræve, at selskabet mv. stiller sikkerhed efter OPKL §  

 11.
 Hvis virksomheden ikke opfylder et stillet krav om sikkerhedsstillelse  

 efter OPKL § 11 a, kan TSR indberette selskabet mv. til Erhvervs- og  

 Selskabsstyrelsen for at få selskabet e.lign. tvangsopløst, fordi  

 grundkapitalen mangler.
 Hvis TSR under en udlægsforretning konstaterer et forgæves udlæg hos  

 virksomheden, kan regionen foranledige, at Kammeradvokaten på det  

 offentliges vegne indgiver konkursbegæring mod selskabet e.lign.
 Ved en  

 lovændring, der trådte i kraft den 1. januar 2003, er det dog blevet  

 muligt at få sikkerheden frigivet på et tidligere tidspunkt end efter  

 udløbet af 18-måneders perioden, hvis virksomheden på  

 frigivelsestidspunktet kan dokumentere at have en formue på mindst 125.000  

 kr. og hidtil rettidigt har indbetalt moms, A-skat, AM-bidrag og  

 lønsumsumsafgift og ikke er i restance hermed eller vedrørende andre  

 registreringsforhold.
Det betyder, at virksomheden ikke må være i restance med den type  

 skatter og afgifter, som direkte er nævnt.
Herudover må virksomheden  

 heller ikke skylde f.eks. told eller punktafgifter, der er eksempler  

 på "andre registreringsforhold".
Derimod omfatter bestemmelsen i stk. 4 ikke skyldige selskabsskatter,  

 som således ikke er til hinder for, at sikkerheden frigives.
Begrundelsen  

 herfor er, at stiftelse af et selskab ikke kræver nogen særskilt  

 registrering hos TSR og således ikke kan anses for at være omfattet af  

 benævnelsen "andre registreringsforhold". Det bemærkes dog, at  

 selskabsskat er omfattet af betingelserne for frigivelse i OPKL § 11 stk.  

 8, jf. ovenfor, men denne bestemmelse har også en anden formulering.
Som OPKL § 11 a, stk. 4, og opkrævningsbekendtgørelsens § 9 er  

 udformet, må det antages, at TSR  

i forbindelse med en  

 frigivelse efter en 18-måneders  

 periode med rettidig betaling, jf. ovenfor,   

er afskåret fra  

 at kræve, at virksomheden fremlægger en formueerklæring om, at  

 virksomheden har en kapital på en vis størrelse (nemlig på mindst 125.000  

 kr.) som betingelse for at frigive sikkerheden.
TSR kan dog forlange, at  

 virksomheden på anden måde dokumenterer eller redegør for, hvor stor  

 dens grundkapital er.
 Ønskes  

 sikkerheden derimod frigivet på et tidligere tidspunkt end efter 18  

 måneder med rettidig betaling, skal virksomheden i overensstemmelse med  

 opkrævningsbekendtgørelsens § 9, stk. 1, fremlægge en tilfredsstillende  

 formueerklæring, medmindre det for TSR er åbenlyst, at formuen på  

 frigivelsestidspunktet udgør mindst 125.000 kr.
Med hensyn til  

 18-måneders perioden bemærkes, at den skal regnes fra det seneste  

 registreringsforhold.
Hvis en momsregistreret virksomhed efterfølgende  

 anmelder sig til registrering for eksempelvis A-skat og AM-bidrag, starter  

 18 måneders fristen med at løbe fra det tidspunkt, hvor selskabet blev  

 registreret for A-skat og AM-bidrag.
Hvis virksomheden overskrider blot en enkelt betalingsfrist vedrørende  

 moms, A-skat, lønsumsafgift og arbejdsmarkedsbidrag, afbrydes 18 måneders  

 perioden, således at der løber en ny 18-måneders periode fra tidspunktet  

 for den for sene indbetaling.
Er virksomheden kommet for sent med betaling  

 af eksempelvis punktafgifter, medfører dette isoleret set ikke, at der  

 løber en ny 18-måneders periode, inden sikkerheden frigives.
 I opkrævningsbekendtgørelsens § 9, stk. 3, er der indført adgang til at  

 frigive en krævet sikkerhed efter OPKL § 11 a, hvis der i virksomhedens  

 formueopgørelse indgår fast ejendom, og ejendomsvurderingen for  

 registreringsåret først kommer efter registreringstidspunktet og medfører  

 en sådan forøgelse af ejendommens nettoværdi, at virksomhedens formue på  

 registreringstidspunktet ville have udgjort mindst 110.000 kr., hvis den  

 nye ejendomsvurdering havde været lagt til grund.
Denne bestemmelse kræver ikke, som det er tilfældet med de lige ovenfor  

 beskrevne regler om frigivelse af sikkerhed, at virksomheden skal have  

 betalt skatter og afgifter rettidigt i en periode.
Dette hænger sammen  

 med, at denne bestemmelse søger at reparere på det forhold, at  

 virksomheden egentlig aldrig skulle være mødt med krav om  

 sikkerhedsstillelse, fordi den allerede på registreringstidspunktet  

 opfyldte kapitalkravet, hvilket dog ikke kunne konstateres på dette  

 tidspunkt, fordi ejendomsvurderingerne foretages  

 årligt.
Efter OPKL § 11 a skal en virksomhed uden personlig hæftelse ved  

 registreringen dokumentere at have en formue på mindst 125.000 kr., idet  

 registreringen i modsat fald betinges af sikkerhedsstillelse.
Det fremgår  

 af § 11 a, stk. 1, sidste punktum, at sikkerheden ikke kan overstige  

 110.000 kr., medmindre virksomheden efter reglerne i § 11 pålægges at  

 stille sikkerhed for et større beløb.
Da sikkerhedsstillelsen efter § 11,  

 stk. 5, beregnes ud fra virksomhedens restancer med de skatter og  

 afgifter, der opkræves efter opkrævningsloven, samt det forventede  

 gennemsnitlige tilsvar i en 3 måneders periode, vil en §  

 11-sikkerhedsstillelse ofte overstige den sikkerhedsstillelse, der kan  

 kræves efter § 11 a, dvs. maksimalt 110.000 kr.
Der er ganske vist den  

 forskel, at en sikkerhedsstillelse efter § 11 ifølge bestemmelsens stk. 8  

 kan frigives allerede efter 12 måneder, hvorimod den i mange tilfælde  

 mindre sikkerhedsstillelse efter § 11 a tidligst kan frigives efter 18  

 måneder, jf. § 11 a, stk. 4. En større sikkerhedsstillelse kan dog i den  

 konkrete situation være at foretrække, selv om den måske har en kortere  

 levetid.
Strengt taget ville TSR eventuelt også kunne vælge at kræve  

 sikkerhedsstillelse efter OPKL § 11, stk. 1, navnlig nr. 2. Det er  

 tilfældet, hvis en virksomhed, der tidligere er blevet registreret for et  

 forhold som eksempelvis moms uden krav om sikkerhedsstillelse efter § 11  

 a, skal registreres for et nyt forhold, f.eks.
A-skat.
Hvis formuen ikke  

 udgør mindst 110.000 kr., som jo er den "reelle" grænse, kan virksomheden  

 efter § 11 a blive pålagt at stille sikkerhed som betingelse for  

 registreringen.
I et sådant tilfælde ville man imidlertid eventuelt også  

 kunne vælge at kræve sikkerhedsstillelse med henvisning til § 11, stk. 1,  

 nr. 2, men det kræver, at formuen er så lav, at det kan siges, at formuen  

 er trukket ud af virksomheden.
Det vil formentlig oftest være anpartsselskaber, der påkalder sig  

 interesse som følge af, at kapitalen er trukket ud.
TSR bør her være  

 opmærksom på reglen i anpartsselskabslovens § 52, hvorefter et  

 anpartsselskabs øverste ledelsesorgan inden for 6 måneder efter, at mindst  

 40 % af anpartskapitalen er tabt, skal træffe beslutning om at foranledige  

 selskabet opløst eller retablere anpartskapitalen, således at denne  

 bringes op på det lovpligtige minimum på 125.000 kr.
De fleste  

 anpartsselskaber vil være stiftet med netop denne minimumskapital.
TSR bør  

 derfor overveje at foretage indberetning til Erhvervs- og  

 Selskabsstyrelsen om sådanne kapitaltab, der afføder konsekvenser i  

 henhold til anpartsselskabslovens § 52.
 Hvis en sikkerhedsstillelse i en konkret sag er afkrævet med hjemmel i  

 § 11, stk. 2, og ikke § 11 a, ifølge hvilken en sikkerhedsstillelse i den  

 konkrete sag også kunne være krævet på grund af utilstrækkelig formue hos  

 virksomheden (selskabet mv.), skal TSR være opmærksom på, at de subjektive  

 betingelser efter § 11, stk. 3, også skal skønnes at have været  

 opfyldt.
TSR kan i et sådant tilfælde formentlig ikke efterfølgende vælge i  

 stedet at kræve den måske mindre sikkerhedsstillelse efter § 11 a med  

 henvisning til, at formuen ikke i tilstrækkeligt omfang var til stede på  

 registreringstidspunktet.
Efter § 11 a, stk. 2, 1. pkt., skal et krav om  

 sikkerhedsstillelse efter § 11 a meddeles virksomheden senest 14 hverdage  

 efter, at virksomheden anmeldte sig til registrering.
Denne frist vil i  

 reglen være sprunget, når styrelsen behandler en klagesag.
 Med hensyn til de subjektive betingelser i OPKL § 11, stk. 3, henvises  

 til det, der er anført tidligere i afsnittet vedrørende  

 sikkerhedsstillelse efter OPKL § 11, stk. 2.
 Det bemærkes, at reglen skal anvendes over for konkursryttere o.lign.  

 Det betyder, at en enkelt konkurs med et større tab for ToldSkat ikke i  

 sig selv anses for at være tilstrækkeligt graverende til at kunne kræve  

 sikkerhedsstillelse hos den nye virksomhed.
A.1.4.2.6.3 Nægtelse af registrering Som nævnt i afsnit A.1.4.2.6.2, skal regionen meddele pålæg om  

 sikkerhedsstillelse efter såvel OPKL § 11 som § 11 a ved rekommanderet  

 brev.
Brevet skal indeholde oplysning om, at undladelse af at stille den  

 krævede sikkerhed inden udløbet af den fastsatte frist, dvs. senest 8 dage  

 efter, at virksomheden har modtaget meddelelse herom, indebærer, at  

 virksomheden ikke kan registreres, hvorefter det vil være strafbart at  

 drive virksomhed efter OPKL § 17, stk. 3.
Stiller en virksomhed ikke sikkerheden rettidigt, skal TSR ved et  

 rekommanderet brev meddele den pågældende, at registrering er nægtet.
Det  

 skal desuden gentages, at fortsættelse af virksomheden herefter er  

 strafbar efter de ovenfor anførte bestemmelser.
 Efter de gældende regler skal virksomheden tilmelde sig registrering  

 som indeholdelsespligtig for A-skat og AM-bidrag senest 8 dage efter, at  

 indeholdelsespligten er indtrådt.
Der kan således forekomme tilfælde, hvor en virksomhed, på trods af at  

 den er nægtet registrering, i en kortere periode er såvel berettiget som  

 forpligtet til at opkræve og afregne A-skat og AM-bidrag.
Denne situation  

 kan forekomme, hvor virksomheden med sine ansatte har indgået  

 ansættelseskontrakter med længere opsigelsesvarsler, og der er  

 derfor i opkrævningsbekendtgørelsens § 10 fastsat særlige regler for  

 indbetaling mv.
Heraf fremgår, at virksomheden midlertidigt skal registreres som  

 indeholdelsespligtig for A-skatter og AM-bidrag.
I afviklingsperioden skal  

 virksomheden redegøre og indbetale A-skat og AM-bidrag senest den 3.  

 hverdag efter, at den enkelte afregningsperiode er udløbet.
TSR fastsætter  

 i hvert enkelt tilfælde længden af afregningsperioden.
Det følger af OPKL § 17, stk. 3, at sanktionerne for at drive  

 registreringspligtig virksomhed, selv om registrering er nægtet, er  

 bøde eller fængsel i indtil 2 år.
For juridiske personer er bøde i  

 sagens natur den eneste sanktion.
 Hvis TSR finder, at virksomheden skal strafforfølges, fordi den  

 fortsætter med at drive uregistreret virksomhed, skal den tage på kontrol  

 i virksomheden og på den baggrund foretage en ansvarsvurdering på samme  

 måde som i andre tilfælde, hvor der drives uregistreret virksomhed.
TSR kan efter OPKL § 17, stk. 3, forelægge ordensbøder for en  

 virksomhed, der er nægtet registrering, fordi den fortsat undlader at  

 stille den krævede sikkerhed, selv om den redegør/angiver samt  

 indbetaler skatter og afgifter.
Dettte kan forekomme, hvis virksomheden  

 efter i en periode at have drevet uregistreret virksomhed stiller en  

 mindre sikkerhed, end TSR har krævet.
Uafhængigt heraf bør TSR, hvis den konstaterer, at en virksomhed  

 fortsætter sine aktiviteter som uregistreret, overveje at foranledige  

 fogedforbud nedlagt mod virksomhedens fortsatte drift for på den måde at  

 stoppe virksomhedens ulovligheder.
Dette sker via TSS med Kammeradvokatens  

 hjælp.
Formålet med registret er at lette TSR´s administration af virksomheder  

 og personer, der er nægtet registrering.
Registret skal bl.a. sikre, at en  

 virksomhed, som er nægtet registrering ved én TSR, og som forsøger at  

 blive registreret ved en anden TSR, også bliver nægtet registrering ved  

 denne TSR og så fremdeles.
Der skal i registret optages registreringsnægtelser, der er foretaget  

 efter OPKL § 11 og 11 a samt ML § 62 a Registret må kun indeholde oplysninger om personer, der er nægtet  

 registrering, samt personer, der står bag aktie- og anpartsselskaber, som  

 er nægtet registrering, dvs. optræder som stiftere, medlemmer af  

 direktioner eller bestyrelser eller ejere af kapitalandele over 25 % eller  

 som kontrollerer mere end 50 % af stemmeværdien.
Registret må indeholde  

 identifikationsoplysninger og administrative oplysninger.
 Af identifikationsoplysninger må registret indeholde navne- og  

 adresseoplysninger samt identifikationsnummer (CVR- og CPR-nr.) på  

 juridiske og fysiske personer, der ejer enten en personlig virksomhed  

 eller står bag et selskab, som nævnt i afsnittet umiddelbart ovenfor.
 Af administrative oplysninger, der kan registreres, kan nævnes  

 oplysninger om grundlaget for inddata til registret, såsom hvilken TSR,  

 der har truffet afgørelse om registreringsnægtelsen med angivelse af TSR´s  

 identifikationsoplysninger og journalnummer samt oplysning om dato for  

 afgørelsens virkning.
 Hvis registreringsnægtelsen knytter sig til en manglende  

 sikkerhedsstillelse efter OPKL § 11 stk. 2, skal TSR i registret således  

 indsætte oplysninger såvel om selve virksomheden som om den eller de  

 personer, der har udløst kravet om sikkerhedsstillelse.
 Ifølge persondataloven skal TSR give sådanne fysiske personer oplysning  

 om deres registrering i registret, formålet med registreringen, den  

 dataansvarliges og dennes repræsentants identitet samt alle yderligere  

 oplysninger, der i den konkrete sag er nødvendige for, at den registrerede  

 kan varetage sine interesser.
 Hvis virksomheden i forbindelse med registreringsanmodningen  

 repræsenteres af den fysiske person, der udløser kravet om  

 sikkerhedsstillelse, bør TSR i selve den afgørelse, hvori  

 registreringsnægtelsen meddeles, samtidig gøre opmærksom på, at personen  

 registreres i "Træskoregistret".
 Oplysningerne skal slettes senest 5 år efter udløbet af det år, hvori  

 afgørelsen om registreringsnægtelse har fået virkning.
Virksomheden skal dog straks slettes af registret i de tilfælde, hvor  

 virksomheden A.1.4.2.6.4 Registrering - Lønmodtagernes  

 garantifond Der er forekommet situationer, hvor en lønmodtager har henvendt sig til  

 Lønmodtagernes Garantifond og påstået at have et krav på løn eller  

 feriepenge hos en virksomhed.
Garantifonden har herefter på baggrund  

 af dokumentation fra lønmodtageren vurderet, at dennes krav er berettiget,  

 men også konstateret, at virksomheden (arbejdsgiveren) ikke er registreret  

 som indeholdelsespligtig efter kildeskatteloven og  

 arbejdsmarkedsfondsloven, hvorved lønmodtageren ikke bliver godskrevet den  

 indeholdte A-skat på sin årsopgørelse.
 Uregistreret virksomhed forekommer enten ved, at personerne bag  

 virksomheden har undladt at anmelde sig til registrering, eller ved at  

 disse har anmeldt sig til registrering, men er blevet nægtet registrering.  

 Den aktuelle problemstilling kan også vedrøre en virksomhed, der er  

 eksempelvis momsregistreret, men ikke registreret som indeholdelsespligtig  

 efter kildeskatteloven mv.
 TSS har for disse tilfælde aftalt en procedure med Lønmodtagernes  

 Garantifond, som den enkelte TSR skal følge.
Det fremgår heraf, at Lønmodtagernes Garantifond retter telefonisk  

 henvendelse til den TSR, hvor arbejdsgiveren driver virksomhed, og oplyser  

 navn og adresse og eventuelt personnummer på arbejdsgiveren samt hvilken  

 driftsform, virksomheden har.
På den baggrund tildeler TSR virksomheden et  

 CVR-nr. og oplyser Lønmodtagernes Garantifond herom.
Hvis der er tale om en person, der (tidligere) er nægtet registrering,  

 skal virksomheden registreres med c/o adresse på TSR, og der må ikke  

 udstedes noget registreringsbevis til virksomheden.
Det betyder, at  

 virksomheden kun får et nummer "internt" i TSR, som den ikke selv, men kun  

 TSR kan benytte.
 TSR noterer de oplysninger, som den har fået fra Lønmodtagernes  

 Garantifond, i sagen, og noterer sammesteds, at virksomheden er teknisk  

 registreret på baggrund af en telefonisk anmodning fra Lønmodtagernes  

 Garantifond.
 Samme dag sender Lønmodtagernes Garantifond til TSR en  

 registreringsanmeldelse med alle kendte oplysninger om den pågældende  

 virksomhed, herunder oplysninger om start og eventuelt ophør af  

 indeholdelsespligten efter kildeskatteloven og arbejdsmarkedsfondsloven.  

 Denne registreringsanmeldelse danner herefter grundlag for, at TSR kan  

 ajourføre sine oplysninger om virksomheden i  

 CVR-registret.
A.1.4.2.7 Specielt om registrering,  

 kreditbegrænsning og sikkerhedsstillelse i henhold til toldloven, spiritus-,  

 og registreringsafgiftsloven samt spilleautomatloven Udover de regelsæt, der har hjemmel i opkrævningsloven, og som er  

 beskrevet i afsnit A.1.4.2.6.2, er der i toldloven, spiritus- og  

 registreringsafgiftsloven særlige bestemmelser om sikkerhedsstillelse som  

 betingelse for, at en virksomhed kan blive registreret og dermed opnå  

 kredit.
A.1.4.2.7.1 Registrering i henhold til  

 toldloven Virksomheder, der er hjemmehørende i EU´s toldområde, og som i  

 erhvervsmæssigt øjemed i det danske toldområde indfører varer, der ikke er  

 i fri omsætning i EU´s toldområde, skal ifølge TDL § 29, stk.  

 1, anmelde sig til registrering hos TSR, før de importerer.
 Ved indførsel af varer i erhvervsmæssigt øjemed forstås indførsel, der  

 foretages af en virksomhed i eller for dennes bedrift.
 Moms af varer, der indføres i erhvervsmæssigt øjemed af registrerede  

 varemodtagere, afregnes via virksomhedens momsangivelse.
 Afregningsperioden for told af varer, der indføres i erhvervsmæssigt  

 øjemed af registrerede varemodtagere, er kalendermåneden ifølge TDL § 30,  

 stk. 1.
Told af varer, der er fortoldet i afregningsperioden, skal indbetales  

 til TSR senest den 16. i måneden efter afregningperioden.
Det skal  

 bemærkes, at told ikke er omfattet af opkrævningsloven, jf.
OPKL § 1, stk.  

 4, men opkræves i henhold til toldloven.
Momsen, herunder moms af import,  

 opkræves imidlertid efter opkrævningsloven.
 Kredit med betaling af told, som beskrevet ovenfor, er efter TDL § 30,  

 stk. 2, betinget af , at virksomheden stiller sikkerhed.
Denne sikkerhed kan stilles enten som en individuel sikkerhed, f.eks.  

 en bankgaranti, eller ved at melde sig til ToldSkat´s  

 sikkerhedsstillelsesordning.
Ved denne ordning betaler virksomheden 2,5  

 promille af told- og afgiftsbeløbet til en fælles pulje, som skal dække  

 ubetalte toldbeløb.
 Bestemmelsen har bl.a. til formål at sikre, at varemodtagere har den  

 fornødne økonomiske baggrund for deres virksomhed set i forhold til den  

 forventede import af varer.
Når en varemodtager anmelder sig til registrering, kan TSR i henhold  

 til TDL § 29, stk. 2, anmode varemodtageren om at fremlægge oplysninger om  

 varemodtagerens økonomiske forhold, herunder bankoplysninger mv., samt  

 oplysninger om størrelsen af den forventede import.
De økonomiske  

 oplysninger sammenholdes med oplysningerne om, hvilke varer der ønskes  

 importeret.
 På baggrund af disse oplysninger foretager TSR en vurdering af  

 virksomhedens kreditværdighed, dvs., om der er nærliggende risiko for, at  

 varemodtageren ikke kan betale told rettidigt.
 Ved vurderingen skal TSR lægge vægt på, om der foreligger sådanne sikre  

 oplysninger om virksomhedens betalingsevne og - vilje, at det må frygtes,  

 at der er nærliggende risiko for, at virksomheden ikke betaler told  

 rettidigt, se Toldvejledningens afsnit A.1.7.
 TSR skal ved en afgørelse underrette virksomheden om, at toldkredit er  

 nægtet, og der skal i den forbindelse gives klageadgang til TSS.
 Virkningen af, at en virksomhed er blevet nægtet registrering efter  

 toldloven, er, at virksomheden skal betale tolden kontant allerede på det  

 tidspunkt, den har modtaget sine varer, hvilket stiller væsentlige  

 likviditetskrav til virksomheden.
Hvis en virksomhed har klaget til TSS over, at TSR har nægtet den  

 registrering efter toldloven, har dette ikke opsættende virkning.
Det  

 betyder, at en klage ikke fratager regionens afgørelse virkning, medens  

 spørgsmålet er under behandling i TSS, men at virksomheden i fremtiden  

 skal afregne told kontant, medmindre virksomheden måtte få medhold i sin  

 klage hos TSS.
 En virksomhed, der er blevet nægtet toldkredit, vil dog senere kunne  

 opnå toldkredit, hvis TSR ved en senere kreditværdighedsundersøgelse  

 skønner, at der ikke længere er nærliggende risiko for, at varemodtageren  

 undlader at betale told rettidigt.
 Det skal bemærkes, at de ovenfor beskrevne regler efter TDL § 39 a også  

 gælder virksomheder, der anmelder sig til registrering som eksportør i  

 henhold til TDL § 29 stk. 4 og 5.
A.1.4.2.7.2 Registrering i henhold til  

 spiritusafgiftsloven I henhold til spiritusafgiftslovens § 7 stk. 1, skal enhver, der med  

 henblik på salg her i landet fremstiller eller fra udlandet modtager  

 varer, der er spiritusafgiftspligtige, anmelde sin virksomhed til  

 registrering hos TSR.
Virksomheder, der fra andre EU-lande modtager  

 afgiftspligtige varer med henblik på videresalg en detail, kan dog ifølge  

 lovens § 7, stk. 3, undlade at lade sig registrere.
Mellemhandlere kan efter lovens § 7, stk. 2, anmelde virksomheden til  

 registrering.
Ved mellemhandel forstås videresalg en gros til andre  

 handlende, restauratører, mv.
Registrering er efter § 8, stk. 1, betinget af, at virksomheden stiller  

 en sikkerhed på mindst 200.000 kr.
I følge § 1, stk. 2, i bekendtgørelse  

 nr. 564 af 19. juni 2001 kan sikkerhed stilles i form af :
 TSR må forud for registreringen anmode om detaljerede oplysninger om  

 virksomhedens økonomi og påtænkte aktiviteter til brug for den  

 kreditværdighedsvurdering, der skal foretages ved registreringen, og som  

 danner grundlag for fastsættelse af sikkerhedsstillelsen.
 Kreditværdighedsvurdering i forbindelse med anmodning om registrering i  

 henhold til spiritusafgiftsloven skal foretages i alle tilfælde, uanset om  

 det drejer sig om en nyregistreret virksomhed, en allerede registreret  

 virksomhed, der påbegynder registreringspligtig virksomhed efter  

 spiritusafgiftslovgivningen, eller om overdragelse af en registreret  

 virksomhed.
Det skal tilstræbes, at virksomheden fremlægger oplysninger om Såfremt kreditvurderingen afdækker forhold, der gør det overvejende  

 sandsynligt, at skyldig afgift ikke vil blive betalt rettidigt, kan  

 registreringen blive gjort betinget af, at der stilles fuld sikkerhed for  

 afgiften jf. § 23, stk. 1. Ved fuld sikkerhed efter lovens § 23, stk. 1,  

 sidste punktum, forstås sikkerhed for den til enhver tid skyldige afgift  

 (i form af en bankgaranti lydende herpå). Eksempler på sådanne forhold kan  

 være, at virksomheden i forvejen er i væsentlig restance med tilsvar  

 vedrørende andre skatter og afgifter, at virksomhedens betalingsmønster er  

 uregelmæssigt, at personkredsen bag virksomheden - såfremt det er en ny  

 anmeldelse - er omfattet af OPKL § 11, stk. 2, e.lign.
 Det skal i forbindelse med sikkerhedsstillelsens fastsættelse  

 præciseres over for virksomheden, under hvilke forudsætninger (afgivne  

 oplysninger om økonomi, budgetter, omsætningen mv.) sikkerhedsstillelsen  

 er fastsat.
 En virksomhed, der anmelder sig til registrering i henhold til  

 spiritusafgiftsloven og f. eks. momsloven, kildeskatteloven og  

 arbejdsmarkedsfondsloven, kan dermed blive mødt med krav om  

 sikkerhedsstillelse både i henhold til spiritusafgiftsloven og krav om  

 sikkerhedsstillelse i henhold til OPKL § 11, stk. 2., hvis der konstateres  

 forhold som ovenfor beskrevet, men der kan ikke stilles krav om dobbelt  

 sikkerhed.
 Det skal i registreringsfasen præciseres, at såfremt virksomhedens  

 forhold ændres efterfølgende, må virksomheden være forberedt på, at  

 regionen kan ændre afregningsperioden og sikkerhedsstillelsen, hvis der er  

 grundlag herfor (manglende rettidig betaling af afgift eller overvejende  

 risiko for manglende betalingsevne jf. spiritusafgiftslovens § 23, stk.  

 1).
 Virksomheden skal endelig i forbindelse med registreringen pålægges  

 løbende at oplyse TSR om aktuel handel, lager og likviditet via  

 indsendelse af dokumentation jf. lovens § 27.
 De lokaler, som virksomheden benytter til fremstilling, behandling og  

 aftapning af varer, hvoraf afgiften ikke er berigtiget, skal godkendes af  

 TSR, jf. lovens § 8, stk. 3.
A.1.4.2.7.3 Registrering i henhold til  

 registreringsafgiftsloven Efter § 14, stk. 1, i lov om registreringsafgift kan virksomheder, der  

 erhvervsmæssigt afsætter afgiftspligtige køretøjer, og virksomheder, der  

 anvender sådanne køretøjer til erhvervsmæssig udlejning, anmelde sig til  

 registrering hos TSR.
Registrering er en forudsætning for at opnå kredit med afregning af  

 afgiften.
Ikke-registrerede virksomheder skal ifølge lovens § 19, stk. 1,  

 betale afgiften til TSR, inden køretøjet anmeldes til registrering hos  

 politiet, inden anmeldelse om ejerskifte finder sted, eller inden  

 køretøjet tages i brug efter reparation eller ombygning.
 Efter lovens § 14, stk. 2, er det en betingelse for registrering, at  

 der stilles en sikkerhed på mindst 200.000 kr.
I de 2 første måneder af registreringsperioden er virksomheden omfattet  

 af en ordning, hvorefter virksomheden skal stille fuld sikkerhed for  

 afgiften.
Hjemlen hertil findes i § 29 i bekendtgørelse nr. 502 af 21.  

 juni 1999 om registreringsafgift af motorkøretøjer mv.
Ordningen håndteres på den måde, at nyregistrerede virksomheder i de 2  

 første måneder kun kan få afgiftsberigtiget køretøjer mod afskrivning på  

 minimumssikkerhedsstillelsen på 200.000 kr.
Når dette beløb er brugt op,  

 skal der stilles yderligere sikkerhed, som anvendes til afskrivning ved  

 afgiftsberigtigelsen.
Der skal ikke indsendes angivelse i de 2 måneder,  

 hvor der er stillet fuld sikkerhed for afgiften.
 Når virksomheden har været registreret i 2 måneder, udleveres den  

 såkaldte tolddataplade til virksomheden.
 Når virksomheden er registreret, udstedes der et registreringsbevis,  

 som udleveres sammen med et plastikkort (tolddataplade). Kortet er  

 forsynet med oplysning om CVR-nr., regionskode samt navn og adresse.  

 Kortet skal bruges som legitimation over for politiet ved anmeldelse til  

 registrering af køretøjer, som kan indregistreres uden forudgående  

 ekspedition hos TSR.
Sikkerheden skal ifølge bekendtgørelsens § 30 stilles i form  

 af Regionen kan forud for registreringen anmode om detaljerede oplysninger  

 om virksomhedens økonomi og påtænkte aktiviteter til brug for den  

 kreditværdighedsvurdering, der bør foretages ved registreringen, og som  

 danner grundlag for fastsættelse af sikkerhedsstillelsen.
 Kreditværdighedsvurdering i forbindelse med anmodning om registrering i  

 henhold til registreringsafgiftsloven bør foretages i alle tilfælde,  

 uanset om det drejer sig om en nyregistreret virksomhed, en allerede  

 registreret virksomhed, der påbegynder registreringspligtig virksomhed  

 efter registreringsafgiftsloven, eller om overdragelse af en allerede  

 registreret virksomhed.
Det skal tilstræbes, at virksomheden fremlægger oplysninger om Såfremt kreditvurderingen afdækker forhold, der gør det overvejende  

 sandsynligt, at skyldig afgift ikke vil blive betalt rettidigt, kan  

 registreringen blive gjort betinget af, at der stilles fuld sikkerhed for  

 afgiften jf. § 18, stk. 1. Ved fuld sikkerhed efter lovens § 18, stk. 1,  

 sidste punktum, forstås sikkerhed for den til enhver tid skyldige afgift  

 (i form af en bankgaranti lydende herpå). Eksempler på sådanne forhold kan  

 være, at virksomheden i forvejen er i væsentlig restance med tilsvar  

 vedrørende andre skatter og afgifter, at virksomhedens betalingsmønster er  

 uregelmæssigt, at personkredsen bag virksomheden (hvis det er en ny  

 anmeldelse) er omfattet af OPKL § 11, stk. 2, e.lign.
Der stilles i alle tilfælde krav om fuld sikkerhedsstillelse i de  

 første 2 måneder af registreringsperioden.
Dette krav kan opretholdes ud  

 over de 2 måneder, eller der kan stilles krav om en fast  

 sikkerhedsstillelse på mere end 200.000 kr., såfremt de ovenfor nævnte  

 forhold konstateres at være til stede.
Således kan en virksomhed, der  

 anmelder sig til registrering i henhold til registreringsafgiftsloven og  

 f. eks. momsloven, kildeskatteloven og arbejdsmarkedsfondsloven, blive  

 mødt med krav både om sikkerhedsstillelse i henhold til  

 registreringsafgiftsloven og om sikkerhedsstillelse i henhold til OPKL §  

 11, stk. 2.
 Det skal i forbindelse med sikkerhedsstillelsens fastsættelse  

 præciseres over for virksomheden, under hvilke forudsætninger (afgivne  

 oplysninger om økonomi, budgetter, omsætningen mv.)sikkerhedsstillelsen er  

 fastsat.
 Det skal også præciseres, at, såfremt virksomhedens forhold ændres  

 efterfølgende, må virksomheden være forberedt på, at regionen kan ændre  

 afregningsperioden og sikkerhedsstillelsen, hvis der er grundlag herfor  

 (manglende rettidig betaling af afgift eller overvejende risiko for  

 manglende betalingsevne jf. registreringsafgiftslovens § 18, stk.  

 1.
A.1.4.2.7.4 Registrering i henhold til  

 spilleautomatloven Efter spilleautomatloven skal en virksomhed have tilladelse fra  

 Spillemyndigheden til at opstille og drive virksomhed med gevinstgivende  

 spilleautromater.
 Spillemyndighedens erhvervstilladelse er kun gyldig, hvis indehaveren  

 af tilladelsen anmelder sin virksomhed til registrering hos TSR samt  

 stiller en sikkerhed for skyldige afgifter på 7.500 kr. for  

 spilleautomater, der er opstillet i en restaurant, og en sikkerhed på  

 95.000 kr. for spilleautomater, der befinder sig i en spillehal.
Sikkerheden skal stilles i form børsnoterede obligationer, bankgaranti,  

 kontante indskud eller anden betryggende sikkerhed.
Det er TSR, der afgør,  

 om en sikkerhed skal anses for betryggende.
A.1.5 Materiel registreringskontrol A.1.6 Flytning af virksomheder mellem Told- og  

 Skatteregionerne A.1.7 Virksomhedstyper og  

 hæftelsesformer A.2 Sikkerhedsstillelse, nægtelse af  

 registrering m.v A.2.1 Forskudsregistrering Under kildeskatteordningen burde der - teoretisk - ikke opstå  

 skatterestancer, idet skatterne skal betales i takt med, at man tjener  

 pengene.
For at kildeskatteordningen kan fungere optimalt og som en  

 samtidighedsskat, må forskudsregistreringen af såvel indtægter som fradrag  

 være så korrekt som muligt.
Når årets betalte forskudsskat svarer til  

 slutskatten, opstår der ikke nogen skatterestance.
En rigtig  

 forskudsregistrering er dermed en væsentlig forudsætning for at forebygge,  

 at der opstår restancer i form af restskatter.
Forskudsregistrering eller rettere: korrekt forskudsregistrering, som  

 behandles i det følgende, vedrører alene forebyggelse af restancer i form  

 af personlige skatter, hvorved forstås B-skatter og restskatter, som KM  

 forestår inddrivelsen af på TSS´s vegne.
Afsnittet retter sig således i  

 det væsentligste mod KM.
Det er dog vigtigt at holde sig for øje, at der  

 her er tale om et samspil mellem KM og TSR, idet en ukorrekt  

 forskudsregistrering påvirker en igangværende virksomheds likviditet og på  

 den måde kan medvirke til, at krav til det offentlige, eksempelvis  

 TSR-krav, ikke betales.
Forkert forskudsregistrering af B-skatteydere/selvstændigt  

 erhvervsdrivende, giver en særlig risiko for, at der oparbejdes  

 restskatter af en anseelig størrelse.
Hvis disse skatteydergrupper er  

 forskudsregistreret for lavt, kan det medføre, at der opstår en stor  

 restskat, som KM først får kendskab til, når selvangivelsen er indleveret,  

 og årsopgørelsen foreligger.
For lav forskudsregistrering for disse  

 grupper resulterer typisk i restskatter på større beløb, end det er  

 tilfældet for A-skatteyderne.
Sidstnævnte gruppe får trods alt indeholdt  

 A-skat løbende også af den sidst tjente krone, men dog med en for lav  

 trækprocent, hvilket bevirker restskatten.
Som følge af, at selvstændigt erhvervsdrivende kan aflevere deres  

 selvangivelse senere end lønmodtagere, vil årsopgørelserne for denne  

 skatteydergruppe i almindelighed foreligge på et senere tidspunkt end for  

 A-skatteyderne.
En eventuel restskat vil derfor komme til inddrivelse i  

 kommunen på et senere tidspunkt.
Krumtappen i arbejdet med at minimere  

 personlige skatterestancer er således at undgå restskatter for  

 B-skatteydere/personligt erhvervsdrivende ved at sikre, at disse er  

 korrekt forskudsregistreret.
Det vil sige til det beløb, som virksomheden  

 realistisk betragtet forventer at tjene.
 Hvis en B-skatteyder/personligt erhvervsdrivende, der er korrekt  

 forskudsregistreret, undlader at indbetale sine B-skatterater ifølge  

 forskudsregistreringen, bliver KM allerede opmærksom på restancen, når  

 betalingsfristen er overskredet, og KM kan på dette tidspunkt tage sine  

 forhåndsregler ved at bruge eksempelvis de restanceforebyggende midler,  

 der er beskrevet nedenfor i afsnittene A.3, A.4 og A.5.
 Hjemlen til at forskudsregistrere findes i kildeskatteloven, som  

 nærmere i KSL § 42 foreskriver "samtidighedsprincippet", hvorefter de  

 foreløbige skattebeløb for den enkelte skattepligtige så vidt muligt skal  

 svare til de beløb af skatter og afgifter, der bliver opgjort efter  

 kalenderårets udløb.
I konsekvens af dette princip kan KM - af egen drift eller efter  

 anmodning fra skatteyderen - ændre den pågældendes forskudsregistrering,  

 hvis de aktuelle indkomstforhold antages at afvige væsentligt fra de  

 faktiske forhold, der er lagt til grund ved forskudsregistreringen.
KM´s  

 afgørelse kan påklages til Skatteankenævnet, hvis afgørelse er en endelig  

 administrativ afgørelse.
Den kan derfor ikke påklages til  

 Landsskatteretten eller andre skattemyndigheder.
Korrekt forskudsregistrering som forebyggende restancemiddel er en  

 løbende vurdering af, om en skatteyder skal beholde eller have ændret sin  

 forskudsregistrering.
Anledningen kan, som nævnt, være at en anmodning fra  

 skatteyderen, men det kan også være KM selv, idet den har fået  

 informationer om, at de faktiske forhold er ændret i forhold til de  

 oplysninger, man lagde til grund for forskudsregistreringen.
Der er f.eks.  

 lagt følgende restanceforebyggende faciliteter ind i forskudssystemet:
 Hvis skatteyder både er virksomhedsejer og lønmodtager:
Når KM skal vurdere, om den skal tage initiativ til at ændre en  

 skatteyders forskudsregistrering, skal den altid sikre, at lovens  

 objektive betingelser er opfyldt, jfr.
KSL § 53 med tilhørende  

 bekendtgørelser og cirkulærer.
KM bør derfor stille strengere krav til dokumentation/sandsynliggørelse  

 i forbindelse med forskudsregistreringen af skatteydere, som i forvejen er  

 i restance til det offentlige.
Dette gælder i særdeleshed, hvis den  

 personlige skatterstance er opstået på grund af for lav  

 forskudsregistrering.
A.2.1.1 Meddelelse til KM om nyregistrerede  

 virksomheder Når TSR har registreret en nystartet virksomhed, skal den én gang om  

 måneden underrette KM om de nyregistreringer, den har foretaget siden  

 sidste underretning.
Underretningen skal sikre mod, at virksomheden for  

 fremtiden oparbejder personlige skatterestancer, fordi de faktiske forhold  

 har ændret sig, og forskudsregistreringen derfor ikke længere er  

 korrekt.
Det samme gælder, hvis en virksomhed afmeldes fra registrering.
Hvis  

 virksomhedsejeren eksempelvis overgår til at blive lønmodtager, er det  

 vigtigt, at KM bliver gjort opmærksom på dette for at kunne vurdere, om  

 den pågældendes forskudsregistrering skal ændres, eksempelvis fordi de  

 fradragsberettigede udgifter er reduceret og/eller fordi den pågældende  

 fremtidig som lønmodtager skal have indeholdt A-skat.
A.2.2 Forkortet afregningsperiode  

 (kreditbegrænsning) for igangværende virksomheder Modsat afsnit A 2.1 om forskudsregistrering, der i det væsentligste  

 retter sig mod KM´s forebyggende restancearbejde, gælder de instrumenter,  

 der beskrives i dette afsnit, TSR.
Det betones dog, at et samarbejde  

 myndighederne imellem giver det bedste resultat, hvorfor et kendskab til  

 hinandens virkemidler er ønskeligt.
 Når TSR pålægger en virksomhed at anvende en forkortet  

 afregningsperiode (kreditbegrænsning), betyder det, at man anser  

 virksomheden for en dårlig betaler og derfor pålægger den at angive og  

 betale selskabsskatte- og afgiftstilsvaret med kortere intervaller  

 end dem, der gælder for de virksomheder, der angiver og betaler til tiden.  

 Formålet med at bruge denne fremgangsmåde er at give TSR mulighed for  

 hurtigere at kunne foretage inddrivelsesskridt, hvis virksomheden ikke  

 betaler, og på den måde begrænse risikoen for, at staten lider tab.
Der er mulighed for at begrænse kredittiden for moms, told og  

 lønsumsafgift.
Endvidere er der i punktafgiftslovene hjemmel til at sætte  

 varemodtagere på kontant-afregning.
Herudover gælder der nogle særlige  

 regler for selskabsskat.
 Der er derimod ikke hjemmel til at afkorte kredittiden med afregning af  

 indeholdt A-skat, personlige skatter og  

 arbejdsmarkedsbidrag,.
A.2.2.1 Forkortet afregningsperiode -  

 moms Forkortelse af afregningsfristerne med moms er langt den vigtigste og  

 mest anvendte form for kreditbegrænsning.
 Hjemlen til at sætte en igangværende virksomhed på forkortet afregning  

 for moms findes i ML § 62, stk. 1 og 2.
Efter ML § 62, stk. 1, jf.
OPKL § 2, kan TSR pålægge en momsregistreret  

 virksomhed at bruge en forkortet afregningsperiode.
Det betyder for  

 eksempelvis en kvartalsvist afregnende virksomhed, at den skal anvende  

 måneden i stedet for kvartalet som afregningsperiode, og at sidste  

 rettidige indbetalingsdag er 15 dage fremfor en måned og 10 dage efter  

 udløbet af afgiftsperioden.
Eksempelvis vil den
kvartalsvist afregnende virksomhed, der pålægges forkortet  

 afregning, skulle afregne sin moms vedrørende april måned allerede den 15.  

 maj i stedet for under normale omstændigheder den 10. august s.å.
 Derimod er virkningen af forkortet afregning for månedsafregnende  

 virksomheder meget beskeden, idet forkortning af afregningsperioden alene  

 medfører en reduktion af kredittiden på 10 dage, nemlig fra 25 dage til 15  

 dage.
TSR kan dog, jf.
ML § 62, stk. 1 kun bringe dette middel i anvendelse,  

 hvis betingelserne i OPKL § 11, stk. 1 er opfyldt.
Bestemmelsen i OPKL § 11, stk. 1, der efter sin ordlyd vedrører  

 sikkerhedsstillelse, men som efter ML § 62, stk. 1, også finder anvendelse  

 på forkortet afregning, oplister en række objektive betingelser, som skal  

 være opfyldt, for at TSR kan pålægge en virksomhed at bruge forkortet  

 afregningsperiode.
Herudover skal TSR foretage en subjektiv vurdering, som  

 skal tale for at anvende dette forebyggende restanceinstrument.
 Kreditbegrænsning kan iværksættes, hvis en af følgende objektive  

 betingelser er opfyldt:
 Da lovens forskrift er fakultativ, jf ordet "kan" først i bestemmelsen,  

 betyder det, at TSR i hvert enkelt tilfælde skal vurdere, om den  

 pågældende virksomhed har en god undskyldning for, at den nu opfylder  

 lovens objektive betingelser for at blive mødt med et pålæg om forkortet  

 afregningsperiode, eller om der er risiko for, at virksomheden vil  

 oparbejde yderligere restancer, hvis TSR fravælger sanktionen.
 Undskyldelige omstændigheder kan eksempelvis være pludseligt opstået  

 sygdom eller ulykkestilfælde i en enkeltmandsvirksomhed, manglende  

 betaling fra en i forhold til virksomhedens økonomi særligt betydende  

 skyldner på grund af dennes konkurs, anmeldte eller ikke anmeldte (de  

 facto) betalingsstandsning, tyveri e.lign.
 I tilknytning hertil skal nævnes bestemmelsen i ML § 62, stk. 3,  

 hvorefter TSR kan fritage en virksomhed for forkortet afregningsperiode,  

 hvis der er indgået en betalingsordning, som virksomheden overholder,  

 eller hvis der i øvrigt ikke på baggrund af virksomhedens forhold vurderes  

 at være behov for at pålægge virksomheden forkortet afgiftsperiode mv.
 TSR skal til brug for sin vurdering, indhente regnskab og budget samt  

 foretage en kreditvurdering, der baserer sig på dette materiale samt  

 kendskab i øvrigt til virksomhedens ejerkreds og tidligere  

 betalingsmønster.
Dette gælder i den situation, hvor virksomheden inden for de seneste 12  

 afregningsperioder 4 gange har betalt for sent og er i restance med mere  

 end 25. 000 kr., jf.
OPKL § 11, stk. 1, 1a).
Den særlige procedure består i, at TSR skal udsende en varselsbrev,  

 hvori virksomheden underrettes om, at den pålægges en forkortet  

 afregningsperiode vedrørende moms, hvis den undlader at betale restancen  

 inden 10 hverdage efter, den har modtaget brevet.
Der bør af varselsbrevet  

 fremgå, hvad sanktionen konkret kan komme til at betyde for virksomheden.  

 Det vil sige, at virksomheden i brevet skal underrettes om, at den kan  

 blive pålagt at angive og afregne momsen månedsvis efter ML § 62, stk. 1,  

 jf.
OPKL § 2 og i henhold til OPKL § 2 er det ensbetydende med, at  

 tilsvaret skal angives og indbetales senest 15 dage efter månedens udløb.  

 Ydermere skal virksomheden i brevet orienteres om, at den pålægges et  

 gebyr på 65 kr. for hver angivelse, der udskrives til virksomheder, der er  

 på forkortet momsperiode, jf.
ML § 62, stk. 8.
 Hvis virksomheden opfylder betingelsen i OPKL § 11, stk. 1, 1b), og  

 således har betalt for sent 4 gange inden for de seneste 12  

 afregningsperioder og desuden ikke rettidigt har indsendt selvangivelse,  

 kræver loven ikke, at der skal udsendes et varselsbrev om en påtænkt  

 kreditbegrænsning.
 Det samme gælder, hvis virksomheden opfylder de betingelser, der  

 fremgår af OPKL § 11, stk. 1, 2), om at virksomhedens kapitalgrundlag,  

 herunder den lovpligtige kapital i selskaber, er trukket ud af  

 virksomheden.
 Dog bør TSR i begge tilfælde give virksomheden en chance for at bringe  

 forholdene i orden, og det anbefales derfor at udsende et varsel om  

 kreditbegrænsning, forinden TSR iværksætter sanktionen, medmindre der er  

 tale om forhold, der i ganske særlig grad taler for en meget hurtig  

 afgørelse.
Kreditbegrænsning har efter ML § 62, stk. 2 virkning fra den 1. i den  

 måned, der følger umiddelbart efter, at virksomheden har modtaget  

 afgørelsen herom.
Afgiften for en tidligere afgiftsperiode, hvor afgiften  

 endnu ikke er angivet og betalt, skal angives og indbetales samtidig med  

 afgiften for den første forkortede afgiftsperiode.
Dette gælder dog ikke,  

 hvis momstilsvar for den tidligere afgiftsperiode skal angives og  

 indbetales på et tidligere tidspunkt.
I så fald skal disse "gamle"  

 momstilsvar angives og indbetales på dette tidligere tidspunkt.
 Eksempel 1:
Dato Hvad sker 11/1-02 Varsel om kreditbegrænsning sendes 28/1-02 Konstatering af manglende betaling/afgørelse om  

 kreditbegrænsning 10/2-02 Kreditbegrænsning iværksat ved rekommanderet brev 15/4-02 Tilsvar vedrørende den første kreditbegrænsede periode skal  

 angives og betales sammen med tilsvar vedrørende 1. kvartal 2002. At  

 sidstnævnte overholdes må styres manuelt.
10/5-02 Normal angivelse og betaling af 1. kvartal 2002 - tilsvaret er  

 angivet og betalt den 15/4-02.
 Eksempel 2:
Dato Hvad sker 10/1-02 Varsel om kreditbegrænsning sendes 25/1-02 Konstatering af manglende betaling/afgørelse om  

 kreditbegrænsning 31/1-02 Kreditbegrænsning iværksat ved rekommanderet brev 10/2-02 Normalafregning for tilsvar vedrørende 4. kvartal 2001 skal  

 angives og betales 15/3-02 Tilsvar vedrørende den første kreditbegrænsede periode skal  

 angives og betales Når virksomheden opfylder disse betingelser, fører TSR virksomheden  

 tilbage til normal afregningsperiode og underretter virksomheden herom.  

 Virksomheden skal således ikke i denne situation foretage sig noget aktivt  

 med hensyn til at komme på normal afregning.
Hvis virksomheden imidlertid ønsker at fortsætte med en kortere  

 afregningsperiode, skal den anmode TSR om at anvende kalendermåneden som  

 afgiftsperiode.
Det gælder såvel den kvartals- som den halvårsafregnende  

 virksomhed, jf.
ML § 57, stk. 7. Det bemærkes dog, at fristen til at  

 angive og betale momsen er længere end under kreditbegrænsning, idet  

 momsen skal betales 25 dage efter månedens udløb mod 15 dage, når  

 virksomheden er på forkortet afregningsperiode.
 Virksomheden slipper desuden for at betale gebyret på 65 kr. pr.  

 angivelse efter ML § 62, stk. 8.
A.2.2.2 Kreditbegrænsning - toldloven TSR kan ifølge TDL § 38 fratage en varemodtager retten til kredit efter  

 § 30 og § 33, stk. 4, hvis den registrerede varemodtager Bestemmelsen, som er fakultativ, skal administreres således, at den kun  

 bruges i de situationer, hvor TSR ved en konkret vurdering skønner, at det  

 er overvejende sandsynligt, at told og eventuel  

 importmoms ikke vil blive betalt.
 Dette kan eksempelvis være tilfældet, når virksomheden hæfter  

 begrænset, og dens kapitalgrundlag er utilstrækkeligt, eller hvis der  

 foreligger oplysninger om virksomhedens forhold, der skønnes at medføre en  

 betydelig risiko for svig, f. eks. oplysninger om væsentlige ændringer af  

 virksomhedens økonomiske forhold og importmønster.
TSR skal underrette varemodtageren om, at man - inden for en ofte meget  

 kort tidsfrist (1-2 dage) - agter at fratage den pågældende toldkreditten,  

 hvis TSR ikke har modtaget den manglende fortoldningsangivelse og det  

 skyldige beløb inden for den fastsatte tidsfrist.
Der skal gives  

 klageadgang til TSS med oplysning om, at en eventuel klage ikke har  

 opsættende virkning.
 Ved bobehandling fratages toldkreditten efter TDL § 33, stk. 2, jf. de  

 relevante afsnit om bobehandling.
A.2.2.3 Forkortet afregningsperiode -  

 lønsumsafgift I henhold til LAL § 10, stk. 1, kan TSR forkorte  

 afregningsperioden, der normalt er kvartalet, samt fristen for at angive  

 og betale lønsumsafgift, hvis en virksomhed gentagne gange ikke har  

 indbetalt afgiften rettidigt.
 Det samme gælder, såfremt virksomheden eller dens indehaver:
Afgår  

 indehaveren ved døden, og udstedes der proklama, skal arvingerne eller  

 bobestyreren senest 30 dage efter bekendtgørelse af proklama foretage  

 angivelse for perioden fra afgiftsperiodens begyndelse og indtil  

 dødsdagen, jf.
LAL § 10, stk. 2.
A.2.2.4 Kreditbegrænsning -  

 punktafgifter Punktafgifterne kan opdeles i de EU-harmoniserede punktafgifter og de  

 ikke-EU-harmoniserede punktafgifter, der er reguleret i henholdsvis de  

 EU-harmoniserede afgiftslove og de ikke-EU-harmoniserede  

 afgiftslove.
A.2.2.4.1 EU-harmoniserede  

 afgiftslove De EU-harmoniserede afgiftslove omfatter lovene om afgift af  

 mineralolie, spiritus, tobak samt vin og øl.
 Der kan ikke pålægges kreditbegrænsning, hvorimod registreringen kan  

 fratages de pågældende, se A.2.4.5.
A.2.2.4.2 Ikke - EU-harmoniserede  

 afgiftslove Der er her tale om de punkt- og miljøafgiftslove, som ikke er nævnt  

 ovenfor.
Se endvidere bilag 1, liste A til opkrævningsloven.
 Indtil opkrævningslovens ikrafttræden den 1. januar 2001 var der i  

 langt de fleste af disse love en hjemmel til, at TSR ved manglende  

 betaling kunne pålægge virksomheder at indsende angivelse for en kortere  

 periode end en måned og pålægge virksomheden en kortere betalingsfrist.  

 Disse bestemmelser er med opkrævningslovens ikraftræden bortfaldet, og der  

 er således ikke mulighed for at pålægge forkortet angivelses- og  

 betalingsfrist.
Varemodtagere, der ikke er registreret i henhold til en  

 punktafgiftslov, men som erhvervsmæssigt indfører varer fra et andet  

 EU-land, skal før afsendelse af varen anmelde sig til registrering.
Denne  

 anmeldelse er gældende i 5 år.
Afgiften af varer, som en erhvervsdrivende  

 varemodtager modtager, forfalder ved modtagelsen, men virksomheden kan  

 opgøre beløbet for en måned ad gangen og indbetale senest den 15. i den  

 efterfølgende måned.
Hvis en erhvervsdrivende varemodtager gentagne gange angiver og  

 indbetaler for sent, kan TSR pålægge virksomheden at afregne afgiften  

 kontant, hvilket betyder, at afgiften skal angives og betales ved varens  

 modtagelse.
Det er den samme regel, som gælder for registrerede  

 varemodtagere i EU-harmoniserede afgiftslove.
 TSR kan pålægge en virksomhed, der er registreret i henhold til  

 registreringsafgiftsloven, at angive afgiften for kortere perioder end en  

 måned, jf. registreringsafgiftslovens § 18, stk. 1., såfremt den  

 pågældende ikke betaler skyldig afgift rettidigt, eller der foreligger  

 oplysninger om virksomhedens forhold, der gør det overvejende sandsynligt,  

 at afgiften ikke vil blive betalt rettidigt.
A.2.2.5 Kreditbegrænsning -  

 selskabsskat Der er i SEL § 30, stk. 6, hjemmel til at fremrykke forfaldstidspunktet  

 for selskabsskatten, hvis et selskab er i væsentlig restance.
Ved  

 væsentlig restance forstås en selskabsskattegæld på mindst 100.000 kr.
 Det skal dog bero på en konkret vurdering, om et selskab anses for at  

 have en væsentlig restance. 100.000 kr. må således antages at være en  

 væsentlig restance i et lille anpartsselskab med et tyndt kapitalgrundlag,  

 mens en restance på 100.000 kr. for et stort aktieselskab med et solidt  

 kapitalgrundlag næppe skal anses for væsentlig.
A.2.2.5.1 SEL § 30, stk. 6, 1 pkt. -  

 selskabsskat Hvis et selskab skønnes at være i væsentlig restance med restskat, kan  

 forfaldstidspunktet fremrykkes efter SEL § 30, stk. 6. 1. pkt., således at  

 selskabets restskat forfalder til betaling samtidig med, at selvangivelsen  

 skal indsendes til skattemyndighederne, hvilket skal ske senest 6 måneder  

 efter indkomstårets udløb, jf.
SKL § 4, stk. 2.
 Det betyder, at restskatten skal indbetales senest den 20. i den måned,  

 hvor selvangivelsen skal indsendes.
A.2.2.5.2 SEL § 30, stk. 6, 2 pkt. -  

 acontoskat Ifølge SEL § 30, stk. 6, 2. pkt. kan forfaldstidspunktet for betaling  

 af acontoskat fremrykkes.
Det er dog reelt kun betalingen af 2. rate, der  

 kan fremrykkes.
 Begrundelsen herfor er, at acontoskatten, der forfalder i 2 rater til  

 betaling henholdsvis den 1. marts og den 1. november, rent faktisk  

 beregnes og udsendes i februar måned, hvorved det er praktisk umuligt at  

 lade 1. rate forfalde tidligere end 1. marts.
A.2.2.5.3 SEL § 30, stk 6, 6. pkt. -  

 tvangstilmelding til acontoskat TSR kan tvangstilmelde selskaber, der ikke betaler acontoskat, hvis de  

 er i væsentlig restance.
Det gælder som udgangspunkt de selskaber og  

 foreninger mv., hvis første indkomstår er påbegyndt før den 29. januar  

 1992, jf SEL § 30 A.
TSR skal orientere selskabet om, at det nu er med i  

 acontoskatteordningen, og at afgørelsen herom kan påklages til  

 TSS.
A.2.3 Sikkerhedsstillelse Ligesom afsnit A.2.2 om kreditbegrænsning er dette afsnit om  

 sikkerhedsstillelse en del af det forebyggende restancearbejde, som TSR  

 kan bringe i anvendelse over for igangværende virksomheder.
 Når en virksomhed mødes med krav om sikkerhedsstillelse, betyder det,  

 at TSR anser virksomheden for en så dårlig betaler, at sikkerhedsstillelse  

 er nødvendig for at sikre statskassen mod tab.
 Dette restanceinstrument sikrer ikke blot mod, som det var tilfældet  

 med kreditbegrænsning, at virksomheden oparbejder nye restancer, men  

 sikrer også de allerede opståede restancer.
 Det skal dog betones, at TSR ikke skal benytte sanktionen  

 sikkerhedsstillelse, hvis man kan opnå det samme og ønskede resultat ved  

 at bruge en mildere sanktion i form af eksempelvis kreditafkortning,  

 hvilket er beskrevet i det umiddelbart foregående afsnit.
 Det betyder, at TSR kun må afkræve en igangværende virksomhed  

 sikkerhedsstillelse, såfremt der er risiko for, at staten lider tab, hvis  

 netop denne sanktion fravælges.
 Dette er ensbetydende med, at TSR skal nøjes med at afkorte en  

 virksomheds afregningsperiode, hvis virksomheden skylder eksempelvis moms,  

 som er omfattet af reglerne om kreditafkortning, hvis man på den måde kan  

 stoppe virksomhedens restancetilvækst.
 Samme overvejelser gør sig ikke gældende, hvis virksomheden skal  

 standses i at oparbejde yderligere restancer i form af indeholdt A-skat og  

 AM-bidrag, da stiftelse af denne type gæld, som nævnt tidligere, ikke kan  

 forebygges med denne mildere sanktion.
 Der er hjemmel til at kræve sikkerhedsstillelse for moms, A-skat,  

 AM-bidrag, lønsumsafgift, selskabsskatter og punktafgifter.
 Der er derimod ikke hjemmel til at kræve sikkerhed for told og  

 personlige skatter.
A.2.3.1 Sikkerhedsstillelse i henhold til  

 opkrævningsloven Efter opkrævningsloven kan TSR under visse betingelser kræve  

 sikkerhedsstillelse for moms, A-skat, AM-bidrag, lønsumsafgift,  

 selskabsskatter og punktafgifter.
 Bestemmelsen i OPKL § 11, stk. 1 opregner en række objektive  

 betingelser, som skal være opfyldt, for at TSR kan pålægge en virksomhed  

 at stille sikkerhed.
 Herudover skal TSR foretage en subjektiv vurdering, som skal tale for  

 at anvende dette forebyggende  

 restanceinstrument.
 Baggrunden for, at der er adgang til at kræve sikkerhedsstillelse, hvis  

 virksomheden enten ikke har indsendt selvangivelse, eller hvis  

 virksomhedens kapitalgrundlag er trukket ud, er, at man har anset disse  

 forhold for at være de første faresignaler på, at der er risiko for, at  

 statskassen kan lide tab, idet denne adfærd har været fremherskende i  

 sagskomplekser med rullende kapital og  

 momskarruselsvindel.
 I dette skøn kan indgå oplysninger om årsagen til, at virksomheden er i  

 restance mv. og på den måde opfylder den objektive del af OPKL § 11, stk.  

 1. Hvis dette skyldes undskyldelige og udefra kommende omstændigheder, som  

 eksempelvis en meget stor kundes konkurs eller pludseligt opstået alvorlig  

 sygdom hos virksomhedsejeren, kan det være forhold, der taler imod at  

 kræve, at virksomheden skal stille sikkerhed.
 TSR skal herefter kun stille krav om sikkerhed, hvis den vurderer, at  

 fortsat drift af den igangværende virksomhed anses for at indebære en  

 nærliggende risiko for, at virksomheden vil oparbejde TSR-restancer, som  

 den ikke vil kunne betale og dermed påføre det offentlige et tab.
 TSR skal til brug for sin vurdering af, om der er behov for at kræve  

 sikkerhedsstillelse af en virksomhed for at undgå at blive påført  

 (yderligere) tab, indhente regnskab og budget samt foretage en  

 kreditvurdering, der baserer sig på dette materiale samt TSR´s kendskab i  

 øvrigt til virksomhedens ejerkreds og tidligere  

 betalingsmønster.
Dette gælder i den situation, hvor virksomheden inden for de seneste 12  

 afregningsperioder 4 gange har betalt for sent og er i restance med mere  

 end 25. 000 kr., jf.
OPKL § 11, stk. 1, 1a).
Den særlige procedure består i, at TSR skal udsende et varselsbrev,  

 hvori virksomheden underrettes om, at den pålægges at stille sikkerhed,  

 hvis den undlader at betale restancen inden 10 hverdage efter, den har  

 modtaget brevet.
Det bør af varselsbrevet fremgå, hvad sanktionen konkret  

 kan komme til at betyde for virksomheden.
Det vil sige, at virksomheden i  

 brevet skal underrettes om, at den kan blive pålagt at stille sikkerhed  

 med angivelse af sikkerhedens størrelse i kr.
 Hvis virksomheden opfylder betingelsen i OPKL § 11, stk. 1, 1b, og  

 således har betalt for sent 4 gange inden for de seneste 12  

 afregningsperioder og desuden ikke rettidigt har indsendt selvangivelse,  

 kræver loven ikke, at der skal udsendes et varselsbrev om et påtænkt krav  

 om sikkerhedsstillelse.
 Det samme gælder, hvis virksomheden opfylder de betingelser, der  

 fremgår af OPKL § 11, stk. 1, 2), om at virksomhedens kapitalgrundlag,  

 herunder den lovpligtige kapital i selskaber, er trukket ud af  

 virksomheden.
 Dog bør TSR i begge tilfælde give virksomheden en chance for at bringe  

 forholdene i orden, og det anbefales derfor at udsende et varsel om  

 sikkerhedsstillelse, forinden TSR iværksætter sanktionen, medmindre der er  

 tale om forhold, der i ganske særlig grad taler for en meget hurtig  

 afgørelse.
Afgørelsen skal indeholde meddelelse om, at sikkerheden skal stilles  

 senest 8 dage, fra virksomheden har modtaget meddelelse herom, dvs. 8 dage  

 efter, at meddelelsen er kommet frem til modtageren.
Betragtningen er, at  

 TSR´s afgørelse om at kræve sikkerhed efter aftalelovens systematik er et  

 påbud, som har retsvirkning allerede fra det tidspunkt, den er kommet frem  

 til modtageren.
8 dages-fristen kan dog i ganske særlige tilfælde udvides.
Som eksempel  

 kan nævnes den situation, at en virksomhed er i gang med at fremskaffe en  

 bankgaranti, men at det er praktisk umuligt at få fremsendt dokumentet  

 inden for fristen.
Hvis en virksomhed anmoder om at få forlænget fristen, skal den kunne  

 dokumentere eller sandsynliggøre, at den inden for meget kort tid kan  

 stille den krævede sikkerhed.
TSR skal således ikke tillade, at fristen  

 forlænges, medmindre virksomheden, inden 8-dages fristen er udløbet, kan  

 dokumentere eller i det mindste sandsynliggøre, at den forventer at kunne  

 stille sikkerheden.
 I et sådant tilfælde bør TSR vurdere, om den skal begrænse  

 virksomhedens deltagelse i offentlige udbudsforretninger, indberette  

 virksomheden til RKI Kreditinformation A/S som en dårlig betaler eller  

 indstille virksomheden til fratagelse af eventuel bevilling eller  

 autorisation mv., se nedenfor under afsnittene A.3, A.4 og A5.
 Hvis disse midler ikke viser sig tilstrækkelige til at få virksomhedens  

 restancetilvækst standset, bør TSR undersøge mulighederne for via  

 Kammeradvokaten at indgive konkursbegæring mod virksomheden.
 I UfR 1998,527 ØLD fastslog landsretten, at det var den eneste måde at  

 fratage en igangværende virksomhed registreringen på og dermed hindre  

 yderligere oparbejdelse af restance til ToldCSkat, der havde et  

 tilgodehavende på 1.3 mio. kr.
 Det er således driften af den aktuelle virksomhed, der skal danne  

 grundlag for beregning af sikkerhedens størrelse, dels den del der svarer  

 til virksomhedens restancer, dels den del der svarer til virksomhedens  

 forventede gennemsnitlige tilsvar af skatter og afgifter mv., herunder  

 eventuelle selskabsskatter i en 3-måneders periode.
Regionen kan som følge heraf alene stille krav om, at der stilles en  

 sikkerhed, der svarer til den nuværende virksomheds restance og kan derfor  

 ikke kræve, at den igangværende virksomhed stiller sikkerhed for  

 restancer, der er opstået i en tidligere virksomhed, eksempelvis i et  

 insolvent nu lukket selskab, som den pågældende aktuelle "virksomhedsejer"  

 ejede kapitalen i.
Heller ikke det forhold, at restancen er opstået i en  

 tidligere enkeltmandsvirksomhed med personlig hæftelse, ændrer denne  

 opfattelse.
 I virksomhedens aktuelle restancer indgår tilsvar for moms, indeholdt  

 A-skat, punktafgifter samt selskabsskat, men kun de rene tilsvar, ikke  

 renter, gebyrer mv.
Det gennemsnitlige tilsvar beregnes på baggrund af det senest  

 afleverede årsregnskab.
Sikkerhedsstillelsen for selskabsskatter beregnes  

 dog med udgangspunkt i beregnet acontoskat for indeværende regnskabsår,  

 reduceret med eventuelle acontobetalinger.
 Det bemærkes, at det ligeledes af opkrævningsbekendtgørelsens § 8  

 fremgår, at sikkerhedsstillelse i form af kontante indskud ikke forrentes.  

 Hvis en virksomhed derfor ønsker at stille sikkerhed i form af et kontant  

 indskud, bør TSR oplyse, at det vil det være en fordel for virksomheden at  

 indsætte beløbet på eksempelvis en spærret konto i en bank og på den måde  

 selv drage fordel af, at beløbet forrentes.
 TSS har udarbejdet et paradigma til garantier i forbindelse med  

 sikkerhedsstillelse i henhold til OPKL § 11, se  

 bilag.
TSR bør dog, inden den dækker den opståede restance med sikkerheden,  

 give virksomheden en kort frist til at betale.
En sådan henvendelse til  

 virksomheden har til formål at undgå de situationer, hvor den manglende  

 betaling skyldes en fejl eller forglemmelse e.lign. fra virksomhedens  

 side.
 TSR kan dog, når ganske særlige omstændigheder foreligger, bortse fra  

 en enkeltstående og kort fristoverskridelse vedrørende et enkelt  

 registreringsforhold.
A.2.3.2 Toldloven Der er ikke i toldloven hjemmel til at stille krav om sikkerhed  

 vedrørende igangværende virksomheder.
A.2.3.3 Punkt- og  

 miljøafgiftslovgivningen I henhold til spiritusafgiftslovens § 23, stk. 1, sidste pkt. kan TSR  

 pålægge en virksomhed, der ikke betaler skyldige told- og afgiftsbeløb  

 rettidigt, eller hvorom der foreligger oplysninger, der gør det  

 overvejende sandsynligt, at sådanne told- og afgiftsbeløb ikke vil blive  

 betalt rettidigt, at stille fuld sikkerhed for afgiftsgælden.
 I henhold til registreringsafgiftslovens § 18, stk. 1, sidste pkt., kan  

 TSR pålægge en virksomhed at stille sikkerhed, hvis virksomheden ikke  

 betaler skyldig afgift rettidigt, eller hvis der foreligger oplysninger om  

 virksomhedens forhold, der gør det overvejende sandsynligt, at afgiften  

 ikke vil blive betalt rettidigt.
 Disse 2 bestemmelser skal kun bringes i anvendelse i det omfang OPKL §  

 11, stk. 1, ikke kan bruges.
 Der findes herudover i de harmoniserede punktafgiftslove bestemmelser  

 om sikkerhedsstillelse, når virksomheder, der ikke er registreret som  

 oplagshaver, får tilført eller køber afgiftspligtige varer fra andre  

 EU-lande.
A.2.4 Inddragelse af registrering Bestemmelserne om inddragelse af registrering i henhold til skatte- og  

 afgiftslovene findes dels i opkrævningsloven, dels i de forskellige  

 skatte- og afgiftslove.
 Hvis en virksomhed får frataget sin registrering, betyder det, at det  

 vil være strafbart at fortsætte med at drive registreringspligtig  

 virksomhed.
 Det bemærkes, som tidligere nævnt under A.2.3.1, at TSR ikke kan  

 fratage en virksomhed registreringen hos ToldCSkat, selv om virksomheden  

 ikke stiller en krævet sikkerhed.
A.2.4.1 Inddragelse af registrering efter  

 opkrævningsloven Ifølge OPKL § 4, stk. 3 kan TSR fratage en virksomhed dens registrering  

 hos ToldCSkat, hvis virksomheden i 4 afregningsperioder, der følger  

 umiddelbart efter hinanden, har undladt at redegøre for indeholdt A-skat  

 eller angive afgiftstilsvar mv., og TSR derfor har ansat indeholdt A-skat  

 skønsmæssigt eller fastsat afgiftstilsvar mv. foreløbigt.
 Det er en forudsætning, at de 4 manglende redegørelser/angivelser  

 vedrører det samme registreringsforhold, og at virksomheden ikke har  

 "nået" at indsende de manglende redegørelser eller angivelser.
 Formålet med bestemmelsen er at få virksomheden til at udarbejde  

 redegørelser eller angivelser, som må antages at afspejle de faktiske  

 forhold i virksomheden, fremfor de tilsvar og dermed restancer, der hviler  

 på myndighedernes skøn.
TSR fastsætter som udgangspunkt tilsvarene på baggrund af de  

 oplysninger, som man har om virksomhedens tidligere redegørelser eller  

 angivelser.
Det skønsmæssige tilsvar udregnes som et gennemsnit af  

 angivelserne for de sidste 4 perioder for moms og lønsumsafgift og for de  

 sidste 2 perioder for A-skat og AM-bidrag.
Uddybende bemærkes, at kravet om, at tilsvarene skal vedrøre samme  

 registreringsforhold, betyder, at manglende redegørelser for indeholdt  

 A-skat i eksempelvis februar og marts måneder og manglende momsangivelser  

 for april og juli kvartaler ikke medfører, at TSR kan fratage virksomheden  

 dens registrering, selv om virksomheden har undladt at redegøre og angive  

 skatte- og afgiftstilsvar i 4 på hinanden følgende perioder.
I eksemplet  

 vedrører de 4 perioder ikke samme registreringsforhold, men derimod 2  

 registreringsforhold, nemlig registrering som indeholdelsespligtig efter  

 kildeskatteloven og registrering efter momsloven, og lovens betingelse om  

 samme registreringsforhold er på den måde ikke opfyldt.
 TSR skal ifølge OPKL § 4, stk. 3, 2. pkt., meddele virksomheden, at  

 registreringen vil blive inddraget, hvis virksomheden ikke indsender de  

 manglende redegørelser eller angivelser inden 14 dage.
TSR skal sende meddelelsen i et rekommanderet brev.
Meddelelsen har  

 efter aftalelovens systematik retsvirkning fra det tidspunkt, den er  

 kommet frem til virksomheden, hvilket svarer til det tidspunkt, hvor  

 postbudet har forsøgt at aflevere brevet på virksomhedens adresse.  

 Virksomheden kan således ikke forhindre 14 dages fristen i at løbe ved at  

 undlade at hente det rekommanderede brev på posthuset.
 Fristen på de 14 dage regnes således fra det tidspunkt, hvor  

 postvæsenet har forsøgt at aflevere brevet på virksomhedens bopæl, uanset  

 om virksomheden rent faktisk har kendskab til brevets  

 indhold.
A.2.4.2 Inddragelse af registrering after  

 momsloven Der er ikke i momsloven hjemmel til at inddrage en virksomheds  

 registrering.
Såfremt en virksomhed ikke honorerer et krav om  

 sikkerhedsstillelse i henhold til OPKL § 11, stk. 1, må regionen  

 iværksætte andre tiltag, f.eks. anmode kammeradvokaten om at indgive  

 konkursbegæring mod virksomheden.
A.2.4.3 Inddragelse af registrering after  

 arbejdsmarkedsfondsloven og kildeskatteloven Der er i arbejdsmarkedsfondsloven og i kildeskatteloven ikke hjemmel  

 til at inddrage en virksomheds registrering.
Hvis en virksomhed ikke  

 honorerer et krav om sikkerhedsstillelse, må TSR iværksætte andre tiltag,  

 f. eks. anmode kammeradvokaten om at indgive konkursbegæring mod  

 virksomheden.
A.2.4.4 Inddragelse af registrering efter  

 toldloven Ej heller i toldloven er der hjemmel til at inddrage en virksomheds  

 registrering, hvorimod virksomheden kan fratages retten til toldkredit jf.  

 TDL § 38, se afsnit A.2.2.2.
A.2.4.5 Inddragelse af registrering efter  

 punktafgiftslovene Der findes i de forskellige punktafgiftslove en bestemmelse om, at TSR  

 kan tage registreringen fra virksomheder, der undlader at stille  

 sikkerhed, som TSR har pålagt efter OPKL § 11, stk. 1. TSR skal  

 genregistrere virksomheden, når den har efterkommet det fremsatte  

 krav.
 I de respektive love findes hjemlen som følger:
 I de samme love findes strafbestemmelserne for at fortsætte  

 registreringspligtig virksomhed, efter at registreringen er inddraget.
 Der er herudover udvidet mulighed for at inddrage registreringen i  

 henhold til nogle få punktafgiftslove:
 I henhold til spiritusafgiftslovens § 23, stk. 2 kan TSR inddrage  

 registreringen, hvis en virksomhed ikke betaler forfaldne told- og  

 afgiftsbeløb senest 14 dage efter, at betalingsfristen er udløbet.  

 Endvidere kan TSR inddrage en registrering efter spiritusafgiftslovens §  

 23, stk. 3, hvis en virksomhed undlader at stille fuld sikkerhed for  

 afgiftsrestancen, når TSR har krævet det, jf. § 23, stk. 1.
 I henhold til registreringsafgiftslovens § 18, stk. 2 kan TSR inddrage  

 registreringen, indtil virksomheden har betalt forfalden  

 registreringsafgift.
I praksis indebærer inddragelse af registrering i henhold til  

 registreringsafgiftsloven, at TSR afhenter virksomhedens tolddataplade  

 samt registreringsbevis, hvorefter virksomheden ikke kan få indregistreret  

 køretøjer hos politiet, medmindre registreringsafgiften er betalt.
Når de  

 forfaldne afgifter er betalt, kan registreringen retableres, og  

 tolddataplade og registreringsbevis igen udleveres.
 Herudover kan en virksomhed få inddraget sin registrering, hvis  

 virksomheden undlader at stille fuld sikkerhed for afgiftsgælden, selv om  

 TSR har krævet det, jf. registreringsafgiftslovens § 18, stk.  

 1.
A.3 Begrænsning af deltagelse i offentlige  

 udbudsforretninger I det følgende beskrives et forebyggende restancemiddel, som består i  

 at afskære/begrænse restantvirksomheder i at deltage i offentlige  

 udbudsforretninger.
Midlet kan således kun rettes mod igangværende  

 virksomheder.
 Dette afsnit retter sig mod såvel KM som TSR, der dog ikke direkte kan  

 bringe sanktionen i anvendelse, men kan komme på banen dels, hvis man  

 modtager forespørgsler på restancer til en restanceattest (tro og love  

 erklæring), dels i inddrivelsesarbejdet bliver bekendt med, at  

 virksomheden udfører arbejde for det offentlige på trods af skatte- og  

 afgiftsrestancer.
 Hjemlen til at bringe midlet i anvendelse findes i lov om begrænsning  

 af skyldneres muligheder for at deltage i offentlige  

 udbudsforretninger.
Midlet kan bruges over for alle virksomheder, der laver bygge-  

 og anlægsarbejder eller sælger varer og tjenesteydelser til det  

 offentlige.
Reglerne gælder således ikke i det omfang, "kunden" er en  

 privat virksomhed.
Hvis en igangværende restantvirksomhed mødes med denne sanktion,  

 betyder det, at virksomheden udelukkes fra at deltage i offentlige  

 myndigheders udbudsforretninger.
Det medfører, at virksomheden afskæres  

 fra at skabe omsætning og dermed (typisk) indtjening inden for offentlige  

 bygge- og anlægsarbejder samt salg af varer og tjenesteydelser, der er  

 sendt i udbud.
Loven bruger ordet "ordregiver" om den offentlige myndighed, der  

 udbyder arbejde i licitation.
Herved forstås for det første alle dele af  

 den offentlige forvaltning, som er defineret i forvaltningslovens kapitel  

 1.
Loven omfatter på den måde alle forvaltningsmyndigheder, såvel  

 statslige som (amts-)kommunale og både almindelige  

 forvaltningsmyndigheder, særlige nævn eller råd, myndigheder, hvis  

 virksomhed udelukkende er af rådgivende karakter, og midlertidige udvalg,  

 kommissioner mv. samt sammenslutninger af sådanne myndigheder.
Selvejende  

 institutioner og foreninger, der udøver offentlig virksomhed af omfattende  

 karakter og derved er undergivet intensiv offentlig regulering, tilsyn og  

 kontrol og eventuelt modtager offentlige driftstilskud, falder ligeledes  

 ind under begrebet den offentlige forvaltning, eksempelvis selvejende  

 institutioner, der udfører opgaver efter serviceloven på grundlag af  

 standardoverenskomster med kommuner og amtskommuner.
Også kommunale  

 fællesskaber er omfattet af loven.
 Loven omfatter for det andet almennyttige boligselskabers samt  

 fælleskommunale selskabers udbudsforretninger, idet disse således også  

 betragtes som ordregivere.
 Sanktionen gælder kun egentlige udbud og således ikke de tilfælde, hvor  

 det offentlige indgår aftale med en enkelt tilbudsgiver eller indhenter  

 tilbud fra indtil to tilbudsgivere.
 Formålet med reglerne er at begrænse konkurrenceforvridning og  

 effektivisere restanceinddrivelsen, herunder forebygge, at virksomheder  

 oparbejder yderligere restancer.
Der er hjemmel til at udelukke en igangværende virksomhed fra at  

 deltage i offentlige udbudsforretninger, hvis den pågældende har en  

 restance til det offentlige på mere end 100.000 kr.
Dette beløb er absolut  

 og skal ikke sættes i forhold til virksomhedens størrelse.
 I Københavns kommune har man dog sat beløbsgrænsen til 50.000  

 kr. og på den måde anvendt den lovbestemmelse, hvorefter en ordregiver kan  

 afvise tilbud fra restanter med mindre gæld, jf. nedenfor.
Restancerne skal bestå i gæld til det offentlige, hvorved loven forstår  

 restancer i form af skatter- og afgifter samt bidrag til sociale  

 sikringsordninger.
Loven omfatter således alle offentlige krav, der typisk  

 kan opstå i forbindelse med virksomhedsdrift og gælder såvel den gæld, som  

 virksomheden måtte skylde til offentlige myndigheder i Danmark, som den  

 gæld der måtte være til det (udland) hvor virksomheden måtte være  

 etableret.
 Da det kun er gæld, der relaterer sig til virksomhedsudøvelsen, som  

 "tæller med", falder restancer, der hænger sammen med den  

 erhvervsdrivendes personlige forhold, udenfor, eksempelvis skyldige  

 børnepenge.
Det betyder, at restancer i form af personskat,
selskabsskat, indeholdt A-skat, AM-bidrag, told, moms,  

 lønsumsafgift og punktafgifter er omfattet af bestemmelserne.
Også visse  

 kommunale restancer kan inddrives/forebygges på denne måde, men det falder  

 uden for denne beskrivelse.
 En ordregiver (det offentlige), der sender et arbejde i licitation,  

 skal altid i udbudsmaterialet kræve, at enhver virksomhed, der giver  

 tilbud på ordren samtidig skal give en tro- og love erklæring om, i  

 hvilket omfang virksomheden har forfalden gæld til det offentlige.
Ordregiveren må, uanset gældens størrelse, ikke tage imod et tilbud,  

 hvis tilbudsgiver har undladt at afgive den påbudte tro og love erklæring  

 om sine gældsforhold til det offentlige.
Her eksisterer der således ikke  

 en valgmulighed, og sanktionen vil derfor blive iværksat, hvis  

 virksomheden ikke afgiver en sådan erklæring.
 Det bemærkes, at en offentlig udbyder ikke uden virksomhedens samtykke  

 kan kræve en restanceattest vedrørende en tilbudsgivervirksomhed udleveret  

 fra anden offentlig myndighed, hvis virksomheden ikke selv har fremskaffet  

 en sådan eller afgivet tro og love erklæring.
 Imidlertid kan den offentlige myndighed antage et tilbud fra en  

 virksomhed, selv om den skylder det offentlige mere end 100.000 kr, hvis  

 virksomheden opfylder én af de betingelser, der er nævnt nedenfor:
Det betyder, at den offentlige myndighed kan acceptere et tilbud fra en  

 virksomhed, hvis tilbudsgiveren senest på accepttidspunktet stiller  

 sikkerhed for betaling af den del af gælden, der på tilbudstidspunktet  

 overstiger 100.000 kr.
Herved ligestilles en tilbudsgiver, hvis gæld til  

 det offentlige med stor sandsynlighed kan påregnes nedbragt til 100.000  

 kr. eller derunder, med de øvrige tilbudsgivere.
 Hvis sikkerhedsstillelsen ikke foreligger på tilbudstidspunktet, må  

 gældserklæringen dog af hensyn til ordregivernes behandling af de indkomne  

 tilbud være ledsaget af en tilkendegivelse af, at der vil blive stillet  

 sikkerhed.
 De tilbudsgivere, der uafhængigt af tilbudssituationen har truffet  

 aftale med inddrivelsesmyndigheden om at afvikle den del af det skyldige  

 beløb, der overstiger 100.000 kr., ligestilles på den måde med de  

 tilbudsgivere, hvis gæld ikke overstiger 100.000 kr., se nedenfor.
Det eneste, der kan "redde" en virksomhed fra at stille sikkerhed eller  

 indgå/overholde en betalingsordning er, at samtlige tilbudsgivere har en  

 restance på over 100.000 kr.
Denne bestemmelse er indsat for at sikre, at  

 offentlige myndigheder, der sender deres forretninger i udbud, kan få  

 lavet bygge- og anlægsarbejder mv., selv om samtlige tilbudsgivere har en  

 stor restance til det offentlige.
 Det betyder, at ordregivermyndigheden i hvert enkelt tilfælde skal  

 vurdere, om en virksomhed har en så god undskyldning for, at den skylder  

 det offentlige penge, at den desuagtet skal have lov til at deltage i de  

 offentlige udbudsforretninger, idet der ikke skønnes at være risiko for,  

 at virksomheden vil oparbejde yderligere restancer, selv om den får  

 opgaven.
A.4 Nægtelse og fratagelse af autorisationer,  

 bevillinger mv. vedr. visse erhverv Ligesom det var tilfældet ovenfor under afsnit A.2 og A.3, beskrives  

 her et middel, som såvel KM som TSR kan drage nytte af i deres arbejde med  

 at forebygge, at der opstår yderligere restancer.
Fratagelse af  

 bevillinger og autorisationer retter sig mod igangværende virksomheder,  

 medens nægtelse af autorisationer og bevillinger typisk retter sig mod  

 virksomheder, der endnu ikke er i drift.
Midlet er kun anvendeligt over for den type virksomheder, der ifølge  

 lovgivningen skal have en særlig tilladelse for at kunne udøve deres  

 erhverv.
Denne særlige tilladelse kaldes eksempelvis en autorisation eller  

 bevilling, alt efter hvilken branche, der er tale om.
Det betyder, at midlet er uvirksomt over den type virksomheder, der kan  

 drives uden denne særlige tilladelse, og som på den måde ikke berøres af  

 de regler, der er beskrevet i dette afsnit.
Det gælder eksempelvis  

 forskellige virksomhedskategorier inden for bygningsfagene, som murer-,  

 tømrer-, snedkervirksomhed, hvorimod andre bygningsfag som eksempelvis  

 elinstallatører og kloakmestre begge kræver autorisation og derfor kan  

 nægtes eller fratages tilladelsen til at drive virksomhed inden for deres  

 område.
 Når en virksomhed får inddraget eller får afslag på at få udstedt eller  

 fornyet sin autorisation eller bevilling, har den følgelig ikke den  

 fornødne tilladelse til at drive erhverv inden for det pågældende område.  

 Det medfører, at virksomheden begår noget ulovligt, som er sanktioneret  

 med straf, hvis den alligevel henholdsvis fortsætter eller begynder med at  

 udøve det pågældende erhverv.
Når TSR eller KM bruger dette middel, er det ensbetydende med - i hvert  

 fald på sigt - at tvinge den del af virksomheden, som kræver tilladelse,  

 til at lukke.
Instrumentet er på den måde beslægtet med forrige  

 instrument, som også havde til formål at begrænse virksomhedens aktivitet,  

 omend det instrument, der beskrives i dette afsnit, typisk er mere  

 byrdefuldt.
 Der mindes i den forbindelse om den forvaltningsretlige regel,  

 hvorefter en mildere sanktion skal vælges fremfor en strengere sanktion  

 (propotionalitetsprincippet), hvis man på den måde kan opnå samme  

 resultat, nemlig at virksomheden ikke oparbejder yderligere restancer til  

 ToldSkat.
 Det betyder, at KM og TSR først skal prøve at foranledige, at en  

 erhvervstilladelse nægtes eller inddrages, når det ønskede resultat ikke  

 har kunnet opnås ved at anvende et mildere middel.
Formålet med at anvende dette restanceforebyggende middel er, som også  

 tidligere omtalt, at forhindre virksomheden i at oparbejde yderligere  

 restancer eller eventuelt presse den til at indgå en aftale, som ikke blot  

 forhindrer, at der opstår nye restancer, men også nedbringer de  

 eksisterende.
Herved begrænses det offentliges risiko for at lide tab.
 Der er hjemmel til at nægte eller fratage en virksomhed dens  

 autorisation eller bevilling mv., når den skylder det offentlige  

 penge.
 Det betyder, at restancer i form af personlig skat, selskabsskat,  

 indeholdt A-skat, AM-bidrag, moms, lønsumsafgift, told og punktafgifter er  

 omfattet af bestemmelserne.
 Hjemlen findes i omkring 30 love, hvor adgangen til at drive erhverv er  

 betinget af, at den erhvervsudøvende ikke har betydelig forfalden gæld til  

 det offentlige.
 De fleste af reglerne om nægtelse og fratagelse af autorisationer,  

 bevillinger mv. er udformet efter samme model, hvorefter den  

 bevillingsudstedende myndighed kan nægte at udstede en autorisation, en  

 bevilling mv. eller fratage samme, hvis ansøgeren har en betydelig  

 forfalden gæld til det offentlige.
Hvis gælden andrager mere end 50.000 kr., vil dette i almindelighed  

 være tilstrækkeligt til at nægte at udstede en erhvervstilladelse,  

 hvorimod grænsen typisk er 100.000 kr., hvis erhvervstilladelsen skal  

 fratages en bevillingshaver.
Det kan variere, om restancen skal vedrøre  

 tiden efter den respektive lovs ikrafttræden eller ikke.
 Ved vurderingen af, om gældsposten anses for at være væsentlig, skal  

 der tages hensyn til den almindelige pris- og lønudvikling samt til, om  

 gælden i forhold til det konkrete erhverv kan betragtes som betydelig.
 Gælden skal som hovedregel vedrøre virksomhed, som er udøvet i henhold  

 til en autorisation eller bevilling inden for samme erhverv, hvorimod det  

 ikke er afgørende, om gælden vedrører virksomheden fra en tidligere eller  

 eksisterende bevilling.
I afsnit A.4.3 er opregnet en række love for nogle af de oftest  

 forekommende brancher, hvor der kræves særlig tilladelse til at drive  

 erhverv.
I den forbindelse fremgår hvilken myndighed, der har kompetence  

 til at give og således også nægte at give erhvervstilladelser.
Endelig er  

 eventuelle undtagelser fra de her beskrevne generelle regler  

 nævnt.
A.4.1 Nægtelse af udstedelse af autorisationer  

 og bevillinger mv. - generelt Det fremgår af bemærkningerne til lov nr. 936 af 27. december 1991,  

 hvorefter bestemmelserne om udstedelse og fratagelse af  

 erhvervstilladelser i tilfælde af væsentlig gæld til det offentlige blev  

 indsat i en række love, at en bevillingsmyndighed fra andre offentlige  

 myndigheder vil kunne indhente de oplysninger om en ansøgers økonomiske  

 forhold, der er nødvendige for at kunne afgøre, om den pågældende har en  

 betydelig forfalden gæld til det offentlige.
 Når en virksomhed ansøger om en autorisation eller bevilling, er  

 fremgangsmåden, at den bevillingsudstedende myndighed med hjælp fra KM og  

 TSR undersøger, om ansøgeren skylder det offentlige penge og i bekræftende  

 fald, om restanten har indgået en afdragsordning, som overholdes.
KM og TSR skal derfor på bevillingsmyndighedens begæring og over for  

 denne opgøre størrelsen på deres krav og i den forbindelse oplyse, hvis  

 noget af restancen hidrører fra skønsmæssige ansættelser.
Derimod skal de  

 ikke afgive en egentlig indstilling, om bevilling bør nægtes.
 TSR skal til den bevillingsudstedende myndighed oplyse, hvorvidt den  

 over for ansøgeren har stillet krav om sikkerhed som betingelse for  

 registrering, eller den har nægtet ansøgeren at blive registreret.
 I visse tilfælde indhenter den bevillingsudstedende myndighed dog kun  

 en tro og love erklæring hos ansøgeren om, at denne ikke skylder mere end  

 50.000 kr. til det offentlige, der jo som nævnt ovenfor, er udgangspunktet  

 for, hvad der anses for betydelig gæld til det offentlige, når talen er om  

 at nægte en ansøger erhvervstilladelse.
 Hvis virksomheden skal drives i et aktie- eller anpartsselskab, må  

 ingen af medlemmerne i selskabets direktion eller i dets bestyrelse skylde  

 det offentlige mere end 50.000 kr.
 Når det drejer sig om at nægte, at en virksomhed eller person får en  

 erhvervstilladelse, er det således ikke TSR/KM, der kan tage initiativet,  

 hvilket er tilfældet i næste afsnit om fratagelse af  

 erhvervstilladelsen.
A.4.2 Fratagelse af autorisationer, bevillinger  

 mv. - generelt Der kræves mere graverende forhold end beskrevet i det foregående  

 afsnit, som omhandlede nægtelse af erhvervstilladelser, hvis en  

 autorisation eller bevilling mv. på grund af bevillingsindehaverens  

 restance til det offentlige skal tages fra en virksomhed, der måske i en  

 årrække har drevet erhverv inden for branchen, uden at det har skabt  

 problemer.
Den bevillingsudstedende myndighed kan derfor som udgangspunkt først  

 tage en erhvervstilladelse fra en virksomhed, hvis bevillingsindehaveren  

 har betydelig forfalden gæld til det offentlige, og ved betydelig gæld  

 forstås her en gæld af en størrelsesorden på 100.000 kr.
Beløbsangivelsen  

 på 100.000 kr. skal blot betragtes som en vejledende norm, idet det dog  

 bemærkes at 100.000 kr. er det absolutte minimum.
TSR/KM skal således, før de tager initiativ til at søge en  

 erhvervstilladelse frataget en virksomhed, sikre sig, at lovens objektive  

 forskrifter er opfyldt.
Det betyder nærmere, at virksomheden skal have en  

 restance til det offentlige på 100.000 kr. eller derover, og at drift af  

 virksomhed kræver erhvervstilladelse.
Lovens bestemmelser er fakultative, hvilket vil sige, at TSR/KM selv  

 kan vælge, om man vil foranledige sanktionen bragt i anvendelse.
Derfor  

 skal TSR/KM i hver enkelt sag vurdere, om den konkrete virksomhed savner  

 en god undskyldning for, at den skylder det offentlige så meget, at lovens  

 objektive betingelser for at fratage den erhvervstilladelsen er opfyldt.
 Hvis det er tilfældet, skal den pågældende virksomhed have frataget sin  

 erhvervstilladelse for at begrænse det offentliges, herunder ToldSkat´s  

 tab.
A.4.2.1 Vurdering af gældens opståen og  

 karakter Hver enkelt skyldner skal, som nævnt, have vurderet sine forhold  

 individuelt, før TSR/KM anmoder den bevilgende myndighed om at tage en  

 erhvervstilladelse fra en virksomhed.
TSR/KM skal vurdere, Uddybende anføres, at en gæld til det offentlige på 100.000 kr. eller  

 mere i visse tilfælde kan anses for at være mindre væsentlig, hvis det  

 drejer sig om en virksomhed med en meget stor omsætning, fremfor en lille  

 virksomhed med en mindre pengestrøm.
Det bør således ikke automatisk komme  

 den store virksomhed til skade, at den er stor og dermed hurtigere end den  

 lille virksomhed kan oparbejde en stor restance.
Der bør også henses til,  

 om den store virksomhed med sin store omsætning hurtigt kan tilbagebetale  

 en større restance.
Endvidere bør TSR/KM hense til, hvilken type erhverv, der er tale om,  

 herunder om det konkrete erhverv er pålagt mange afgifter og som sådan har  

 store tilsvar, og på den måde hurtigt får en stor restance.
Der må  

 foretages en konkret vurdering i hver enkelt sag.
Hvis gælden er opstået pludseligt på grund af udefra kommende  

 omstændigheder, taler dette isoleret set for, at TSR/KM skal være mere  

 lempelig i forhold til at foranledige instrumentet bragt i anvendelse.
Som  

 eksempler på udefra kommende og pludseligt opståede omstændigheder, kan  

 nævnes, at virksomhedens ejer er blevet alvorligt syg, eller at en meget  

 stor kunde, regnet i forhold til virksomhedens størrelse, uventet er gået  

 konkurs og derfor ikke kan betale til den aktuelle virksomhed.
 Omvendt taler det forhold, at virksomheden systematisk har oparbejdet  

 gælden på de 100.000 kr. eller mere over en længere periode for, at TSR/KM  

 skal være mere restriktive og således hurtigere skal indberette den  

 aktuelle virksomhed til eventuel fratagelse af erhvervstilladelse.
 Som eksempel på, at en virksomhed systematisk har oparbejdet sin gæld  

 til det offentlige, kan nævnes, at virksomhedsindehaveren i flere år har  

 været forskudsregistreret for lavt, eller at øvrig gæld er steget støt  

 igennem tiden, således at den vedrører en længere periode, fremfor blot et  

 enkelt tilsvar.
Skyldneren kan typisk ikke anses for at have udvist betalingsvilje,  

 hvis han systematisk har oparbejdet gælden, jf. det lige beskrevne.
Hvis  

 skyldneren ydermere ikke har villet indgå betalingsaftaler eller har  

 misligholdt indgåede aftaler flere gange, måske endog uden en plausibel  

 forklaring herpå, taler disse forhold for at anmode den kompetente  

 myndighed om at fratage virksomheden dens erhvervstilladelse og på den  

 måde få virksomheden stoppet.
Endelig skal der være konneksitet mellem stiftelsen af den offentlige  

 gæld og erhvervsudøvelsen.
En virksomhed kan derfor kun få frataget sin  

 erhvervstilladelse, hvis gælden stammer fra netop den type virksomhed,  

 hvortil autorisation eller bevilling er udstedt.
Det betyder, at  

 "uvedkommende" gæld ikke "tæller med" i opgørelsen af den betydelige gæld  

 på 100.000 kr. eller mere.
 Der kan forekomme tilfælde, hvor det beror på et skøn, hvorvidt gælden  

 skal anses for at vedrøre den virksomhed, som bevillingen vedrører.
Som eksempel kan nævnes en advokat, der er bestyrelsesmedlem.
Hvis han  

 har oparbejdet en restance til det offentlige, fordi han har modtaget  

 bestyrelseshonorar, f.eks. personlig skat, AM-bidrag e.lign, skal TSR/KM  

 vurdere, om den pågældendes restance anses for at hidrøre fra hvervet som  

 advokat.
 I den vurdering skal bl.a. indgå, om advokaten er blevet  

 bestyrelsesmedlem på grund af sin juridiske viden, eller om arbejdsopgaven  

 skyldes andre forhold, som bopæl, skolesøgende børn, sportsaktivitet, e.a.  

 Hvis sidstnævnte er tilfældet, er der formentlig tale om honorar, som ikke  

 skal anses for at vedrøre hvervet som advokat, og restancen, der måtte  

 være forårsaget af bestyrelseshonoraret, skal holdes uden for beregningen  

 af restancen på 100.000 kr. eller mere og kan således ikke medføre, at  

 advokatbeskikkelsen fratages ham.
 Hvis virksomheden klager over en fratagelse, skal TSR/KM kunne begrunde  

 og dokumentere sin afgørelse, der jo har udgjort en del af det grundlag,  

 som den bevillingsudstedende myndigheds afgørelse om fratagelse har hvilet  

 på.
A.4.2.2 Samarbejde KM og TSR imellem Når KM eller TSR starter en sag om fratagelse af autorisation,  

 bevilling mv., skal de undersøge, om skyldneren har restancer til  

 henholdsvis TSR eller KM.
 Hvis den pågældende skylder såvel personlige skatter som TSR-restancer,  

 samordner TSR indsatsen.
 Hvis gælden udelukkende består af personlige skatter (restskatter eller  

 B-skatter), men der intet skyldes til TSR, kan KM selv anmode om, at  

 erhvervstilladelsen fratages restanten.
A.4.2.3 Varselsbrev Det er en forudsætning, at indehaveren af autorisationen eller  

 bevillingen mv. får mulighed for at indfri eventuelle restancer, inden  

 erhvervstilladelsen tilbagekaldes.
 Derfor skal TSR eller KM, varsle skyldneren om det påtænkte skridt,  

 inden de anmoder den udstedende myndighed om at fratage en restant hans  

 erhvervstilladelse.
 Varslet skal gives skriftligt, indeholde en opgørelse af gælden og  

 tydeligt tilkendegive, hvilke konsekvenser en fortsat betydelig gæld til  

 det offentlige kan få.
 Hvis det er TSR, der behandler sagen, skal det anføres, at afgørelsen  

 kan påklages til TSS, hvorimod TSR skal anføres som klageinstans i de  

 tilfælde, hvor KM træffer afgørelsen.
A.4.2.4 En rimelig betalingsordning Skyldneren skal, som nævnt i forrige afsnit, gives mulighed for at  

 indfri gælden, inden TSR/KM henvender sig til bevillingsmyndigheden for at  

 få den til at tilbagekalde en bevilling eller autorisation mv.
 Dette er normalt ensbetydende med, at TSR/KM skal acceptere et forslag  

 fra skyldneren til en rimelig betalingsaftale.
 TSR/KM skal i hvert enkelt tilfælde vurdere skyldnerens økonomiske  

 forhold og på baggrund heraf fastsætte indholdet i betalingsaftalen.
 En betalingsaftale kan således være en afdragsordning, der medfører  

 betaling af hele det skyldige beløb.
 Der kan dog også være tale om en kreditorordning i form af en  

 tvangsakkord eller en frivillig akkord, hvor en del af gælden, eventuelt  

 kun renterne, eftergives.
 Hvis skyldneren har anmeldt betalingsstandsning til skifteretten, og  

 TSR/KM skønner, at der arbejdes seriøst på at opnå en kreditorordning, bør  

 TSR/KM afvente sagens udfald i skifteretten, før de foretager sig videre i  

 relation til den pågældendes erhvervstilladelse.
Såfremt KM/TSR afslår restantens forslag til afvikling, skal  

 myndigheden give klagevejledning til henholdsvis TSR og TSS og i den  

 forbindelse anføre, at klagen ikke har opsættende virkning.
Se i øvrigt  

 afsnit F.2. om afdragsordninger.
A.4.3 Liste over love I det følgende er nævnt en række love, som indeholder hjemmel dels til  

 at nægte, dels til at fratage erhvervstilladelser, hvis indehaveren af en  

 autorisation eller bevilling har betydelig gæld til det offentlige.
I det  

 omfang, den enkelte lov afviger fra hovedreglerne om beløbsstørrelse og  

 konneksitet mv., som er skitseret ovenfor, er dette anført.
Normalt er det den samme myndighed, der giver/nægter  

 erhvervstilladelsen, som har kompetence til at fratage samme.
I de få  

 tilfælde, hvor det ikke er tilfældet, er dette  

 anført.
A.4.3.1 Advokater En advokat er ifølge retsplejelovens § 131 en person, der har eneret  

 til at føre sager for andre.
 Advokater skal have en tilladelse, en såkaldt bestalling, for at kunne  

 praktisere som advokat.
 Den bevilgende myndighed er justitsministeriet, dvs., at det er  

 justitsministeriet, der kan give en person tilladelse til at drive  

 virksomhed som advokat.
 Derimod er det landsretten, der har kompetence til at fratage en  

 advokat hans bestalling.
Det er retsplejeloven, der regulerer forholdene for advokater, herunder  

 indeholder regler om nægtelse og fratagelse af advokatbestallinger, hvis  

 bevillingshaveren har væsentlig gæld til det offentlige.
Reglerne om  

 nægtelse står i retsplejelovens § 121, stk. 3, medens reglerne om  

 fratagelse findes i § 139, stk. 1.
Den væsentlige gæld til det offentlige skal vedrøre tiden fra og med  

 den 28. december 1991, hvor ændringslov nr. 936 af 27. december 1991 og  

 dermed de beskrevne regler på området trådte i kraft.
Se højesterets  

 bemærkninger i UfR 1998,1664 H, som vedrørte en advokat, men må antages at  

 finde analog anvendelse på andre skyldnere, der driver et erhverv, som i  

 lighed med advokater er omfattet af ændringsloven.
En sag om fratagelse af advokatbestalling er en meget langvarig proces,  

 hvorfor TSR/KM i den konkrete situation skal overveje, om der er andre  

 inddrivelsesskridt, der bør foretrækkes over for en advokat, der  

 oparbejder gæld til det offentlige.
I stedet for bør KM/TSR overveje at få  

 Kammeradvokaten til at indgive konkursbegæring mod  

 advokaten.
A.4.3.2 Auktionsholdere Ved auktionsholdervirksomhed forstås modtagelse af varer til salg ved  

 auktion på dertil bestemte steder og forberedelse af auktionen.
Heri  

 indgår registrering og trykning af kataloger, annoncering mv., hvorimod  

 egentlig inkassovirksomhed og anden bistand ikke er forbeholdt  

 akutionsholdere.
Det bemærkes, at enkeltstående auktionssalg over  

 indsamlede ting i velgørende øjemed ikke betragtes som  

 auktionsholdervirksomhed og dermed ikke kræver næringsbrev som  

 auktionsholder.
Den bevilgende myndighed er politimesteren på det sted, hvor  

 auktionsholdervirksomheden agtes drevet.
Hvis virksomheden ligger i  

 København, er det dog kommunalbestyrelsen, der har kompetencen.
 Det er næringsloven, der regulerer forholdene for auktionsholdere,  

 herunder indeholder regler om nægtelse og fratagelse af næringsbrev som  

 auktionsholder, hvis bevillingshaveren har væsentlig offentlig gæld.
Den væsentlige offentlige gæld skal formentlig vedrøre tiden fra og med  

 den 28. december 1991, hvor de relevante lovbestemmelser trådte i kraft,  

 jf.
UfR 1998,1664 H analogt.
A.4.3.3 Busvognmænd Busvognmænd driver erhverv med buskørsel.
Herved forstås erhvervsmæssig  

 personbefordring med dansk indregistreret motorkøretøj, der er indrettet  

 til befordring af flere end 9 personer, føreren medregnet.
Buskørsel kan  

 udføres som rutekørsel, og der gælder i så fald særlige regler herfor.
Buskørsel kræver en tilladelse, en såkaldt køretilladelse, der udstedes  

 med en gyldighed i indtil 5 år.
Der kan gives en ansøger flere  

 tilladelser.
Den bevilgende myndighed er Persontrafikrådet.
Dog træffer  

 Færdselsstyrelsen, som er sekretariat for Persontrafikrådet, afgørelse i  

 mindre principielle sager, bortset fra sager om rutekørsel mv.
Det er lov om buskørsel, der regulerer retsreglerne for buskørsel,  

 herunder indeholder regler om nægtelse og fratagelse af køretilladelser,  

 hvis bevillingshaveren har væsentlig gæld til det offentlige Den væsentlige gæld er ifølge Færdselsstyrelsens og Persontrafikrådets  

 praksis al gæld til det offentlige.
Det er således uden betydning, om gælden vedrører tiden før  

 bestemmelserne trådte i kraft den 1. februar 1992, eller om gælden  

 vedrører virksomheden i henhold til en tidligere eller en eksisterende  

 køretilladelse.
Anden gæld, der hidrører fra en tidligere virksomhed eller  

 ansættelsesforhold kan derfor medføre nægtelse eller fratagelse, hvis  

 gælden er af en sådan størrelse, at det må antages, at der vil opstå  

 restancer til det offentlige, hvis den pågældende får eller beholder  

 køretilladelsen.
 Det kræves endvidere, at busvognmænd skal have økonomisk grundlag for  

 at drive virksomheden forretningsmæssigt forsvarligt.
 Dette krav opfyldes ofte ved, at den enkelte busvognmand til fordel for  

 sine kreditorer stiller sikkerhed over for Færdselsstyrelsen for et  

 bestemt beløb, som Færdselsstyrelsen  

 fastsætter.
A.4.3.4 Bygningssagkyndige En bygningssagkyndig er en person, der for sælgere af en fast ejendom  

 (typisk parcelhus eller sommerhus), udarbejder rapporter om bygningernes  

 fysiske tilstand - en tilstandsrapport - med den virkning, at køberen  

 normalt ikke over for sælgeren kan påberåbe sig, at en bygnings fysiske  

 tilstand er mangelfuld.
 En person, der driver virksomhed som bygningssagkyndig, skal have en  

 tilladelse, en såkaldt beskikkelse, der udløber efter 3 år, men kan  

 fornys.
 Det er Erhvervs- og Boligstyrelsen, der meddeler beskikkelse som  

 bygningssagkyndig, og som følge heraf også kan nægte eller fratage  

 beskikkelsen.
 Det er lov om forbrugerbeskyttelse ved erhvervelse af fast ejendom mv.  

 samt bekendtgørelse om huseftersynordningen, der regulerer retsreglerne om  

 bygningssagkyndige, herunder indeholder regler om nægtelse og fratagelse  

 af beskikkelser som bygningssagkyndig, hvis bevillingshaveren har  

 væsentlig gæld til det offentlige.
 Den væsentlige gæld til det offentlige skal overstige 100.000 kr.,  

 såvel hvis beskikkelse nægtes, som hvis beskikkelse tilbagekaldes.
 Den væsentlige gæld er ifølge Erhvervs- og Boligstyrelsens praksis al  

 gæld til det offentlige.
 Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører  

 virksomheden i henhold til en tidligere eller en eksisterende beskikkelse.  

 Anden gæld, der hidrører fra en tidligere virksomhed eller  

 ansættelsesforhold kan derfor medføre nægtelse eller fratagelse af  

 beskikkelse, hvis gælden er af en sådan størrelse, at det må antages, at  

 der vil opstå restancer til det offentlige, hvis den pågældende får eller  

 beholder erhvervstilladelsen.
A.4.3.5 Dispachører En dispachør er en person, der opgør søskader.
Hans arbejdsområde er at  

 foretage beregninger og opgørelser, når et skib er havareret.
Her opgør  

 han de skader, tab og omkostninger, som skyldes havariet, og fordeler dem  

 på skibet samt dets fragt og gods.
 Erhverv som dispachør kræver en tilladelse, en såkaldt beskikkelse, der  

 udstedes af Erhvervs- og Selskabsstyrelsen.
 Det er lov om dispachører, der indeholder bl.a. reglerne om nægtelse og  

 fratagelse af beskikkelser, hvis indehaveren har væsentlig gæld til det  

 offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.6 Dykkerarbejde/dykkermateriel Ved erhvervsmæssigt dykkerarbejde forstås en arbejdsopgave, der udføres  

 under vand, og til hvis udførelse, der kræves anvendelse af  

 åndedrætsudstyr, og som normalt udføres mod vederlag.
Dykning for sportens  

 og fornøjelsens skyld og undervisning i forbindelse hermed falder uden for  

 begrebet.
 Dykkerarbejde kræver en tilladelse, et dykkerbevis, der udstedes af  

 Søfartsstyrelsen.
 Det er lov om dykkerarbejde og dykkermateriel, der indeholder  

 retsreglerne for dykkerarbejde og -materiel, herunder reglerne om nægtelse  

 og fratagelse af dykkerbeviser, hvis indehaveren har væsentlig gæld til  

 det offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.7 Ejendomsmæglere En ejendomsmægler er en person, der som sit erhverv har at udbyde og  

 sælge fast ejendom, formidler køb og salg af fast ejendom eller rådgiver i  

 forbindelse hermed.
Det er en betingelse, at den erhvervsmæssige aktivitet  

 udføres for forbrugere, hvilket betyder, at enhver uden tilladelse kan  

 optræde som formidler mv. i forhold til erhvervsdrivende.
 For at kunne bruge betegnelsen ejendomsmægler, skal man være  

 registreret i et offentligt register over ejendomsmæglere, som Erhvervs-  

 og Selskabsstyrelsen fører.
 Det er på den måde Erhvervs- og Selskabsstyrelsen, der  

 registrerer/nægter at registrere eller sletter ejendomsmæglere af  

 registret.
 Reglerne om nægtelse og fratagelse af registrering som ejendomsmægler,  

 hvis den pågældende person har væsentlig gæld til det offentlige, findes i  

 lov om omsætning af fast ejendom.
 Den væsentlige gæld er ifølge Erhvervs- og Selskabsstyrelsens praksis  

 al gæld til det offentlige.
Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører  

 virksomheden i henhold til en tidligere eller en eksisterende  

 registrering.
Anden gæld, der hidrører fra en tidligere virksomhed eller  

 ansættelsesforhold, kan derfor medføre nægtelse eller sletning af  

 registrering, hvis gælden er af en sådan størrelse, at det må antages, at  

 der vil opstå restancer til det offentlige, hvis den pågældende får eller  

 beholder erhvervstilladelsen.
A.4.3.8 Elinstallatører Elinstallatører beskæftiger sig med følgende:
 Udførelse af disse arbejder kræver en erhvervstilladelse, en såkaldt  

 autorisation, som udstedes med en gyldighed på indtil 5 år.
 Det er Elektricitetsrådet, der har kompetence til at give, nægte eller  

 tilbagekalde en autorisation til en elinstallatør.
 Reglerne om elinstallatører, herunder reglerne om nægtelse og  

 fratagelse af autorisationer, hvis bevillingshaveren har væsentlig gæld  

 til det offentlige, findes i lov om autorisation af elinstallatører  

 mv.
 Den væsentlige gæld er ifølge Elektricitetsrådets praksis al gæld til  

 det offentlige.
Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører  

 virksomheden i henhold til en tidligere eller en eksisterende  

 autorisation.
Anden gæld, der hidrører fra en tidligere virksomhed eller  

 ansættelsesforhold, kan derfor medføre nægtelse eller fratagelse af  

 autorisationen, hvis gælden er af en sådan størrelse, at det må antages,  

 at der vil opstå restancer til det offentlige, hvis den pågældende får  

 eller beholder erhvervstilladelsen.
A.4.3.9 Energi- og  

 energiledelseskonsulenter Energikonsulenter udfører energimærkning mv. af små ejendomme, medens  

 energiledelseskonsulenter udfører energimærkning mv. af store ejendomme og  

 store erhvervslejemål.
 Ved energimærkning forstås en standardiseret og dokumenteret opgørelse  

 over en bygnings energimæssige tilstand, herunder energiforbruget i  

 tekniske installationer og apparater samt vandforbrug.
 Beskæftigelse som energikonsulent eller energiledelseskonsulent kræver  

 en godkendelse af henholdsvis Registreringsudvalget for Energimærkning af  

 Små Ejendomme og Registreringsudvalget for Energimærkning af Store  

 Ejendomme.
 Det er lov om fremme af energi- og vandbesparelser i bygninger og  

 bekendtgørelse om energimærkning mv. i bygninger, der regulerer  

 retsreglerne for henholdsvis energi- og energiledelseskonsulenterne, og  

 bekendtgørelsen indeholder regler om nægtelse og fratagelse af  

 erhvervsgodkendelser, hvis konsulenten har væsentlig gæld til det  

 offentlige.
 Den væsentlige gæld til det offentlige skal overstige 100.000 kr.,  

 såvel når talen er om nægtelse, som når det drejer sig om at fratage  

 godkendelsen.
Reglerne praktiseres således, at det er al gæld til det offentlige, der  

 er omfattet af bestemmelserne, og det er således ikke afgørende, om gælden  

 vedrører virksomheden i henhold til en tidligere eller eksisterende  

 godkendelse.
Anden gæld, der hidrører fra en tidligere virksomhed eller  

 ansættelsesforhold, kan derfor medføre nægtelse, hvis gælden er af en  

 sådan størrelse, at det må antages, at der vil opstå restancer til det  

 offentlige, hvis den pågældende får eller beholder  

 erhvervstilladelsen.
A.4.3.10 Førstegangsomsætning af fisk Dette afsnit vedrører de personer eller selskaber, typisk med ikke  

 nødvendigvis, fiskeauktionsholdere, der driver virksomshed med  

 førsteomgangsomsætning af fisk.
Ved førstegangsomsætning af fisk, forstås for det første omsætning,  

 hvorved menes: forhandling, opbevaring, transport, behandling,  

 erhvervelse, modtagelse, overdragelse og import af fisk i Danmark og  

 samhandel med og eksport af fisk, der finder sted fra Danmark.
Denne  

 omsætning skal ydermere foregå i første omsætningsled ved Selvstændig erhvervsvirksomhed med førstegangsomsætning af fisk kræver  

 en bevilling.
 Den bevilgende myndighed er Fiskeridirektoratet, som således har  

 kompetence til at give, nægte og fratage en erhvervstilladelse til at  

 omsætte fiske første gang efter, at fiskene er landet.
 Det er fiskerilovens kapitel 16 om førstegangsomsætning af fisk og  

 bekendtgørelse om offentlig fiskeauktion, der regulerer retsreglerne på  

 området, herunder reglerne om nægtelse og fratagelse af bevillinger, hvis  

 bevillingshaveren har væsentlig gæld til det offentlige.
 Ifølge Fiskeridirektoratets praksis er det al gæld til det offentlige,  

 der "tæller med", og således også gæld, der ikke vedrører den virksomhed,  

 erhvervstilladelsen angår.
 Den væsentlige gæld til det offentlige skal andrage 50.000 kr. eller  

 derover, hvis bevilling skal nægtes, hvorimod bevillingshaveren skal have  

 gjort sig skyldig i grov og gentagen overtrædelse af de vilkår, der er  

 knyttet til bevillingen, hvis fratagelse skal komme på tale.
 Det betyder således, at TSR/KM ikke kan bruge midlet, fratagelse af  

 erhvervstilladelse, mod en restant, der driver virksomhed med  

 førstegangsomsætning af fisk.
A.4.3.11 Godsvognmænd Godsvognmænd beskæftiger sig med godskørsel.
Herved forstås vognmænd,  

 der er etableret på dansk område, og som udfører godskørsel for fremmed  

 regning med motorkøretøj eller vogntog med en tilladt totalvægt, der  

 overstiger 3,5 tons.
Det er en betingelse, at køretøjet, vogntoget mv. er  

 registreret i Danmark.
Godskørsel i den beskrevne form kræver en tilladelse, en såkaldt  

 køretilladelse, der udstedes med en gyldighed i indtil 5 år.
Der kan gives  

 en ansøger flere tilladelser.
Den bevilgende myndighed er Vejtransportrådet.
Dog træffer  

 Færdselsstyrelsen, som er sekretariat for Vejtransportrådet, afgørelse i  

 mindre principielle sager.
 Det er lov om godskørsel, der regulerer retsreglerne for godskørsel,  

 herunder indeholder regler om nægtelse og fratagelse af køretilladelser,  

 hvis bevillingshaveren har væsentlig gæld til det offentlige.
 Den væsentlige gæld er ifølge Færdselsstyrelsens og Vejtransportrådets  

 praksis al gæld til det offentlige.
Det er således uden betydning, om gælden vedrører tiden, før  

 bestemmelserne trådte i kraft den 1. februar 1992, eller om gælden  

 vedrører virksomheden i henhold til en tidligere eller en eksisterende  

 køretilladelse.
Anden gæld, der hidrører fra en tidligere virksomhed eller  

 ansættelsesforhold kan derfor medføre nægtelse eller fratagelse, hvis  

 gælden er af en sådan størrelse, at det må antages, at der vil opstå  

 restancer til det offentlige, hvis den pågældende får eller beholder  

 køretilladelsen.
 Det kræves endvidere, at godsvognmænd skal have økonomisk grundlag for  

 at drive virksomheden forretningsmæssigt forsvarligt.
 Dette krav opfyldes ofte ved, at den enkelte godsvognmand til fordel  

 for sine kreditorer stiller sikkerhed over for Færdselsstyrelsen for et  

 bestemt beløb, som Færdselsstyrelsen  

 fastsætter.
A.4.3.12 Hjemmeservice Forbrugere af hjemmeserviceordningen kan under visse betingelser få  

 dækket en del af deres udgifter til hjemmeservice, når arbejdet udføres af  

 en virksomhed for en husstand, typisk på hustandens bopæl.
Tilskuddet kan  

 udgøre højst 40 %.
 Ved hjemmeservice forstås følgende ydelser:
 Virksomhed med hjemmeservice kræver en tilladelse, hvis forbrugeren  

 skal have offentligt tilskud.
Den bevilgende myndighed er Erhvervs- og Selskabsstyrelsen efter  

 indstilling fra kommunalbestyrelsen i den kommune, hvor  

 hjemmeservicevirksomheden ligger.
Det er således Erhvervs- og  

 Selskabsstyrelsen, der henholdsvis registrerer, nægter at registre eller  

 udelukker den pågældende virksomhed fra hjemmeserviceordningen.
 Det er lov om hjemmeservice, der regulerer retsreglerne for  

 hjemmeservice, herunder indeholder regler om nægtelse og fratagelse af  

 erhvervstilladelser til at yde hjemmeservice, hvis bevillingshaveren har  

 væsentlig gæld til det offentlige.
 Den væsentlige gæld til det offentlige skal udgøre 50.000 kr. eller  

 mere, såvel når det gælder at nægte som at fratage en virksomhed dens  

 erhvervstilladelse.
 Den væsentlige gæld er ifølge Erhvervs- og Selskabsstyrelsens praksis  

 al gæld til det offentlige.
Det er således uden betydning, om gælden vedrører tiden, før  

 bestemmelserne første gang trådte i kraft den 1. januar 1994, eller om  

 gælden vedrører virksomheden i henhold til en tidligere eller en  

 eksisterende erhvervstilladelse.
Anden gæld, der hidrører fra en tidligere  

 virksomhed eller ansættelsesforhold, kan derfor medføre nægtelse eller  

 fratagelse, hvis gælden er af en sådan størrelse, at det må antages, at  

 der vil opstå restancer til det offentlige, hvis den pågældende optages  

 eller bliver i hjemmeserviceordningen.
A.4.3.13 Inkassovirksomhed Ved inkassovirksomhed forstås erhvervsmæssig inddrivelse af fordringer  

 for andre samt erhvervsmæssig inddrivelse af fordringer, der er købt  

 efter, at de er forfaldet til betaling, for at inddrive dem på egne  

 vegne.
 Uden for begrebet falder den inkassovirksomhed, som eksempelvis  

 selvstændige advokater og pengeinstitutter udøver.
 Virksomhed som inkassator kræver en tilladelse, en såkaldt  

 autorisation, der udstedes med en gyldighed i indtil 5 år.
 Den bevilgende myndighed er reelt Rigspolitichefen, da  

 justitsministeriet har overladt administrationen til denne.
 Det er lov om inkassovirksomhed, der regulerer forholdener for  

 inkassovirksomhed, herunder indeholder regler om nægtelse og fratagelse af  

 autorisationer, hvis bevillingshaveren har væsentlig gæld til det  

 offentlige.
Den væsentlige gæld til det offentlige vedrører al konneks gæld til det  

 offentlige, uanset hvornår den er stiftet.
Det betyder, at også gæld, der  

 vedrører tiden før den 1. oktober 1997, hvor de relevante lovbestemmelser  

 trådte i kraft, er omfattet.
Dette gælder tillige dem, der på dette  

 tidspunkt allerede drev inkassovirksomhed, idet denne gruppe fik en  

 "frist" til den 1. april 1998 til at bringe eventuel offentlig gæld ud af  

 verden.
A.4.3.14 Kloakmester Ved kloakmester forstås virksomhed, der erhvervsmæssigt beskæftiger sig  

 med afløbsinstallationer og dertil hørende kloakledninger fra og med  

 tilslutningen til hovedkloak (gadekloak), herunder stikledninger samt  

 nedsivningsanlæg, samletanke mm.
 Når en virksomhed arbejder med afløbsinstallationer og -anlæg, der  

 ligger i jorden, og som føres gennem gulv, fundament eller ydermur mod  

 jord, kræver det erhvervstilladelse, en såkaldt autorisation.
 Tilladelsen gives af Danmarks Gasmateriel Prøvning, der også nægter  

 eller tilbagekalder en bevillingshavers autorisation.
 Det er lov om gasinstallationer og installationer i forbindelse med  

 vand- og afløbsledninger, der regulerer forholdene for kloakmestre,  

 herunder indeholder regler om nægtelse og fratagelse af autorisationer,  

 hvis bevillingshaveren har væsentlig gæld til det offentlige.
 Ifølge Danmarks Gasmateriel Prøvning, er der ikke i den aktuelle lov  

 tilsigtet nogen ændringer i forhold til den oprindelige ændringslov, som  

 indførte de aktuelle bestemmelser om sanktioner over for virksomheder mv.,  

 der har væsentlige gæld til det offentlige.
Derfor skal gælden til det offentlige formentlig vedrøre tiden fra og  

 med den 28. december 1991, hvor de oprindelige lovbestemmelser på området  

 trådte i kraft, jf.
UfR 1998,1664 H analogt.
Spørgsmålet har dog ikke  

 været forelagt til prøvelse i Dansk Gasmateriel  

 Prøvning.
A.4.3.15 Konservatorvirksomhed Konservatorer er personer eller virksomheder, der driver erhverv med at  

 bearbejde og udstoppe vildtarter, der ikke er fastsat jagttid for, således  

 at de kan holde sig.
 Konservatorvirksomhed kræver en tilladelse, en såkaldt autorisation,  

 der formelt udstedes af miljøministeriet, som dog har uddelegeret opgaven  

 til Skov- og Naturstyrelsen.
 Den bevilgende myndighed er således Skov- og Naturstyrelsen, der  

 således også forestår nægtelse og fratagelse af retten til at drive  

 virksomhed som konservator.
 Det er lov om jagt og vildtforvaltning samt bekendtgørelse om  

 erhvervsmæssig konservering af visse dyrearter, der regulerer retsreglerne  

 for konservatorer, herunder indeholder regler om nægtelse og fratagelse af  

 autorisationer, hvis bevillingshaveren har væsentlig gæld til det  

 offentlige.
 Det er al gæld til det offentlige, der anses for væsentlig gæld.
 Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører virksomheden i  

 henhold til en tidligere eller en eksisterende erhvervstilladelse.
 Anden gæld, der hidrører fra en tidligere virksomhed eller  

 ansættelsesforhold, kan derfor medføre nægtelse, hvis gælden er af en  

 sådan størrelse, at det må antages, at der vil opstå restancer til det  

 offentlige, hvis den pågældende får eller beholder  

 autorisationen.
A.4.3.16 Landinspektørvirksomhed Ved landinspektørvirksomhed forstås erhvervsmæssig udførelse af  

 matrikulært arbejde, hvilket omfatter afsætning af skel samt udarbejdelse  

 af de dokumenter, der er nødvendige for at kunne registrere matrikulære  

 forandringer (ændring af allerede registrerede oplysninger eller  

 indførelse af nye eller sletning af eksisterende oplysninger). Under  

 matrikulært arbejde hører også andre arbejder som eksempelvis nyberegning  

 af arealstørrelser samt afsætning af ejendomsgrænser, selv om dette ikke  

 medfører forandringer i matriklen.
 Uførelse af landinspektørvirksomhed kræver tilladelse, en såkaldt  

 beskikkelse.
 Bevilgende myndighed er miljøministeren, som imidlertid har uddelegeret  

 beføjelsen til at nægte og fratage beskikkelse som landinspektør til Kort-  

 og Matrikelstyrelsen.
 Det er lov om landinspektørvirksomhed, der regulerer retsreglerne for  

 landinspektørvirksomhed, herunder indeholder regler om nægtelse og  

 fratagelse af beskikkelser, hvis bevillingsindehaveren har væsentlig gæld  

 til det offentlige.
 Ifølge Kort- og Matrikelstyrelsen er der ikke i den  

 aktuelle lov tilsigtet nogen ændringer i forhold til den oprindelige  

 ændringslov, som indførte de aktuelle bestemmelser om sanktioner over for  

 virksomheder mv., der har væsentlige gæld til det offentlige.
Derfor skal gælden til det offentlige formentlig vedrøre tiden fra og  

 med den 28. december 1991, hvor de oprindelige lovbestemmelser på området  

 trådte i kraft, jf.
UfR 1998,1664 H analogt.
Spørgsmålet har dog ikke  

 været forelagt til prøvelse i Kort- og  

 Matrikelstyrelsen.
A.4.3.17 Marskandiservirksomhed Ved marskandiservirksomhed forstås erhvervsmæssig handel med eller køb  

 af brugte genstande, herunder ædle metaller og mønter, der ikke sker som  

 et sædvanligt led i en handelsvirksomhed med nye genstande eller i en  

 håndværks- eller industrivirksomhed.
 Begrebet køb af brugte genstande omfatter også køb af brugte genstande  

 til håndværksmæssig eller industriel forarbejdning.
 Følgende aktiviteter er ikke omfattet af reglerne om handel med brugte  

 genstande :
 Den, der driver virksomhed som marskandiser, skal have tilladelse til  

 det, en såkaldt bevilling.
 Den bevilgende myndighed er politimesteren på det sted, hvor  

 virksomheden ønsket drevet, i København er det dog politidirektøren.
 Det er lov om handel med brugte genstande og ædle metaller, der  

 regulerer forholdene for marskandisere, herunder indeholder regler om  

 nægtelse og fratagelse af bevillinger, hvis bevillingshaveren har  

 væsentlig gæld til det offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.18 Pantelånervirksomhed Ved panterlånervirksomhed menes erhvervsmæssig udlån af penge mod  

 håndpant, herunder pant i lotterisedler, og formidling af sådanne lån.
 Uden for begrebet pantelånervirksomhed falder ydelse og formidling af  

 lån mod håndpant i værdipapirer eller registreringspligtige motorkøretøjer  

 eller udlånsvirksomhed, der udøves af banker, sparekasser mv.
 Den, der driver virksomhed som pantelåner, skal have en tilladelse  

 dertil, en såkaldt bevilling.
 Den bevilgende myndighed er politimesteren på det sted, hvor  

 virksomheden ønskes drevet, i København er det dog politidirektøren.
 Det er lov om handel med brugte genstande og ædle metaller, der  

 regulerer forholdene for pantelånervirksomhed, herunder indeholder regler  

 om nægtelse og fratagelse af bevillinger, hvis bevillingshaveren har  

 væsentlig gæld til det offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.19 Registrerede revisorer En registreret revisor driver erhverv bl.a. ved at revidere  

 årsregnskaber og udføre rådgivning vedrørende spørgsmål af regnskabsmæssig  

 og investeringsmæssig art.
Virksomhed som registreret revisor kræver en tilladelse, en såkaldt  

 registrering i et offentligt revisorregister, der føres af Erhvervs- og  

 Selskabsstyrelsen.
Det er kun revisorer, som har erhvervstilladelse som  

 registrerede revisorer, der må betegne sig registrerede revisorer og som  

 sådanne må udarbejde og underskrive revisionspåtegninger på selskabers  

 årsregnskaber ifølge årsregnskabslovens bestemmelser (bortset fra  

 statsautoriserede revisorer, der også har denne ret).
 Det er på den måde Erhvervs- og Selskabsstyrelsen, der registrerer en  

 revisor, nægter en revisor registrering eller fratager samme  

 registreringen i revisorregistret.
 Det er lov om registrerede revisorer, der regulerer retsreglerne om  

 nægtelse eller sletning af revisorregistret, hvis revisoren har væsentlig  

 gæld til det offentlige.
 Den væsentlige gæld er al gæld til det offentlige.
Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører virksomheden i  

 henhold til en tidligere eller en eksisterende erhvervstilladelse.
Anden  

 gæld, der hidrører fra en tidligere virksomhed eller ansættelsesforhold,  

 kan derfor medføre nægtelse eller fratagelse, hvis gælden er af en sådan  

 størrelse, at det må antages, at der vil opstå restancer til det  

 offentlige, hvis den pågældende får eller beholder  

 registreringen.
 A.4.3.20 Restaurantions- og hotelvirksomheder m.  

 fl.
 Ved restaurations- og hotelvirksomhed mv. forstås selvstændig  

 erhvervsvirksomhed ved:
 Drift af retsaurations- og hotelvirksomhed kræver en tilladelse, et  

 næringsbrev, der udstedes af politimesteren i den politikreds, hvor  

 forretningsstedet findes, og i København af Borgerrepræsentationen.
 Det er lov om restaurations- og hotelvirksomhed mv., der regulerer  

 forholdene for restaurations- og hotelvirksomhed mv., herunder indeholder  

 regler om nægtelse og fratagelse af næringsbrev, hvis bevillingshaveren  

 har væsentlig gæld til det offentlige.
 Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf. princippet i UfR 1998,1664 H  

 analogt.
A.4.3.21 Rottebekæmpelse Ved erhvervsmæssig rottebekæmpelse forstås et firma eller person, som  

 mod betaling foretager bekæmpelse af rotter for at udrydde disse eller for  

 at opnå et efter sagkyndigt skøn tilstrækkeligt lavt niveau i  

 rottebestanden.
 Virksomhed med rottebekæmpelse kræver en tilladelse, en såkaldt  

 autorisation, som gives af Miljøstyrelsen.
 Miljøstyrelsen er på den måde den myndighed, der har kompetence til at  

 nægte og fratage autorisationer som erhvervsmæssig rottebekæmper.
 Det er miljøbeskyttelsesloven og bekendtgørelse om bekæmpelse af rotter  

 mv., der indeholder retsreglerne for rottebekæmpelse mv., herunder  

 indeholder regler om nægtelse og fratagelse af autorisationer, hvis den  

 pågældende har væsentlig gæld til det offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.22 Statsautoriserede revisorer En statsautoriseret revisor driver erhverv bl.a. ved at revidere  

 årsregnskaber og udføre rådgivning vedrørende spørgsmål af regnskabsmæssig  

 og investeringsmæssig art.
En statsautoriseret revisor tager sig typisk af  

 større virksomheder og selskabers regnskabsforhold.
Virksomhed som statsautoriseret revisor kræver en tilladelse, en  

 såkaldt beskikkelse.
Erhvervs- og Selskabsstyrelsen fører et offentligt  

 register over de revisorer, som er beskikkede som statsautoriserede  

 revisorer.
 Det er kun revisorer, som har erhvervstilladelse som statsautotiserede  

 revisorer, der må bruge betegnelsen statsautoriseret revisor og som  

 sådanne må udarbejde og underskrive revisionspåtegninger på  

 aktieselskabers årsregnskaber ifølge årsregnskabslovens bestemmelser.  

 Herudover må en statsautoriseret revisor udføre de samme opgaver som en  

 registreret revisor.
 Det er Erhvervs- og Selskabsstyrelsen, der beskikker statsautoriserede  

 revisorer, nægter en revisor beskikkelse eller frakender en revisor hans  

 beskikkelse.
 Det er lov om statsautoriserede revisorer, der indeholder retsreglerne  

 om nægtelse eller fratagelse af erhvervstilladelsen, hvis revisoren har  

 væsentlig gæld til det offentlige.
 Den væsentlige gæld er al gæld til det offentlige.
Det er således uden betydning, om gælden vedrører tiden før  

 bestemmelserne trådte i kraft, eller om gælden vedrører virksomheden i  

 henhold til en tidligere eller en eksisterende erhvervstilladelse.
Anden  

 gæld, der hidrører fra en tidligere virksomhed eller ansættelsesforhold,  

 kan derfor medføre nægtelse eller fratagelse, hvis gælden er af en sådan  

 størrelse, at det må antages, at der vil opstå restancer til det  

 offentlige, hvis den pågældende får eller beholder  

 autorisationen.
A.4.3.23 Taxikørsel Ved taxikørsel mv. forstås erhvervsmæssig personbefordring med et dansk  

 registreret motorkøretøj, der er indrettet til befordring af højst 9  

 personer føreren medregnet.
Taxikørsel mv. kræver en tilladelse, en såkaldt taxibevilling, der  

 udstedes med en gyldighed i indtil 10 år.
Der kan gives en ansøger flere  

 tilladelser.
Den bevilgende myndighed er kommunalbestyrelsen i den kommune, hvor  

 ansøgeren har eller agter at have sit forretningssted.
I det  

 storkøbenhavnske område er den kompetente myndighed dog Storkøbenhavns  

 Taxinævn.
 Det er lov om taxikørsel mv., der regulerer retsforholdene for  

 taxikørsel, herunder indeholder regler om nægtelse og fratagelse af  

 taxibevillinger, hvis bevillingshaveren har væsentlig gæld til det  

 offentlige.
 Ved nægtelse af bevilling er den væsentlige gæld ifølge  

 kommunalbestyrelsernes og Københavns Taxinævns praksis al gæld til det  

 offentlige.
 Det er således uden betydning, om gælden vedrører tiden før  

 bestemmelserne trådte i kraft 1. juli 1991, eller om gælden vedrører  

 virksomheden i henhold til en tidligere eller en eksisterende bevilling.  

 Anden gæld, der hidrører fra en tidligere virksomhed eller  

 ansættelsesforhold, kan derfor medføre nægtelse, hvis gælden er af en  

 sådan størrelse, at det må antages, at der vil opstå restancer til det  

 offentlige, hvis den pågældende får taxibevillingen.
 Ved fratagelse af bevillingen skal der dog lægges vægt på, om gælden  

 vedrører taxivirksomheden mv.
A.4.3.24 Translatører og tolke Ved translatør eller tolk forstås erhvervsvirksomhed, som består i at  

 foretage oversættelser for andre fra et sprog til et andet.
Næringsretligt  

 kan oversættelsesvirksomhed udøves af enhver, men det er kun de  

 translatører og tolke, der har en erhvervstilladelse, en såkaldt  

 beskikkelse, der må benævne sig translatør.
 Den bevilgende myndighed er Erhvervs- og Selskabsstyrelsen, som fører  

 et register over beskikkede translatører og tolke.
 Det er lov om translatører og tolke, der regulerer retsforholdene for  

 translatører mv., herunder indeholder regler om nægtelse og fratagelse af  

 beskikkelser, hvis den pågældende har væsentlig gæld til det  

 offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.25 Vagtvirksomhed Ved vagtvirksomhed forstås selvstændig erhvervsvirksomhed, hvorved  

 personer Drift af en vagtvirksomhed kræver en tilladelse, en såkaldt  

 autorisation, der udstedes for bestemte former for vagtvirksomhed for et  

 tidsrum af højst 5 år og for én eller flere politikredse eller for hele  

 landet.
 Den bevilgsudstedende myndighed er Rigspolitichefen efter bemyndigelse  

 fra justitsministeriet.
 Det er lov samt bekendtgørelse om vagtvirksomhed, der regulerer  

 retsforholdene for vagtvirksomhed, herunder indeholder regler om nægtelse  

 og fratagelse af autorisationer, hvis bevillingshaveren har væsentlig gæld  

 til det offentlige.
Den væsentlige gæld til det offentlige skal formentlig vedrøre tiden  

 fra og med den 28. december 1991, hvor de relevante lovbestemmelser trådte  

 i kraft, jf.
UfR 1998,1664 H analogt.
A.4.3.26 Vekselerervirksomhed Ved vekselerervirksomhed forstås veksling af penge samt  

 arbitrageforretninger eller køb, salg eller formidling af værdipapirer,  

 der ikke er omfattet af lov om værdipapirhandel.
 Den bevilgende myndighed er politimesteren på det sted, hvor  

 vekselerervirksomheden agtes drevet, Hvis virksomheden ligger i København,  

 er det dog Borgerrepræsentationen, der har kompetencen.
 Det er næringsloven, der regulerer forholdene for vekselerere, herunder  

 indeholder regler om nægtelse og fratagelse af næringsbrev, hvis  

 bevillingshaveren har væsentlig offentlig gæld.
Den væsentlige offentlige gæld skal formentlig vedrøre tiden fra og med  

 den 28. december 1991, hvor de relevante lovbestemmelser trådte i kraft,  

 jf.
UfR 1998,1664 H analogt.
A.4.3.27 VVS-installatører Gas-, vand- samt afløbsinstallationer over terrænhøjde og i bygninger  

 må kun udføres og serviceres af virksomheder, der har autorisation som  

 gas-, vand- og sanitetsmester, også kaldet VVS-installatør, hvilket står  

 for vand, varme og sanitet.
Tidligere kaldtes sådanne virksomheder for  

 gas- og vandmestre.
 Tilladelsen gives af Danmarks Gasmateriel Prøvning, der også nægter  

 eller tilbagekalder en bevillingshavers autorisation.
 Det er lov om gasinstallationer og installationer i forbindelse med  

 vand- og afløbsledninger, der regulerer retsforholdene for  

 VVS-installatører, herunder indeholder regler om nægtelse og fratagelse af  

 autorisationer, hvis bevillingshaveren har væsentlig gæld til det  

 offentlige.
 Ifølge Danmarks Gasmateriel Prøvning, er der ikke i den aktuelle lov  

 tilsigtet nogen ændringer i forhold til den oprindelige ændringslov, som  

 indførte de aktuelle bestemmelser om sanktioner over for virksomheder mv.,  

 der har væsentlige gæld til det offentlige.
A.5 Indberetning til RKI I dette afsnit omtales et forebyggende restancemiddel, som såvel KM som  

 regionen kan bruge, når de vil søge at forhindre, at en borger eller  

 virksomhed oparbejder yderligere restancer, og restanceinstrumentet retter  

 sig for virksomheders vedkommende alene mod de igangværende.
Midlet består i, at inddrivelsesmyndigheden kan indberette en restant  

 til RKI-Kreditinformation A/S, når den pågældende skylder Told&Skat  

 penge.
RKI står for Ribers Kreditinformation A/S, der er det  

 kreditoplysningsbureau, som Told&Skat abonnerer på.
Det er således  

 muligt for en virksomheds eller borgers eksterne samarbejdspartnere, som  

 eksempelvis de vareleverandører, pengeinstitutter og andre potentielle  

 kreditgivere mv., der også abonnerer på RKI, at forespørge, om den  

 kreditsøgende virksomhed er registreret hos RKI som en dårlig betaler, før  

 de beslutter sig for, om de vil yde virksomheden kredit.
 Forinden inddrivelsesmyndigheden indberetter en borger eller en  

 virksomhed som dårlig betaler til RKI, skal skyldneren advares om det  

 påtænkte skridt, således at den pågældende får mulighed for at agere for  

 på den måde at undgå sanktionen.
 Hjemlen for offentlige myndigheder til at indberette skyldnere til  

 kreditoplysningsbureauer som RKI findes i persondatalovens kapitel 5, §§  

 15 - 18. Endvidere har Datatilsynet udarbejdet vejledning nr. 17 fra 19.  

 januar 2001 om offentlige myndigheders indberetning af skyldnere til  

 kreditoplysningsbureauer.
 De nævnte bestemmelser omfatter gæld til det offentlige og på den måde  

 bl.a. restancer i form af personlig skat, selskabsskat, A-skat og  

 AM-bidrag, told, moms, lønsumsafgift og  

 punktafgifter.
A.5.1 Generelt Formålet med at foretage indberetning til et kreditoplysningsbureau,  

 aktuelt RKI, vil typisk være at tilskynde restanter til at betale deres  

 gæld til ToldSkat, herunder også afdragsvist.
Hertil kommer, at en notering i RKI hæmmer virksomheden i at optage  

 yderligere lån hos private til skade for offentlige kreditorer som  

 eksempelvis ToldSkat.
I den forbindelse skal inddrivelsesmyndigheden dog  

 være opmærksom på, at en eventuel indberetning vil kunne afskære en  

 skyldner fra at låne penge, f.eks. i et pengeinstitut, også til at afvikle  

 gælden til det offentlige.
Inddrivelsesmyndigheden kan videregive oplysninger til RKI , hvad enten  

 de er edb-behandlede eller stammer fra et manuelt register.
Videregivelsen  

 kan foretages både skriftligt og via edb, eventuelt gennem et on-line  

 system.
Videregivelsen kan af dokumentationsmæssige årsager derimod ikke  

 foretages mundtligt og således ikke eksempelvis telefonisk.
 Oplysningerne må angå skyldnerens identitet og gældens størrelse, men  

 derimod ikke gældens art, se nedenfor under afsnit  

 A.5.5 .
Det er, som nævnt, restanceoplysninger vedrørende såvel virksomheder  

 mv. som privatpersoner, der må videregives.
Reglerne gælder således alle  

 former for erhvervsvirksomheder, erhvervsdrivende institutioner,  

 foreninger o.lign.
Hertil kommer fysiske personer, der ikke driver  

 selvstændig erhvervsvirksomhed, men eksempelvis er lønmodtagere.
 Myndigheden er ifølge persondataloven ikke forpligtet til at videregive  

 oplysninger om skyldnere til et kreditoplysningsbureau, men har mulighed  

 for det, hvis en række betingelser, som beskrives i det følgende, er  

 opfyldt.
Den enkelte myndighed har dog pligt til at behandle borgerne lige.
En  

 eventuel forskelsbehandling af skyldnere skal derfor kunne begrundes  

 sagligt af myndigheden.
A.5.2 Betingelser for at indberette skyldnere  

 til RKI Persondatalovens § 16 indeholder en række betingelser, som skal være  

 opfyldt for, at inddrivelsesmyndigheden lovligt kan give oplysninger om en  

 skyldner videre til RKI.
 Bestemmelsen er en minimumsregel, og den enkelte myndighed har derfor  

 mulighed for at fastsætte yderligere betingelser for videregivelsen, jf.  

 persondatalovens § 18, se afsnit A.5.8.
eller Den betingelse, som er anført under bestemmelsens 1.  

 led, har først og fremmest betydning på områder, hvor der hovedsageligt er  

 tale om fordringer, der ikke opfylder beløbsgrænsen på 7.500 kr., men hvor  

 man uanset dette finder, at det skal være muligt at bruge  

 kreditoplysningsbureauer.
Denne bestemmelse bliver ikke  

 omtalt yderligere i det følgende, da den ikke er aktuel for Told&Skats  

 krav.
 Derimod behandles Told&Skat´s krav efter den betingelse, der er  

 anført under bestemmelsens 2. led.
Gælden skal, som det fremgår, overstige 7.500 kr., for at oplysninger  

 herom kan gives videre til RKI.
Det er en betingelse, at gælden er  

 forfalden, dvs., at det tidspunkt, hvor fordringshaveren kan kræve  

 betaling, er passeret.
 Det forhold, at der er indrømmet henstand med betaling af hele gælden  

 eller en del af den, eksempelvis i form af en indgået afdragsordning, som  

 skyldneren overholder, bevirker, at gældens forfaldstidspunkt er udskudt  

 til det nye aftalte betalingstidspunkt og derfor ikke "tæller med" som  

 gæld i relation til persondatalovens bestemmelser, så længe  

 henstandsperioden ikke er udløbet og/eller den indgåede betalingsordning  

 overholdes.
 Derimod forhindrer forhandlinger om en afdragsaftale ikke, at  

 oplysninger om gælden må videregives.
Klage over kravets eksistens eller størrelse er ikke til hinder for  

 videregivelse, i det omfang kravet umiddelbart kan tvangsfuldbyrdes, jf.  

 herved persondatalovens § 16, stk. 3. Beslutningen om videregivelse bør  

 dog normalt udskydes, indtil klagesagen er behandlet, og afgørelsen er  

 meddelt skyldneren, medmindre klagen er åbenbart grundløs.
Se i øvrigt  

 A.5.4 om afdragsordninger for at afværge indberetning.
 Gælden på mere end 7.500 kr. består af en hovedstol samt eventuelle  

 renter og gebyrer mv. og udspringer af et konkret retsforhold, der  

 vedrører en bestemt form for ydelse, betaling mv.
Inddrivelsesmyndigheden har ikke pligt til at kumulere flere eventuelle  

 gældsposter, når de indberetter en restant til RKI, men kan frit vælge,  

 hvilke gælds- poster, der skal danne grundlag for en indberetning.
 Dette betyder bl.a., at den nye gældspost selvstændigt skal opfylde  

 betingelserne for indberetning efter persondatalovens § 16, stk. 1, nr. 2,  

 selv om skyldneren allerede er indberettet for en gæld på mere end 7.500  

 kr.
 Kumulering har i praksis størst betydning for KM, der administrerer  

 inddrivelsen af mange forskellige typer fordringer, mens regionerne i  

 reglen kun administrerer inddrivelsen af skatte- og afgiftskrav, der  

 opfattes som én type fordring.
 Det fremgår af bestemmelsen, at de nærmere betingelser er:
eller eller eller Med hensyn til betingelsen om, at gælden skal kunne inddrives ved  

 udpantning, bemærkes, at hovedparten af de krav, som ToldSkat inddriver,  

 er tillagt udpantningsret.
Inddrivelsesmyndigheden skal derfor alene sørge  

 for at opfylde 2. del af betingelsen, hvorefter der skal være fremsendt 2  

 rykkere til skyldneren, før myndigheden kan videregive oplysningerne om  

 kravet mv. til RKI.
Med hensyn til betingelsen om, at der skal være foretaget eller forsøgt  

 foretaget udlæg, er det en forudsætning, at skyldneren har været til stede  

 under udlægsforretningen.
Det er således ikke tilstrækkeligt, at  

 inddrivelsesmyndigheden har tilsagt skyldneren til en udlægsforretning,  

 hvis skyldneren ikke er mødt, eller at denne ikke er truffet hjemme ved en  

 udgående udlægsforretning.
 Hvis kravet ikke er tillagt udpantningsret, eller udlægget hverken er  

 foretaget eller forsøgt foretaget, kan en debitor kun indberettes til RKI,  

 hvis kravet er fastslået ved endelig dom eller, hvis skyldneren skriftligt  

 har erkendt at skylde gælden.
 Betingelserne, som er anført i forrige afsnit, kan blive aktuelle, hvis  

 Told&Skats krav hidrører fra et erstatningskrav, hvor eksempelvis  

 direktøren og kapitalejeren i et konkursramt og ophørt selskab er blevet  

 dømt til at betale erstatning for f.eks. indeholdte A-skatter eller  

 skriftligt har vedkendt sig at skylde beløbet.
A.5.3 Underretning til skyldneren om  

 indberetning Det betyder, at de betingelser, der er beskrevet i persondatalovens §  

 16, jf. ovenfor under A.5.2, skal være opfyldt, før  

 inddrivelsesmyndigheden må orientere skyldneren om en påtænkt indberetning  

 efter de regler, der beskrives i det følgende.
 Herefter skal der gå mindst 4 uger, før myndigheden må indberette  

 skyldneren til RKI.
Formålet med denne varselsskrivelse er, at skyldneren får mulighed for  

 at opklare og rette eventuelle fejl og misforståelser.
Endvidere giver  

 varslet skyldneren mulighed for at undgå at blive indberettet til RKI ved  

 at betale gælden eller ved at indgå en aftale om afdragsvis betaling af  

 gælden.
 Med hensyn til hvilke oplysninger, inddrivelsesmyndigheden i givet fald  

 må videregive til kreditoplysningsbureauet, henvises til afsnit A.5.5.
 Det skal dog pointeres, at inddrivelsesmyndigheden i varselsbrevet til  

 restanten tydeligt skal redegøre for, hvilken restance angivet i beløb og  

 art, man agter at indberette.
 Persondataloven foreskriver, at skyldneren skal orienteres om, hvilket  

 kreditoplysningsbureau, der vil få tilsendt oplysningerne om restance mv.  

 Da det offentlige, som tidligere nævnt, abonnerer på  

 kreditoplysningsbureauet RKI, skal restanten følgelig have oplysning om  

 navnet på bureauet (Ribers Kreditinformation A/S) for at opfylde lovens  

 krav.
 I varselsskrivelsen til skyldneren skal inddrivelsesmyndigheden også  

 oplyse restanten om, at indberetningen vil blive foretaget 4 uger efter,  

 at meddelelsen er givet, og at han kan klage over restanceopgørelsen til  

 TSS.
 I relation til klageadgangen bemærkes uddybende, at beslutningen om at  

 videregive oplysninger til RKI ikke er en afgørelse i forvaltningslovens  

 forstand, hvorfor denne beslutning ikke kan påklages i det administrative  

 rekurssystem.
 Klage kan dog i sædvanligt omfang indgives til en overordnet myndighed  

 i kraft af over/underordnelsesforholdet.
 I Datatilsynets vejledning punkt 8 er det anført, at Datatilsynet afgør  

 klager, og at Datatilsynet i videst muligt omfang behandler klagen som en  

 sag mellem Tilsynet og den pågældende myndighed.
 Skyldneren skal i varselsbrevet endvidere have at vide, at den  

 pågældende kan afværge indberetning til RKI, hvis han betaler sin gæld  

 inden for de 4 uger, som fristen (normalt) er fastsat til, eller hvis  

 inddrivelsesmyndigheden bevilger den pågældende henstand, eller restanten  

 indgår og overholder en afdragsaftale.
 Det bør ydermere fremgå af varselsbrevet, at inddrivelsesmyndigheden  

 vil foretage indberetning til RKI uden yderligere varsel, hvis skyldneren  

 misligholder en afdragsordning, han indgår netop med henblik på at afværge  

 at blive indberettet til RKI.
 Når der er forløbet 4 uger fra meddelelsen, uden der er kommet en  

 aftale om betaling af gælden i stand, kan inddrivelsesmyndigheden uden  

 videre indberette restanten til RKI.
Indberetningen bør foretages umiddelbart efter, at 4 ugers fristen er  

 udløbet.
I modsat fald skal inddrivelsesmyndigheden give debitor en ny  

 varselsskrivelse, hvis man nu ønsker at indberette restanten til RKI,  

 forudsat at "forsinkelsen" ikke skyldes restantens forhold.
Indberetningen  

 skal med andre ord normalt foretages uden ugrundet ophold efter, at der er  

 gået 4 uger.
Fristen regnes fra det tidspunkt, hvor varselsbrevet er  

 kommet frem til restanten, da en sådan skrivelse efter aftalelovens  

 systematik anses for et påbud.
Hvis skyldneren derimod på foranledning af varselsbrevet har indgået en  

 betalingsaftale med inddrivelsesmyndigheden inden for fristen, men  

 misligholder aftalen, kan myndigheden indberette skyldneren omgående.
I  

 dette tilfælde skal der således ikke sendes en ny varselsskrivelse til  

 restanten.
Når inddrivelsesmyndigheden har indberettet en restant til RKI,  

 meddeler RKI selv skyldneren, at han er blevet registreret i RKI´s  

 register.
Inddrivelsesmyndigheden skal derfor ikke orientere skyldneren,  

 om at man nu har videregivet sine oplysninger til RKI.
Det er skyldneren  

 jo blevet varslet om tidligere, jf. ovenfor.
 Ud over at meddele restanten, at han er registreret, giver RKI  

 klagevejledning, herunder oplyser om, at Datatilsynet er klageinstans.
 Hvis inddrivelsesmyndigheden udsender en varselsskrivelse, der ikke  

 opfylder kravene i persondatalovems § 17, vil det typisk betyde, at  

 myndigheden er forpligtet til midlertidigt at få slettet registreringen  

 hos RKI, indtil man har udsendt en meddelelse, der opfylder lovens krav,  

 og der er forløbet 4 uger, uden at restanten har indgået aftale om  

 henstand eller afdragsvis betaling af sin gæld.
A.5.4 Afdragsordning for at afværge  

 indberetning En skyldner kan, som nævnt ovenfor under A.5.2 og A.5.3, indgå og  

 overholde en afdragsordning med inddrivelsesmyndigheden og på den måde  

 afværge, at han bliver indberettet til RKI.
Hvis restanten ikke overholder  

 en sådan betalingsaftale, kan myndigheden uden yderligere varsel  

 indberette den pågældende til RKI.
Hvis der inden for 4 ugers fristen er givet henstand eller indgået en  

 aftale om afdragsvis betaling, og denne aftale overholdes, kan  

 inddrivelsesmyndigheden ikke videregive kreditoplysninger til RKI.
Denne  

 begrænsning er ifølge forarbejderne til persondataloven i overensstemmelse  

 med lovens formål, nemlig at tilskynde restanten til at betale gælden,  

 herunder afdragsvist.
 Afdragsordningen bør være skriftlig og underskrevet af debitor.
 Derimod forhindrer den omstændighed, at der inden 4 ugers fristens  

 udløb er indledt forhandlinger om en afdragsaftale, ikke i sig selv  

 inddrivelsesmyndigheden i at videregive oplysninger om gælden til RKI, når  

 fristen er udløbet.
I sådanne tilfælde vil det dog ofte være hensigtsmæssigt at udskyde  

 beslutningen om at indberette de pågældende oplysninger.
Dette gælder  

 særligt, når inddrivelsesmyndigheden skønner, at betalingsaftalen vil  

 kunne indgås inden for kort tid.
Det er inddrivelsesmyndigheden, der afgør, om en tilbudt afdragsordning  

 er tilstrækkelig til at afværge indberetning til RKI.
Hvis  

 inddrivelsesmyndigheden ikke kan acceptere en tilbudt afdragsordning, set  

 f.eks. i forhold til restancens størrelse, kan inddrivelsesmyndigheden  

 meddele debitor dette.
Det betyder, at inddrivelsesmyndigheden kan indgå  

 en aftale med skyldneren, der alene får den virkning, at restancen  

 nedbringes, men ikke medfører, at debitor undgår at blive indberettet til  

 RKI.
Inddrivelsesmyndigheden skal blot have gjort det klart for den  

 pågældende, på hvilke vilkår aftalen indgås, ligesom myndigheden i den  

 forbindelse har pligt til at behandle virksomhederne/borgerne ens.
 Hvis en skyldner først indgår en afdragsordning efter at være  

 indberettet til RKI, skal inddrivelsesmyndigheden ikke trække  

 indberetningen tilbage, men kan dog gøre det, hvis man efter en konkret  

 vurdering finder det hensigtsmæssigt.
A.5.5 Oplysninger som myndigheden må  

 indberette Efter persondatalovens § 15, stk. 1, er det "oplysninger om gæld til  

 det offentlige", som inddrivelsesmyndigheden må videregive til RKI.
 Udtrykket "oplysninger om gæld" omfatter oplysninger om skyldnerens  

 identitet.
 Det betyder, at inddrivelsesmyndigheden kan indberette  

 skyldneroplysninger som eksempelvis navn, adresse, CVR-nummer,  

 telefonnummer samt fødselsdato og -år til RKI, forudsat at betingelserne  

 for at videregive oplysningerne, som er beskrevet tidligere, er  

 opfyldt.
Der må ikke indberettes oplysninger om restantens personnummer.
Dette  

 er imidlertid ikke til hinder for, at myndigheden må videregive en  

 virksomheds CVR-nummer.
 Heller ikke oplysninger om hemmelige telefonnumre og afdøde personer må  

 gives videre til RKI.
Inddrivelsesmyndigheden kan derimod godt videregive oplysninger om  

 beskyttede adresser.
Det er dog en betingelse, at myndigheden i  

 varselsskrivelsen, som er omtalt ovenfor i afsnit A.5.3, anfører, at også  

 en eventuel beskyttet adresse vil blive videregivet til RKI, og at den  

 beskyttede adresse ikke vises i RKI´s svarbillede til abonnenterne.  

 Inddrivelsesmyndigheden skal i forbindelse med indberetningen pålægge RKI  

 at sørge for, at svarbilledets oplysninger begrænses i sådanne  

 tilfælde.
Ifølge persondatalovens § 15, stk. 2, må oplysninger, som er nævnt i  

 lovens §§ 7, stk. 1, eller 8, stk. 1, dvs. oplysninger om rent private  

 forhold, ikke videregives.
Det betyder, at oplysninger om enkeltpersoners  

 rent private forhold ikke må indberettes til RKI, f.eks. oplysninger om  

 gældens art.
At der ikke må gives oplysninger om gældens art fremgår  

 tillige af § 6 a i Datatilsynets vejledning.
 Dette medfører, at inddrivelsesmyndigheden kun må indberette  

 oplysninger om restancens størrelse, men ikke hvoraf restancen udspringer,  

 eksempelvis om gælden vedrører moms, afgifter eller skat.
 Persondatalovens § 15, stk. 3, bestemmer, at fortrolige oplysninger,  

 der er givet videre til et kreditoplysningebureau, ikke af den grund anses  

 for offentligt tilgængelige i øvrigt.
 Det betyder, at oplysninger om gæld til det offentlige ikke mister  

 deres karakter af at være fortrolige, selv om oplysningerne er givet  

 videre til et kreditoplysningsbureau.
 Det bevirker således, at videregivelsen ikke kan forårsage, at der  

 gives aktindsigt i dokumenter med de pågældende oplysninger.
 RKI´s (og andre kreditoplysningsbureauers) abonnenter, herunder  

 Told&Skat, er kontraktligt forpligtet til at holde de oplysninger, de  

 har fået fra bureauet, hemmelige og følgelig behandle oplysningerne som  

 fortrolige.
A.5.6 Særligt hvor skyldneren bestrider  

 fordringens eksistens RKI må efter persondatalovens § 20, stk. 1, kun registrere og  

 videregive oplysninger, som efter deres art er af betydning for at kunne  

 bedømme en skyldners økonomiske soliditet og kreditværdighed.
 Det fremgår af samme lovs § 24, at oplysninger eller bedømmelser, der  

 viser sig urigtige eller vildledende, snarest muligt skal slettes eller  

 berigtiges.
Som eksempel herpå kan nævnes oplysninger, der bevirker, at to personer  

 kan forveksles med hinanden på grund af navnelighed.
I dette tilfælde,  

 skal oplysningerne ændres således, at det er muligt at skelne personerne  

 fra hinanden.
Endelig fremgår følgende af § 25: I tilfælde af, at en oplysning eller  

 bedømmelse er givet videre, og den senere viser sig at være urigtig eller  

 vildledende, skal RKI straks give skriftlig underretning om berigtigelsen  

 til den indberettede og til alle, der har modtaget oplysningen eller  

 bedømmelsen inden for de sidste 6 måneder, før RKI er blevet bekendt med  

 forholdet.
Den indberettede skal tillige have meddelelse om, hvem der har  

 modtaget underretning, og hvorfra den urigtige eller vildledende oplysning  

 stammer.
 Inddrivelsesmyndigheden må derfor ikke indberette krav, som viser sig  

 ikke at bestå af den eller den anden grund.
 Den omstændighed, at skyldneren har klaget over kravets eksistens eller  

 størrelse, bevirker i sig selv ikke, at inddrivelsesmyndigheden skal  

 afholde sig fra at indberette tilgodehavendet til RKI, hvis kravet  

 umiddelbart kan tvangsfuldbyrdes.
Inddrivelsesmyndigheden bør dog normalt udskyde sin beslutning om at  

 indberette skyldneren til RKI, indtil klagesagen er behandlet, og  

 skyldneren har fået afgørelsen.
Dette gælder dog ikke, hvis klagen er  

 åbentbart grundløs.
A.5.7 Sletning i RKI Efter persondatalovens § 20, stk. 3, må oplysninger om forhold, der  

 taler imod kreditværdighed, og som er mere end 5 år gamle, ikke  

 registreres eller videregives.
En registreret skyldner skal som udgangspunkt slettes senest 5 år efter  

 det tidspunkt, hvor indberetningsbetingelserne i persondatalovens § 16,  

 stk. 3, første gang var opfyldt.
I de tilfælde, hvor en indberetning er  

 blevet udskudt på grund af en klage fra skyldneren over fordringens  

 eksistens eller størrelse, løber 5 års-fristen dog først fra det  

 tidspunkt, hvor klagesagen er blevet afgjort.
For at sikre, at en fordring slettes rettidigt, skal  

 inddrivelsesmyndigheden i forbindelse med indberetning, give RKI besked  

 om, fra hvilket tidspunkt den 5-årige frist skal beregnes.
Dette vil i  

 praksis ofte være datoen for første udlæg.
 Såfremt det beløb, som skyldneren er registreret for, senere er blevet  

 betalt, skal inddrivelsesmyndigheden omgående give RKI meddelelse herom,  

 således at RKI kan markere, at fordringen er betalt og samtidig slette  

 registreringen.
 Inddrivelsesmyndigheden kan dog til enhver tid anmode RKI om at slette  

 oplysninger om en indberettet skyldner straks, også selv om restanten ikke  

 har betalt den gæld, den pågældende er registreret for.
 Inddrivelsesmyndigheden er ikke forpligtet til at trække indberetningen  

 tilbage, selv om skyldneren har afdraget på sin gæld, således at den kun  

 udgør 7.500 kr. eller mindre og således et beløb, der ligger under  

 indberetningsgrænsen.
 Begrundelsen herfor er, at den beløbsmæssige betingelse i henhold til  

 persondatalovens § 16, stk. 1, nr. 2, blot skal være opfyldt på  

 indberetningstidspunktet, hvorfor det principielt er uden betydning, om  

 gælden på et senere tidspunkt ikke længere opfylder denne betingelse.
I de tilfælde, hvor en RKI-registreret skyldner flytter fra en region,  

 skal "fraflytningsregionen" tydeligt påføre restancesagen relevante fakta  

 vedrørende RKI-registreringen, således at modtagerregionen er opmærksom på  

 at følge op på indberetningen, især med hensyn til at overholde  

 slettefrister mv.
Afsenderregionen skal foranledige, at regionskoden  

 bliver ændret hos RKI.
Se herom under A.6.
A.5.8 KM´s og regionernes administration af  

 ordningen Regionerne er bemyndiget til at administrere ordningen efter følgende  

 retningslinier:
 Indberetning skal dog kun foretages på fordringer, der er mindre end 5  

 år gamle regnet fra tidspunktet for afsendelse af varselsskrivelsen.
 Regionerne kan endvidere undlade at registrere RUF-restanter, hvis  

 dette ikke skønnes at have nogen inddrivelseseffekt.
 For personskatter er det alene de kommuner, som har indgået en aftale  

 med RKI, der kan indberette restanterne.
 ToldSkat er ikke ifølge persondataloven forpligtet til at indberette  

 dårlige betalere til RKI.
 Det bemærkes dog, at en myndighed skal iagttage den almindelige  

 forvaltningsretlige lighedsgrundsætning, når den udfører sine  

 arbejdsopgaver.
 Det vil sige, at KM og regionerne skal behandle restanterne ens, og  

 hvis man umiddelbart betragtet ikke gør det, være i stand til sagligt at  

 kunne begrunde forskelsbehandlingen.
 På den baggrund er der mellem ToldSkat og Kommunernes Landsforening  

 indgået en administrationsafdtale, der er beskrevet i det følgende:
 Såfremt det ikke er muligt at fremskaffe tilstrækkelige økonomiske  

 oplysninger, kan myndigheden indberette skyldneren til RKI på de  

 almindelige betingelser efter persondataloven.
 Hvis inddrivelsesmyndigheden på grundlag af fyldestgørende økonomiske  

 oplysninger vurderer, at skyldneren har en betalingsevne, som overstiger  

 de beløb, der inddrives ved lønindeholdelse, skal myndigheden indberette  

 skyldneren til RKI efter de sædvanlige retningslinier.
 Det betyder, at en restance skal slettes i RKI 5 år efter dateringen  

 for eksempelvis 2. rykkerskrivelse eller det foretagne  

 udlæg.
 Inddrivelsesmyndigheden bør være tilbageholdende med at indberette  

 krav, der er mere end 5 år gamle.
 I tvivlstilfælde bør det tidligste tidspunkt for sletning indberettes,  

 dvs., at slettedatoen beregnes fra kravets sidste rettidige  

 indbetalingsdag.
A.5.9 Særligt om indberetning af  

 renter Som nævnt under afsnit A.5.2 sammensætter beløbsgrænsen for  

 indberetning på over 7.500 kr. af hovedstol, renter og gebyrer mv.
Renter  

 og gebyrer kan således indberettes, selv om hovedstolen er betalt.  

 Inddrivelsesmyndigheden skal dog være opmærksom på, at renterestancer, der  

 løbende tilskrives, f.eks.
RUF-restancer mv., ikke kan indberettes, hvis  

 hovedstolen er mere end 5 år gammel.
A.6 Flytning af virksomheder mellem  

 regionerne En virksomhed skal som hovedregel registreres under den adresse, hvor  

 virksomheden er beliggende eller drives.
Virksomheden kan også registreres  

 på den adresse, hvor virksomhedens regnskab opbevares.
 Inden regionen imødekommer et ønske om flytning, bør den vurdere, om  

 der er realiteter bag adresseflytningen, herunder om kontrol og  

 inddrivelse kan gennemføres på den nye adresse.
 Det må ved flytning af virksomheder mellem regionerne undgås, at  

 virksomhederne ved at anmelde "flytning" kan unddrage sig igangværende  

 eller påtænkte kontrol- eller inddrivelsesskridt.
Der er eksempler på, at "kendte" personer er flyttet til en postadresse  

 i en anden region, alene fordi deres virksomhed (restance og  

 kontrolmæssigt) blev holdt i kort snor af hjemregionen.
Inden den nye  

 region opdager sagens rette sammenhæng, er der risiko for, at virksomheden  

 i en periode får "ro" til at fortsætte på den oprindelige adresse med  

 heraf følgende risiko for tab for statskassen.
Det er den fraflyttede regions ansvar, at der i forhold til  

 "problematiske" virksomheder sker en kritisk vurdering af  

 flyttemeddelelsen.
Er flytteanmeldelsen overhovedet reel, eller kan den  

 afvises.
Hvad er formålet med flytningen, og hvordan kan fraflytningen  

 medvirke til at afbøde skadevirkningerne, hvis flytningen blot er et  

 forsøg på at "flygte" fra kontrol- og/eller inddrivelsesskridt.
Der kan  

 f.eks. peges på indledning af et samarbejde med tilflytningsregionen,  

 udlån af medarbejdere, der kender virksomheden eller i det mindste  

 initiering af en effektiv "afleveringsforretning" med  

 tilflytningsregionen.
Den fraflyttede region bør således ikke tillade flytning af en  

 virksomhed, hvis regionen får indtryk af, at flytningen sker pro forma,  

 f.eks. for at undgå nærgående inddrivelse og kontrol.
Et indicium for, at  

 en flytning ikke er reel, kan være, at selskabet anmelder, at flytning fra  

 regionen, på trods af at det ikke har skiftet hjemsted i vedtægterne.
 Det er naturligvis modtagerregionens ansvar at kvittere for  

 afsenderregionens initiativer på dette område ved at sørge for, at der  

 straks stilles de fornødne ressourcer til rådighed, f.eks. at det  

 vurderes, om den nødvendige faglige kompetence er til stede i den  

 modtagende virksomhedsgruppe.
A.6.1 Flytning af restancesager mellem  

 regionerne - igangværende virksomheder Meddeler en igangværende virksomhed flytning til en anden region,  

 overflyttes en eventuel restance sammen med registreringsenheden.
 Konstaterer regionen på anden vis, at virksomheden er flyttet til en  

 anden region, f. eks. via returpost, skal regionen skriftligt forespørge  

 regionen, om der er sket en flytning, samt om virksomheden fortsættes.
 Svarer virksomheden ikke på forespørgslen, kan flytning ske til anden  

 reigon, såfremt flytningen bekræftes via enten folkeregistreret eller  

 Erhvervs- og Selskabsstyrelsen.
Såfremt den eneste nye adresse, der fremkommer, er adressen på  

 folkeregisteret i den modtagende regions distrikt, bør afsenderregionen  

 foretage udgående kontrol på den oprindelige adresse for at verificere, om  

 der er tale om en reel flytning.
Endvidere bør modtagerregionen kontaktes  

 med henblik på en drøftelse af, om det er formålstjenligt at flytte  

 virksomheden.
 Hvis en skyldner er indberettet til RKI, skal dette tydeligt fremgå af  

 restancesagen, således at den modtagende region er opmærksom på opfølgning  

 af indberetningen, især med hensyn til overholdelse af slettefristerne.  

 Afsenderregionen foranlediger regionskoden ændret hos RKI.
 I forbindelse med overflytning af restancesagen til skyldnerens  

 bopælsregion under en verserende lønindeholdelse skal Det Fælles  

 Lønindeholdelsessystem underrettes om  

 flytningen.
A.6.2 Overflytning af restancesager - afmeldte  

 virksomheder Som hovedregel skal der ske en flytning af alle restanceforhold  

 vedrørende en afmeldt virksomhed, herunder RUF-restancer, når en skyldner  

 flytter til en anden region.
Restancesagen følger skyldnerens  

 bopælsregion.
 Der bør dog inden overflytningen foretages en vurdering af, om det  

 under hensyntagen til restancens størrelse og karakter (ikke opkrævede  

 renter og gebyrer), restancens og restantens alder, kendskab til restanten  

 (manglende betalingsevne), er lønsomt for ToldSkat at belaste en anden  

 region med restancen, eller om den kan slettes efter afsnit
  

 L.10  om  

 uerholdelighed og endelig afskrivning.
Det bør ligeledes sikres, at der foreligger det  

 dokumentationsmateriale, som er nødvendigt for den modtagende regions  

 inddrivelse.
Hvis det er nødvendigt at flytte sagen under en igangværende  

 sagsbehandling, bør der inden oversendelsen til modtagerregionen  

 udarbejdes en sagsfremstilling over det hidtidige sagsforløb som en status  

 for sagen.
 Hvis en skyldner flytter til udlandet, beholder den region, hvor  

 skyldneren sidst havde bopæl, sagen.
 Det er en forudsætning for flytning af restancesagen, at skyldner har  

 ændret adresse i CPR-registreret.
 For at undgå unødige overflytninger mellem regionerne bør flytningen  

 som hovedregel først ske på det tidspunkt, hvor sagen naturligt kommer  

 frem med henblik på iværksættelse af inddrivelsesskridt (og indledning af  

 bobehandling):
 Al sagsbehandling vedrørende det aktuelle inddrivelsesskridt foretages  

 af bopælsregionen.
 Sker flytningen som følge af en ansøgning om afdragsordning eller  

 eftergivelse, skal den region, hvorfra skyldneren er fraflyttet, sende  

 kvitteringsbrev til skyldner med oplysning om til hvilken region sagen er  

 overflyttet.
 I forbindelse med overflytning af restancesagen til skyldners  

 bopælsregion under en verserende lønindeholdelse skal Det Fælles  

 Lønindeholdelsessystem underrettes om flytning.
 Ved overflytning skal dokumentation for skyldners adresseændring  

 medsendes.
Det skal tydeligt fremgå af restancesagen, hvis virksomheden er  

 RKI-indberettet.
På den måde bliver modtagerregionen opmærksom på især  

 sletningsfrister mv.
Afsenderregionen foranlediger regionskoden ændret hos  

 RKI.
A.6.3 Overflytning af selskaber uden  

 aktiviteter Foretagelse af inddrivelse hos et selskab, der ikke skønnes at have  

 aktiviteter hverken på hjemstedsadressen eller andetsteds i regionens  

 område, sker ved fremsendelse af anmodning om inddrivelse til den region,  

 i hvis område direktøren har bopæl.
A.6.4 Interessentskaber der ikke driver  

 virksomhed Hvis flere skyldnere hæfter for en restance, f.eks. interessenterne i  

 et interessentskab, skal restancesagen ikke flyttes, fordi en eller flere  

 af interessenterne flytter til en anden region.
Flytter alle interessenter ud af regionens område, overflyttes  

 restancesagen.
Sagen flyttes til den region, hvor den skyldner, som efter  

 de tilgængelige oplysninger har den største aktivmasse, bor.
Denne region  

 forestår herefter inddrivelsen hos de øvrige skyldnere ved at anmode de  

 regioner, hvor de andre skyldnere har bopæl, om at foretage  

 udlæg.
A.6.5 "Genstartere" Modtages en registreringsanmeldelse fra en fysisk person, og har  

 personen restancer fra tidligere registreringsforhold, flyttes  

 restancesagen til den region, hvor skyldneren har anmeldt sig til  

 registrering.
A.6.6 Bosager Ved bosager forstås journalsager, der er oprettet i anledning af, at en  

 virksomhed/borger har anmeldt betalingsstandsning til skifteretten, er i  

 gang med en kreditorordning, er under konkurs eller gældssanering.
Hertil  

 kommer dødsbosager En bosag færdigbehandles ved den region, hvor skyldneren havde bopæl,  

 da sagen blev påbegyndt.
 Hvis en skyldner under bobehandlingen flytter til en anden  

 region, og der skal foretages inddrivelsesskridt eller lønindeholdelse,  

 foretages dette derimod af tilflytningsregionen efter anmodning fra den  

 region, der behandler bosagen.
A.6.7 Gaveafgift Afgiften påhviler gavemodtageren.
Over for statskassen hæfter gavegiver  

 dog solidarisk med gavemodtageren.
Som følge heraf skal en eventuel restancesag behandles af den region,  

 hvor modtageren har bopæl.
Hvis gavemodtager flytter til en anden region,  

 overflyttes sagen ligeledes.
 Hvis det bliver nødvendigt at tvangsinddrive gaveafgiften hos  

 gavegiver, behandles sagen af den region, hvor gavegiveren har  

 bopæl.
A.6.8 Smuglerisager Smuglerisager, hvor et bødeforelæg er vedtaget, overflyttes til den  

 region, hvor skyldner har bopæl på det tidspunkt, hvor der skal foretages  

 inddrivelsesskridt.
 Er der tilbageholdt gods, skal dette forblive ved den
region, der har udfærdiget toldrapporten.
Den region, der har modtaget sagen, skal have oplysning om, at der er  

 tilbageholdt gods, herunder om eventuel henliggefrist og særlige forhold  

 omkring udlevering af godset.
Regionen afgør herefter den videre  

 behandling af godset efter de gældende regler.
 I de tilfælde, hvor der er flere solidarisk hæftende skyldnere skal  

 sagen blive ved den region, der har rejst sagen, for på den måde at sikre  

 en fortsat effektiv sagsstyring, bl.a. med hensyn til eventuelle indgående  

 betalinger.
