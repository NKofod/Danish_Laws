Nr BTL 14 Betænkning over Forslag til lov om international fuldbyrdelse af  

 forældremyndighedsafgørelser m.v. (internationale børnebortførelser)   

 Nr L 14 1990-91, 1. samling Afgivet af Retsudvalget Afgivet: 19901113 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Som bilag er optrykt et af udvalgets spørgsmål til justitsministeren og  

 dennes svar herpå.
Grethe Fenger Møller (KF) fmd.
Sterup (KF) Helge Adam Møller  

 (KF) Elsebeth Kock-Petersen (V) Inge Dahl-Sørensen (V) Knud Lind (FP) Kirsten  

 Lee (RV) Nør Christensen (CD) Lysholm Christensen (KRF) Erling Christensen  

 (S) Ole Espersen (S) Søren Hansen (S) Torben Lund (S) Lissa Mathiasen (S)  

 Margrete Auken (SF) Leif Hermann (SF) Ebba Strange (SF) nfmd.
 Partiet TP havde ikke medlemmer i udvalget.
Bilag Et af udvalgets spørgsmål til justitsministeren og dennes svar herpå Spørgsmål:
 Der ønskes en uddybende forklaring til bemærkningerne til § 1, stk. 2,  

 side 11, spalte 2, om dansk fogedpraksis over for børn, »der har nået en  

 vis alder og modenhed, og som modsætter sig udlevering«.
Vil en vedtagelse af loven betyde, at fogedsager over for børn, hvis  

 forældre begge opholder sig i Danmark, ikke vil blive gennemført, hvis barnet  

 er over 16 år? Kan en sådan ændring (selv om den ikke har stor praktisk betydning)  

 gennemføres administrativt, eller forudsætter den en lovændring, jf.  

 bemærkningerne til § 11, nr. 3, side 17, spalte 1? Svar:
 Justitsministeriet har forstået spørgsmålet således, at der ønskes en  

 vurdering af, om lovforslaget indirekte kan få betydning for intern dansk  

 fogedpraksis i sager om fuldbyrdelse af forældremyndighedsafgørelser uden for  

 konventionernes område.
Efter myndighedslovens § 26 skal der, før der træffes afgørelse i en sag  

 om forældremyndighed eller samværsret, finde en samtale sted med barnet  

 herom, hvis det er fyldt 12 år.
Bestemmelsen skal sikre, at barnet eller den  

 unge får adgang til at udtale sig og mulighed for at give sit syn til kende,  

 hvis det ønsker det.
Samtale kan dog undlades, hvis den må antages at være  

 til skade for barnet eller uden nogen betydning for afgørelsen.
Efter retsplejelovens § 536 kan bestemmelser om forældremyndighed eller om  

 samværsret fuldbyrdes ved anvendelse af tvangsbøder eller ved umiddelbar  

 magtanvendelse.
Fuldbyrdelse kan ikke ske, dersom barnets sjælelige eller  

 legemlige sundhed derved udsættes for fare.
Umiddelbar magtanvendelse, der  

 først bør tages i brug, når alle andre midler har vist sig resultatløse, er  

 formentlig kun mulig, når det drejer sig om mindre børn.
Der er efter retsplejelovens bestemmelser ikke nogen pligt for fogeden til  

 at høre barnet, forinden der træffes afgørelse i sagen, men princippet i  

 myndighedslovens § 26 følges også i fogedretten.
I praksis vil fogeden som  

 nævnt være tilbageholdende med at gennemtvinge fuldbyrdelse af en  

 forældremyndighedsafgørelse over for børn, som har nået en vis alder og  

 modenhed, og som modsætter sig udlevering.
Fogedens afgørelse træffes på  

 grundlag af et konkret skøn i hvert enkelt tilfælde, og der kan derfor ikke  

 angives nogen fast aldersgrænse for, hvornår fogeden vil tage hensyn til  

 barnets mening.
Der vil dog formentlig i praksis være en tendens til at  

 anvende en lavere aldersgrænse end forslagets på 16 år, således at fogeden i  

 videst muligt omfang vil tage hensyn til tilkendegivelser fra f.eks. en  

 15-årig.
Der findes en trykt afgørelse om en 12-årig, hvor retten ikke tillod  

 fuldbyrdelse mod barnets ønske, jf.
U 1970, side 263 Ø.
Det skal dog  

 understreges, at der er tale om konkrete afgørelser, og at der derfor kan  

 forekomme afvigelser herfra.
 Aldersgrænsen i lovforslaget på 16 år vil derfor ikke få nogen betydning  

 for intern dansk fogedpraksis.
