§ 1 I bekendtgørelse nr. 590 af 10. juli 1995 om ydelse af støtte til  

 producenter af visse markafgrøder foretages følgende ændringer:
 1. § 3, stk. 3, affattes således:
»Stk. 3.  Ved anvendelse af muligheden i henhold  

 til Rådets forordning (EØF) nr. 1765/92, artikel 7, stk. 6, for støtte til  

 jordudtagning, der overstiger udtagningsforpligtelsen, kan det samlede  

 udtagne areal på en bedrift udgøre indtil 18 pct. af det ansøgte  

 støtteberettigede areal.
Ved den i stk. 2 nævnte udtagningsform øges denne  

 procentsats til 21,6 pct. af bedriftens ansøgte støtteberettigede  

 areal.« 2. Efter § 3, stk. 3, indsættes som nyt stykke:
»Stk. 4.  Producenter, der for produktionsåret  

 1996/97 har indgået aftale om at modtage udtagningspligt, kan opnå støtte for  

 det aftalte areal i sin helhed, uanset at dette overskrider afgiverens  

 udtagningspligt, hvis overskridelsen er en følge af nedsættelse af  

 udtagningspligten efter denne bekendtgørelses ikrafttræden, og aftalen om at  

 modtage udtagningspligt er indgået inden nedsættelsen af  

 udtagningspligten.« 3. § 5, stk. 3, 2. punktum affattes således:
»Denne del kan dog for produktionsåret 1996/97 højst udgøre 15 pct.  

 eller ved anvendelse af den i § 3, stk. 2, nævnte udtagningsform 18 pct. af  

 den tilskudsberettigede del af det pågældende areal.« 4. § 7, stk. 4, affattes således:
» Stk. 4.  Plantedækket på udtagne arealer kan på  

 indtil 5 pct. af producentens samlede ansøgte støtteberettigede areal  

 etableres på grundlag af fremspirede spildfrø fra tidligere dyrkningsår.  

 Nedsættes udtagningsprocenten efter denne bekendtgørelses ikrafttræden,  

 nedsættes den i 1. punktum nævnte sats med et tilsvarende antal procentpoint,  

 dog højst 5 procentpoints.
Plantedække etableret på grundlag af spildfrø kan  

 dog opretholdes i det omfang, producenten anvender muligheden for støtte til  

 jordudtagning, der overstiger udtagningsforpligtelsen, jf. § 3, stk. 3.
 5. I § 14, stk. 1, indsættes efter 1. punktum:
»Underretningen skal ske på en særlig blanket, der fås ved  

 henvendelse i direktoratet.« § 2 Bekendtgørelsen træder i kraft den 20. august 1995.
