Betænkning afgivet af Finansudvalget den 6. november 2014 Betænkning over Forslag til finanslov for finansåret 2015 [af finansministeren (Bjarne Corydon)]:
1. Udvalgsarbejdet Forslag til finanslov for 2015 blev fremsat den 26. august 2014 som lovforslag L 201 og var til 1. behandling den 9. september 2014. Lovforslaget blev efter 1. behandling henvist til behandling i Finansudvalget.
Med udgangen af folketingsåret 2013-14 bortfaldt lovforslaget.
Lovforslaget blev uændret genfremsat den 7. oktober 2014 og var til 1. behandling den 9. oktober 2014, hvorefter det blev henvist til behandling i Finansudvalget.
Teknisk gennemgang Den 4. september 2014 foretog Finansudvalget en teknisk gennemgang af finanslovsforslaget med deltagelse af finansministeren, skatteministeren, beskæftigelsesministeren, økonomi- og indenrigsministeren, ministeren for børn, ligestilling, integration og sociale forhold og embedsmænd fra disse ministerier.
Herudover deltog embedsmænd fra Ministeriet for Sundhed og Forebyggelse.
Udvalget stillede herunder en lang række spørgsmål, hvoraf hovedparten blev besvaret mundtligt i forbindelse med gennemgangen.
Møder Udvalget har behandlet lovforslaget i 2 møder.
Spørgsmål Udvalget har stillet 54 spørgsmål til skriftlig besvarelse til følgende ministre og Folketingets formand, som disse har besvaret:
 Folketingets formand (1 spørgsmål),  Statsministeren (2 spørgsmål),  Finansministeren (33 spørgsmål),  Skatteministeren (1 spørgsmål),  Økonomi- og indenrigsministeren (1 spørgsmål),  Ministeren for by, bolig og landdistrikter (7 spørgsmål),  Ministeren for børn, ligestilling, integration og sociale forhold (5 spørgsmål),  Ministeren for sundhed og forebyggelse (2 spørgsmål),  Beskæftigelsesministeren (2 spørgsmål),  Ministeren for by, bolig og landdistrikter (7 spørgsmål).
2. Indstillinger og politiske bemærkninger Finansudvalget indstiller finanslovsforslaget for 2015 til vedtagelse.
Udvalget fremhæver dog, at der med afgivelsen af nærværende betænkning ikke er taget stilling til den endelige udformning af finansloven.
Partiernes stilling til finanslovsforslaget og de enkelte dele heraf vil som i tidligere år afhænge af det videre udvalgsarbejde, herunder de ændringsforslag, der stilles i og uden for tillægsbetænkningen over lovforslaget.
Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Jesper Petersen (S) Ane Halsboe-Jørgensen (S) Rasmus Prehn (S) Simon Kollerup (S) Thomas Jensen (S) Camilla Hersom (RV) fmd.
Jonas Dahl (SF) Frank Aaen (EL) Finn Sørensen (EL) Peter Christensen (V) Claus Hjort Frederiksen (V) Jacob Jensen (V) Kristian Jensen (V) Kristian Thulesen Dahl (DF) nfmd.
René Christensen (DF) Ole Birk Olesen (LA) Mike Legarth (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 201 Bilagsnr.
Titel Oversigt over spørgsmål og svar vedrørende L 201 Bilag 2 Oversigt over bilag vedrørende L 1 Bilagsnr.
