Betænkning afgivet af Retsudvalget den  

 16. maj 2002 Betænkning over Forslag til lov om ændring af  

 straffeloven, retsplejeloven og færdselsloven (Skærpelse af straffen for voldtægt, vold,  

 uagtsomt manddrab, uagtsom betydelig legemsbeskadigelse, forsætlig  

 fareforvoldelse, biltyveri, grov forstyrrelse af ro og orden,  

 menneskesmugling og menneskehandel m.v.) [af justitsministeren (Lene Espersen)] 1. Ændringsforslag Der er stillet 3 ændringsforslag til lovforslaget.  

 Justitsministeren har stillet ændringsforslag nr. 3. Socialdemokratiets  

 medlemmer af udvalget har stillet ændringsforslag nr. 1 og 2.
2. Udvalgsarbejdet Lovforslaget blev fremsat den 26. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget blev samtidig med fremsættelsen sendt i  

 høring.
Den 13. marts og den 5. april 2002 sendte justitsministeren de  

 indkomne høringssvar til udvalget.
Den 24. april 2002 sende  

 justitsministeren et notat herom til udvalget.
Spørgsmål Udvalget har stillet 16 spørgsmål til  

 justitsministeren til skriftlig besvarelse, som denne har besvaret.
 Et af udvalgets spørgsmål og  

 justitsministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et flertal i udvalget (V, DF, KF og KRF)  

 indstiller lovforslaget til vedtagelse med de stillede  

 ændringsforslag.
 Venstres, Dansk Folkepartis og Det Konservative  

 Folkepartis medlemmer af udvalget er enige i, at enhver form for seksuelt  

 misbrug af børn er helt uacceptabel.
Straffelovens § 216 omfatter enhver form for  

 voldtægt, herunder voldtægt begået mod et barn.  

 Justitsministerens forslag om at forhøje strafferammerne i  

 straffelovens § 216 vil således også omfatte alle sager om  

 voldtægt mod børn.
Som nærmere angivet i  

 bemærkningerne til lovforslaget lægges der i den forbindelse op  

 til, at det   ud over den generelle forhøjelse på 1 år af  

 strafniveauet i voldtægtssager   bør tillægges øget  

 vægt i skærpende retning, hvis der er tale om voldtægt  

 begået mod et barn.
 Straffelovens § 222 bygger i hvert fald til dels på  

 de samme beskyttelseshensyn som straffelovens § 216. Bestemmelsen i  

 straffelovens § 222, stk. 2, omhandler således bl.a. tilfælde,  

 hvor en person under anvendelse af tvang skaffer sig samleje med et barn  

 under 12 år.
Samtidig kan der efter Venstres, Dansk Folkepartis og Det  

 Konservative Folkepartis opfattelse være grund til at påpege, at  

 straffelovens § 222 også omhandler forhold, hvor der ikke umiddelbart  

 er sammenfald med de beskyttelseshensyn, der ligger bag bestemmelsen i  

 straffelovens § 216 om voldtægt.
Eksempelvis omfatter straffelovens §  

 222, stk. 1, det tilfælde, at en 16-årig har samleje med en  

 14-årig, uden at der har været anvendt tvang m.v.
Tilfælde  

 af denne karakter vil i praksis ofte blive afgjort med et tiltalefrafald.
 I sager om overtrædelse af straffelovens § 222 er  

 der derfor efter disse partiers opfattelse fortsat behov for en betydelig  

 nuancering i den konkrete strafudmåling alt efter karakteren og  

 grovheden af den overtrædelse af straffelovens § 222, der har fundet  

 sted.
 Hertil kommer, at Straffelovrådet er i gang med at  

 foretage en gennemgang og vurdering af strafferammerne i straffeloven, bl.a.  

 i lyset af de foreslåede strafskærpelser og de hensyn, der er  

 angivet i regeringsgrundlaget.
 På den anførte baggrund kan Venstre, Dansk  

 Folkeparti og Det Konservative Folkeparti tilslutte sig justitsministerens  

 opfattelse, hvorefter det ville have været rigtigst at lade en  

 stillingtagen til spørgsmålet om forhøjelser af  

 strafferammerne i straffelovens § 222 afvente færdiggørelsen af  

 det igangværende arbejde i Straffelovrådet, jf.  

 Justitsministeriets kommenterede høringsoversigt på L 118  

 bilag 6, side 7. En sådan fremgangsmåde ville have gjort det  

 muligt på baggrund af en beskrivelse og analyse af den gældende  

 strafudmålingspraksis i sager omfattet af straffelovens § 222  

 nærmere at angive, hvilke forhøjelser i  

 strafudmålingsniveauet der tilsigtes med de foreslåede  

 forhøjelser af strafferammerne.
 Da Venstre, Dansk Folkeparti og Det Konservative  

 Folkeparti imidlertid som anført er enige med forslagsstillerne til  

 ændringsforslag nr. 1 og 2 i ændringsforslagenes  

 grundlæggende intentioner. nemlig at udtrykke, at enhver form for  

 seksuelt misbrug af børn er helt uacceptabel, kan Venstre, Dansk  

 Folkeparti og Det Konservative Folkeparti tilslutte sig  

 ændringsforslagene.
 Venstre, Dansk Folkeparti og Det Konservative Folkeparti  

 går i den forbindelse ud fra, at forhøj-elsen af strafferammerne  

 i straffelovens § 222 ikke ændrer ved den betydelige nuancering i den  

 konkrete strafudmåling i sager omfattet af straffelovens § 222, hvor  

 der som påpeget kan være endog meget betydelige forskelle i  

 karakteren og grovheden af den enkelte overtrædelse af bestemmelsen.  

 Eksempelvis forudsættes det, at den nævnte praksis, hvorefter en  

 ung persons samleje med en 14-årig efter omstændighederne vil  

 kunne afgøres med et tiltalefrafald, vil blive videreført.
 Venstre, Dansk Folkeparti og Det Konservative Folkeparti  

 går også ud fra, at forhøjelsen af strafferammerne i  

 straffelovens § 222 ikke vil føre til væsentlige  

 begrænsninger i den eksisterende mulighed for i sædelighedssager  

 at idømme en betinget dom med vilkår om behandling i  

 tilfælde, hvor strafniveauet  i dag ligger mellem 4-6 måneders  

 fængsel og fængsel i 1 år og 6 måneder, og hvor der  

 ikke er anvendt vold eller ulovlig tvang.
 Dansk Folkepartis medlemmer af udvalget ønsker  

 yderligere at anføre, at deres tilslutning til lovforslaget bl.a. skal  

 ses i lyset af justitsministerens svar på spørgsmål nr.  

 16, der er optrykt som bilag 2 til betænkningen.
 Dansk Folkeparti forventer, som det er anført i  

 dette svar, at gennemgå resultatet af Rigsadvokatens  

 undersøgelser om de reelle strafudmålingers størrelser  

 sammen med Justitsministeriet ultimo 2003.
Et mindretal i udvalget (S) indstiller  

 lovforslaget til vedtagelse med de stillede ændringsforslag.
Hvis de af  

 mindretallet under nr. 1 og 2 stillede ændringsforslag ikke vedtages  

 ved 2. behandling, vil mindretallet stemme imod lovforslaget ved 3.  

 behandling.
Socialdemokratiet deler intentionerne i lovforslaget.
Vold  

 og kriminalitet kan aldrig undskyldes eller bortforklares.
Derfor skal det  

 straffes hurtigt og effektivt.
Danmark er et trygt land at leve i, og det er  

 glædeligt, at kriminaliteten generelt er faldet.
Men samfundet og  

 kriminaliteten forandrer sig.
Og desværre er der de seneste år  

 sket en uacceptabel stigning i den grove vold og voldtægt.
Det skal  

 stoppes.
Ikke mindst derfor deler Socialdemokratiet intentionerne i  

 lovforslaget.
 For Socialdemokratiet er det vigtigt at understrege, at  

 dansk retspolitik   populært sagt   skal gå på to ben:
 På begge områder halter regeringens  

 retspolitik gevaldigt.
Regeringens lovforslag skaber uforklarlige ubalancer i  

 straffeloven.
Det mangler ambitioner og initiativer til at sikre effektiv  

 forebyggelse af kriminalitet.
Samtidig efterlader lovforslaget alvorligt  

 mange ubesvarede spørgsmål om konsekvenserne for domstolene,  

 kapaciteten i landets fængsler og arbejdsbetingelserne for ansatte i  

 kriminalforsorgen.
Socialdemokratiet har gentagne gange i behandlingen af  

 lovforslaget påpeget dets mangler og efterlyst initiativer, der kunne  

 rette op på dets negative konsekvenser og manglende sammenhæng.  

 Sådanne er ikke fremkommet.
Med støtten til intentionerne i  

 lovforslaget påtager Socialdemokratiet sig derfor heller ikke ansvaret  

 for lovforslagets manglende sammenhæng og afledte negative  

 konsekvenser.
 Lovforslaget skaber uforklarlige ubalancer i straffeloven.
Socialdemokratiet har svært ved at skjule  

 forundringen over tidspunktet for lovforslagets fremsættelse.
Det er  

 endog meget svært at forstå, hvorfor regeringen ikke har valgt at  

 vente på Straffelovrådets færdiggørelse af arbejdet  

 om balancer i straffeloven.
 Det er Socialdemokratiets klare opfattelse, at hvis  

 regeringen havde ventet på afslutningen af Straffelovrådets  

 arbejde, kunne regeringen have undgået at skabe ubalancer i  

 straffeloven.
Regeringens lovforslag skaber den helt uforklarlige  

 ubalance, at strafferammen for voldtægt mod en voksen nu bliver 2  

 år højere end strafferammen for seksuelt misbrug af et barn, et  

 forhold der også er påpeget af Børnerådets  

 høringssvar til lovforslaget (jf.
L 118   bilag 3). Det er  

 nøjagtig denne form for uforklarlige ubalancer, Socialdemokratiet er  

 imod ubalancer, som Socialdemokratiet agter at rette op på ved  

 hjælp af ændringsforslag nr. 1 og 2.
 Lovforslaget skaber usikkerhed om kriminalforsorgens arbejde og  

 fremtid.
I bemærkningerne til lovforslaget (pkt. 8) behandles  

 de merudgifter, kriminalforsorgen pålægges som konsekvens af  

 lovforslaget.
Det bemærkes, at de beregnede merudgifter ikke vil kunne  

 afholdes inden for kriminalforsorgens gældende bevillingsrammer.  

 Socialdemokratiet beklager, at regeringen ikke giver et klart svar på  

 konsekvenserne af denne bemærkning og dermed undlader at sende et  

 entydigt og selvfølgeligt signal om sammenhæng mellem nye  

 pålagte arbejdsopgaver og merbevillinger til kriminalforsorgen.
Socialdemokratiet skal derfor understrege vigtigheden af  

 den analyse af kriminalforsorgen, som regeringen nu iværksætter.  

 På trods af dette mener Socialdemokratiet, at det er uforsvarligt at  

 fremsætte et så omfattende lovforslag med så  

 vidtrækkende konsekvenser, som først analyseres  

 efterfølgende.
Det skaber uklarhed og ikke mindst usikkerhed blandt  

 medarbejderne i kriminalforsorgen.
I forlængelse af ovenstående ønsker  

 Socialdemokratiet at henlede opmærksomheden på  

 høringssvaret fra Dansk Fængselsforbund (jf.
L 118 - bilag 3),  

 hvoraf følgende fremgår:
»Det er en meget stor ekstra opgave, som Kriminalforsorgen  

 pålægges.
Der er i forvejen en overkapacitet, og derudover kommer  

 så en stor ekstra byrde i år 2003. Kriminalforsorgen er et  

 udsultet og underfinansieret system, bygningerne er misligholdte, og  

 arbejdsmiljøforholdene er mildest talt elendige.
Derfor bliver det  

 meget vanskeligt at håndtere det ekstra pres, der lægges på  

 systemet.« Lovforslaget skaber usikkerhed om domstolenes arbejde og  

 sagsbehandlingstider.
Regeringens lovforslag tager ikke højde for de  

 konsekvenser, øgede strafferammer vil få for domstolenes arbejde  

 og sagsbehandlingstider.
Særlig usammenhængende fremstår  

 regeringens politik, når det samtidig kan konstateres, at domstolene  

 som følge af regeringens egne budgetoverslag i 2002 og 2003 samlet set  

 skal nedbringe personaleudgifterne med 72 mio. kr., svarende til 280  

 årsværk inden for kontorsektoren.
 Socialdemokratiet skal i forlængelse af denne  

 manglende sammenhæng henlede opmærksomheden på  

 justitsministerens svar på spørgsmål nr. 217, alm. del  

 (omdelt på L 118   bilag 12), hvoraf følgende fremgår:
»Domstolsstyrelsen [har] bl.a. udtalt, at såfremt de  

 foreløbige budgetoverslag på finansloven for 2002  

 gennemføres, vil det få betydelige negative konsekvenser for  

 sagsbehandlingstiderne ved domstolene.« Bliver det tilfældet, finder Socialdemokratiet, at  

 regeringen stiller domstolene og borgerne i en fuldstændig uacceptabel  

 situation, en situation, der vil stå i skærende kontrast til  

 regeringspartiernes tidligere udtalelser om vigtigheden af at nedbringe  

 sagsbehandlingstiderne ved landets domstole.
En understregning af lovforslagets negative konsekvenser  

 for domstolene fremgår desuden af høringssvaret fra  

 retspræsidenten for Retten i Roskilde (jf.
L 118   bilag 3), som  

 på vegne af præsidenterne for retterne i Århus, Odense og  

 Aalborg, skriver følgende; »  en gennemførelse af det foreliggende lovforslag  

 indebære en betydelig forøgelse af domstolenes samlede  

 arbejdsbyrde.
Hermed står lovforslaget i stærk kontrast til de  

 seneste sparekrav til domstolene, der ifølge en  

 cirkulæreskrivelse af 25. januar 2002 fra Domstolsstyrelsen i  

 uændret form vil medføre en nedlæggelse af 490 stillinger,  

 svarende til ca. en tredjedel af domstolenes kontorfunktionærer.
En så voldsom personalereduktion vil indebære,  

 at domstolene ikke længere vil være i stand til at fungere  

 på forsvarlig måde, og dermed også få negativ effekt  

 på mulighederne for at gennemføre de intentioner, der ligger bag  

 det foreliggende lovforslag.« Ovenstående vil være en helt uacceptabel  

 situation for Domstolsstyrelsen.
Socialdemokratiet skal derfor meget kraftigt  

 understrege, at konsekvensen af regeringens politik ikke må blive, at  

 det tidsinterval, hvor sigtede bevæger sig frit omkring inden sagens  

 domstolsprøvelse, øges.
Et særligt problem vedrører  

 spørgsmålet om tinglysning.
For Socialdemokratiet er det  

 afgørende, at sagsbehandlingstiderne ved tinglysning ikke  

 forlænges som en konsekvens af regeringens besparelser på  

 Domstolsstyrelsen.
Socialdemokratiet ønsker derfor, at regeringen  

 sikrer, at konsekvensen ikke bliver længere sagsbehandlingstider ved  

 tinglysning.
Målet om, at et dokument, der anmeldes til tinglysning,  

 skal prøves »snarest muligt og senest 10 dage efter dets anmeldelse  

 til dagbogen«, må ikke fraviges som konsekvens af regeringens  

 besparelser.
Hvis det modsatte bliver tilfældet, kan konsekvenserne  

 blive alvorlige for borgerne.
Det understreger justitsministeren selv i  

 svaret på spørgsmål nr. 218, alm. del (omdelt på L  

 118   bilag 12), hvoraf det fremgår:
»Hvis tinglysningskontorernes sagsbehandlingstid stiger,  

 medfører dette en øget risiko for tab som følge af  

 kursudviklingen, hvis den pågældende låntager ikke har  

 foretaget kurssikring.« Socialdemokratiet finder det helt afgørende, at  

 justitsministeren garanterer, at ovenstående ikke bliver  

 tilfældet.
Hvordan »øget risiko for tab« undgås, har  

 Socialdemokratiet forgæves forsøgt at få  

 justitsministerens svar på.
Konsekvensen heraf er således, at  

 ansvaret for ovennævnte risiko alene påhviler  

 justitsministeren.
 Regeringen mangler et ambitiøst bud på en bedre  

 kriminalpræventiv indsats.
 Socialdemokratiet anerkender, at regeringen i  

 bemærkningerne til lovforslaget ganske kort omtaler, at der i  

 forlængelse af lovforslaget vil »ske en styrkelse af bl.a.  

 kriminalitetsforebyggende arbejde«, og at regeringen som konsekvens af dette  

 har fremlagt en såkaldt handlingsplan mod volds- og  

 ungdomskriminalitet, kaldet Stop Volden.
Socialdemokratiet er enig i, at volds- og  

 ungdomskriminalitet skal bekæmpes.
Derfor er det helt afgørende,  

 at regeringen indtager en mere ambitiøs holdning til, hvilke  

 initiativer der skal til for at sikre, at unge ikke påbegynder  

 kriminalitet.
 For Socialdemokratiet handler sådanne ambitioner om  

 en både tidlig og sammenhængende indsats, en indsats, der bl.a.  

 skal sikre endnu bedre sammenspil mellem forældre, uddannelse, arbejde,  

 fritidsaktiviteter og boligområder.
 Den manglende sammenhæng mellem regeringens retorik  

 og reelle politik understreges af, at regeringen med vedtagelsen af  

 finansloven for 2002 stopper tilskuddet til samtlige beboerrådgivere i  

 ca. 70 af landets hårdest belastede boligområder.
Denne besparelse er komplet uforståelig for  

 Socialdemokratiet.
Særlig hvis regeringen ønsker at  

 bekæmpe ungdomskriminaliteten og gøre en indsats for, at unge  

 ikke påbegynder en kriminel løbebane.
Et blik på beboerrådgivernes arbejde vil vise  

 regeringen, at resultaterne af en ganske minimal udgift er  

 epokegørende: Borgernes tryghed i boligområderne er steget.  

 Kriminaliteten er faldet dramatisk.
Det samme er boligselskabernes udgifter  

 til hærværk og graffiti.
Endelig er det lykkedes  

 beboerrådgiverne at skabe og understøtte et væld af  

 frivillige netværk og aktiviteter, som samlet set styrker beboernes  

 livskvalitet og tryghed, alt sammen noget, der har bidraget til en faldende  

 kriminalitet, men desværre også succesfulde resultater, der  

 understreger regeringens manglende ambitioner og sammenhæng i  

 retspolitikken.
Et andet mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme for det af justitsministeren under nr. 3 stillede  

 ændringsforslag og vil stemme hverken for eller imod de af et mindretal  

 under nr. 1 og 2 stillede ændringsforslag.
For Socialistisk Folkeparti er det afgørende ved  

 overvejelserne om at hæve strafferammer, at man ser straffelovens  

 strafferammer i en helhed.
Det var derfor en ganske besynderlig beslutning,  

 regeringen tog, at den ville gennemføre disse strafskærpelser  

 uden at afvente Straffelovrådets samlede vurdering af, hvad vi straffer  

 og hvor længe.
For Socialistisk Folkeparti er det vigtigt, at  

 straffeloven moderniseres, således at man i højere grad straffer  

 hårdere for overgreb på mennesker, herunder voldtægt, end  

 når det drejer sig om forbrydelser, der rammer ting.
Det var derfor en  

 stor sejr for Socialistisk Folkeparti, da partiet sammen med andre partier i  

 1998 fik flertal for at få Straffelovrådet i gang med denne  

 modernisering.
Med dette lovforslag skævvrider man strafferammerne,  

 hvilket kan ses alene i det forhold, at Socialdemokratiet har set sig  

 nødsaget til at reparere på lovforslaget.
Men det er jo kun de  

 åbenlyse fejl, der her repareres.  Det er jo kun den grundige  

 gennemgang foretaget af Straffelovrådet, der kan give garantien for, at  

 de forskellige strafferammer afpasses efter hinanden.
Samtidig har man ikke taget højde for det pres,  

 lovforslaget vil give på fængslerne.
Justitsministeren har klart  

 tilkendegivet, at der ikke bliver tale om at placere to i hver celle.  

 Problemet er imidlertid, hvordan man ellers vil kunne finde plads til  

 afsonere inden for den tid, der er forsvarlig.
Med vedtagelsen af dette  

 lovforslag og en samtidig besparelse på domstolene er der risiko for at  

 ende i en situation, hvor der kommer ventetid på at få sagerne  

 for domstolene og ventetid på at få afsoningen påbegyndt,  

 med den konsekvens, at ofrene for voldsforbrydelser skal tåle at se  

 deres gerningsmænd vandre rundt i byen, som om intet var hændt.  

 Dette er ikke forsvarligt, og det er ikke i overensstemmelse med de  

 bestræbelser, der ellers har været på at få denne  

 type sager afsluttet hurtigt af hensyn til retsfølelsen.
Man kan  

 nærmest kalde det lovsjusk! Et tredje mindretal i udvalget (RV) indstiller  

 lovforslaget til forkastelse ved 3. behandling.
Mindretallet vil  

 stemme for de stillede ændringsforslag.
 Det Radikale Venstre vender sig imod en forhøjelse  

 af strafferammerne for personfarlig kriminalitet i det omfang, lovforslaget  

 angiver.
Det Radikale Venstre er tilhænger af højere  

 straffe for voldtægt, men foretrækker det forslag til bedre  

 udnyttelse af de maksimale straframmer, som partiet tidligere har været  

 medforslagsstiller til.
Voldtægt er den eneste voldstype, hvor dansk  

 praksis for strafudmåling ligger lavere end i de fleste andre  

 europæiske lande.
Der kan derfor argumenteres for, at Danmark  

 hæver sit strafniveau på dette område.
Imidlertid er de øvrige forslag til  

 strafskærpelser i dette lovforslag så omfattende og unuancerede,  

 at forslaget som helhed må afvises.
Det er endvidere uheldigt, at  

 regeringen ikke vil afvente Straffelovrådets redegørelse om  

 strafniveauer, som skulle skabe de nødvendige forudsætninger for  

 eventuelle justeringer.
 De foreslåede strafskærpelser er ikke  

 forsøgt sat ind i sammenhæng med øvrige vigtige  

 instrumenter inden for retsområdet: Der mangler en analyse af  

 konsekvenserne for kriminalforsorgen, for domstolene og for det forebyggende  

 arbejde.
 Den hovsalovgivning, som regeringen hermed lægger op  

 til, er ikke i tråd med det ønske om god lovkvalitet, som der  

 tidligere er givet udtryk for fra regeringspartiernes side.
Et fjerde mindretal (EL) indstiller lovforslaget  

 til forkastelse ved 3. behandling.
Mindretallet vil stemme for det  

 af justitsministeren under nr. 3 stillede ændringsforslag og vil stemme  

 imod de af et mindretal under nr. 1 og 2 stillede ændringsforslag.
 Enhedslisten ønsker at vente på resultaterne  

 af Straffelovrådets arbejde for derved at skabe en meget  

 tiltrængt balance i strafferammerne.
Enhedslisten mener, at det at hæve strafferammerne  

 og sætte flere folk i fængsel normalt vil føre til  

 større problemer.
For at begrænse antallet af ofre og mindske  

 antallet af voldstilfælde mener Enhedslisten, der skal sættes ind  

 med forebyggende arbejde, f.eks. boligsocialt arbejde, hvilket regeringen jo  

 tværtimod har beskåret.
Dernæst skal man sikre, at  

 når folk har begået vold, skal der som led i straffen  

 iværksættes en behandling.
Dette vil begrænse ny vold,  

 når de slippes fri.
 Enhedslisten modsætter sig, at demonstranter kan  

 varetægtsfængsles indtil 1½ år blot på en  

 mistanke.
Enhedslisten beklager, at regeringen med dette lovforslag  

 bryder de næsten 30 års enighed, der har været i dansk  

 politik om ikke at øge antallet af fængselspladser.
Lovforslaget  

 fordrer øgede udgifter til et nedslidt og til tider overbelagt  

 fængselsvæsen, men der er end ikke fremlagt nogen plan for,  

 hvordan kriminalforsorgen skal klare det voldsomme ekstra pres.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et flertal (V, DF,  

 KF, RV og KRF):
Til § 1 1) Efter nr. 4 indsættes som nyt nummer:
»01. I § 222, stk. 1,  

 ændres »6 år« til: »8 år«.« [Forhøjelse af strafferammen for samleje med et  

 barn under 15 år] 2) Efter nr. 4 indsættes som nyt nummer:
»02. I § 222, stk. 2,  

 ændres »10 år« til: »12 år«.« [Forhøjelse af strafferammen for samleje med et  

 barn under skærpende omstændigheder] Af	justitsministeren, tiltrådt af udvalget:
Til § 2 3) Efter nr. 3 indsættes som nyt nummer:
 »01.
[Uændret rækkefølge i  

 spørgsmålene til nævningerne] Bemærkninger Til nr. 1 og 2 Strafferammen for samleje med et barn under 15 år i  

 straffelovens § 222, stk. 1, foreslås forhøjet fra de  

 nuværende 6 års fængsel til 8 års fængsel.  

 Endvidere foreslås strafferammen i straffelovens § 222, stk. 2, for  

 samleje med et barn under 15 år under skærpende  

 omstændigheder (hvis barnet er under 12 år eller der anvendes  

 tvang eller trusler) forhøjet fra 10 års fængsel til 12  

 års fængsel.
Formålet med de foreslåede ændringer af  

 straffen for seksuelt misbrug af børn er at sikre en parallelitet  

 mellem strafferammerne for voldtægt (§ 216) og strafferammerne for  

 seksuelt misbrug af børn (§ 222). Forslagsstillerne forestiller sig en  

 strafforøgelse for seksuelt misbrug af børn, som  

 forholdsmæssigt vil svare til forøgelsen af  

 voldtægtsstraffen.
Forslagsstillerne anser det for ganske uforklarligt,  

 hvis Folketinget med ændringen af straffeloven fastlægger en  

 strafferamme på op til henholdsvis 8 og 12 år for voldtægt  

 uden samtidig at hæve strafferammerne for seksuelt misbrug af  

 børn tilsvarende.
Disse to paragraffer har hidtil haft parallelitet i  

 strafferammerne, og forslagsstillerne ønsker, at denne parallelitet  

 fortsat eksisterer efter lovens vedtagelse.
Til nr. 3 1. Ændringsforslaget indeholder et  

 forslag om ændring af bestemmelsen i retsplejelovens § 891 om  

 rækkefølgen af spørgsmål til nævningene.
Med  

 ændringsforslaget vil det   uanset de i nærværende  

 lovforslag foreslåede ændringer af strafferammerne i straffeloven  

   fremover være muligt at stille spørgsmål til  

 nævningene i den rækkefølge, der hidtil er anvendt.
2. Retsplejeloven indeholder i § 891 en  

 bestemmelse om rækkefølgen af spørgsmål til  

 nævningene.
Hvis flere hovedspørgsmål (med  

 tilhørende tillægsspørgsmål) angår det samme  

 forholds henførelse under forskellige straffebestemmelser, stilles  

 efter bestemmelsen det spørgsmål først, hvis  

 bekræftelse medfører den strengeste strafferamme.
 Bestemmelsen indebærer således, at  

 spørgsmål til nævningene skal stilles i den  

 rækkefølge, at spørgsmål vedrørende  

 forbrydelser med højere strafferammer kommer før forbrydelser  

 med lavere strafferammer   det vil sige, at grundtanken er, at man  

 bevæger sig nedad fra de alvorligste forbrydelser til de mindre  

 alvorlige forbrydelser.
 I den forbindelse kan eksempelvis nævnes sager, hvor  

 der er rejst tiltale for forsøg på manddrab efter straffelovens  

 § 237, jf. § 21. Hvis tiltalte ikke findes at have haft forsæt til  

 forsøg på manddrab, vil tiltalte efter omstændighederne  

 blive dømt for vold efter straffelovens § 245 eller § 246. Findes  

 tiltalte heller ikke at have haft forsæt til grov vold, kan der  

 eventuelt straffes for forsætlig fareforvoldelse efter straffelovens §  

 252.
 I forhold til de gældende strafferammer i  

 straffeloven fører retsplejelovens § 891 i ovennævnte eksempel  

 til, at der først skal stilles spørgsmål, der går  

 ud på, om tiltalte er skyldig i forsøg på manddrab efter  

 straffelovens § 237, jf. § 21. Hvis dette spørgsmål besvares  

 benægtende, stilles der derefter spørgsmål, der går  

 ud på, om tiltalte er skyldig i vold efter straffelovens § 246 eller §  

 245. Hvis disse spørgsmål ligeledes besvares benægtende,  

 stilles der spørgsmål om straffelovens § 252.
3. Efter forslaget skal strafferammen i  

 straffelovens § 245 forhøjes fra de nuværende 4 års  

 fængsel til fængsel indtil 6 år.
Strafferammerne i  

 straffelovens bestemmelser om uagtsomt manddrab (§ 241), uagtsom betydelig  

 legemsbeskadigelse (§ 249) og forsætlig fareforvoldelse (§ 252)  

 foreslås forhøjet fra de nuværende 4 års  

 fængsel til fængsel indtil 8 år.
Præsidenten for Østre Landsret har i et  

 supplerende høringssvar anført, at de foreslåede  

 ændringer af strafferammerne i straffeloven kan føre til  

 særlige vanskeligheder ved behandlingen af nævningesager i  

 forhold til anvendelsen af det spørgsmålssystem, der er fastsat  

 i retsplejelovens § 891 om spørgsmål til nævningene.
I  

 høringssvaret har landsretten henvist til det eksempel på  

 anvendelse af bestemmelsen, der er nævnt ovenfor.
 Som anført af præsidenten for Østre  

 Landsret indebærer de foreslåede forhøjelser af  

 strafferammerne i straffeloven således, at spørgsmål til  

 nævningene om forsætlig fareforvoldelse, uagtsomt manddrab eller  

 uagtsom betydelig legemsbeskadigelse efter den gældende bestemmelse i  

 retsplejelovens § 891 skal stilles før spørgsmål om  

 forsætlig grov vold efter straffelovens § 245.
 4. Justitsministeriet er enigt med  

 præsidenten for Østre Landsret i, at de foreslåede  

 ændringer af strafferammerne i straffeloven kan føre til  

 særlige vanskeligheder i forhold til den rækkefølge, som  

 spørgsmål til nævningene efter retsplejelovens § 891 skal  

 stilles i.
 Den foreslåede ændring af retsplejelovens §  

 891 er således en konsekvens af forslaget om at forhøje visse  

 strafferammer i straffeloven.
 Med ændringen fastsættes det, at flere  

 hovedspørgsmål, som angår det samme forholds  

 henførelse under forskellige straffebestemmelser, skal stilles i den  

 rækkefølge, at der først stilles spørgsmål  

 om den bestemmelse, der har den højeste strafferamme, medmindre retten  

 bestemmer andet.
 Det vil således   uanset de foreslåede  

 ændringer af strafferammerne i straffeloven   fremover være  

 muligt for retten at bestemme, at spørgsmål til nævningene  

 skal stilles i den rækkefølge, der hidtil er anvendt.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 118 Bilagsnr.
Titel 1 Høringssvar fra justitsministeren 2 Forslag til tidsplan 3 Høringssvar fra justitsministeren 4 Spm. 1 om oversendelse af en opgørelse over sagsbehandlingstiderne  

 ved domstolene, til justitsministeren Spm. 2 om domstolenes ressourcebehov, når flere straffesager skal  

 behandles i landsretterne, til justitsministeren Spm. 3 om økonomisk kompensation til domstolene for den ekstra  

 arbejdsbyrde, til justitsministeren Spm. 4, om en forlængelse af sagsbehandlingstiderne i straffesager  

 har den konsekvens, at forbrydere er længere tid på fri fod, til  

 justitsministeren Spm. 5, om domstolene pålægges flere opgaver samtidig med, at  

 regeringen påfører domstolene besparelser, til justitsministeren Spm. 6 om antal indsatte pr. celle, til justitsministeren 5 Kopi af alm. del   bilag 529, spm. 212 om ministerens talepapir fra  

 samrådet om besparelser hos domstolene, til justitsministeren Kopi af alm. del   bilag 529, spm. 213, om regeringens budgetoverslag for  

 2003 for domstolene vil føre til nedlæggelse af stillinger, til  

 justitsministeren Kopi af alm. del   bilag 529, spm. 214 om en udtalelse fra  

 Domstolstyrelsen, til justitsministeren Kopi af alm. del   bilag 529, spm. 215 om afskedigelser hos domstolene,  

 til justitsministeren Kopi af alm. del   bilag 529, spm. 216, om det kun er HK-personalet, som  

 vil blive ramt af afskedigelserne, til justitsministeren Kopi af alm. del   bilag 529, spm. 217, om den økonomiske ramme for  

 domstolene medfører forlængelse af sagsbehandlingstiderne, til  

 justitsministeren Kopi af alm. del   bilag 529, spm. 218, om ventetiden påfører  

 borgerne økonomiske tab ved konvertering af realkreditlån, til  

 justitsministeren 6 Høringssvar og høringsnotat fra justitsministeren 7 Spm. 7 om, hvor mange trafikulykker og trafikdrab der sker i forbindelse  

 med en politijagt, til justitsministeren Spm. 8 om statistik over, hvorvidt gruppevoldtægter begås af  

 henholdsvis etniske minoriteter og danskere, til justitsministeren Spm. 9 om regeringens pjece »Stop volden«, til justitsministeren 8 Kopi af alm. del   bilag 508, svar på spm. 114 om kommentar til  

 henvendelse af 15. januar 2002 fra Dansk Fængselsforbund, fra  

 justitsministeren 9 Ændringsforslag fra justitsministeren 10 Spm. 10 om, hvorfor Dansk Fængselsforbund ikke er på listen  

 over høringsberettigede parter, til justitsministeren Spm. 11 om, hvordan kapacitetsproblemer løses, til  

 justitsministeren Spm. 12 om besparelser på kriminalforsorgens område, til  

 justitsministeren Spm. 13, om kriminalforsorgen er tvunget til at foretage drastiske  

 nedskæringer af vedligeholdelsesudgifterne, til justitsministeren Spm. 14 om, hvilken betydning forslagets forhøjede strafferammer  

 får for funktionærer inden for kriminalforsorgen, der  

 udsættes for vold eller trusler om vold, til justitsministeren 11 Svar på spm. 1 om oversendelse af en opgørelse over  

 sagsbehandlingstiderne ved domstolene, fra justitsministeren Svar på spm. 2 om domstolenes ressourcebehov, når flere  

 straffesager skal behandles i landsretterne, fra justitsministeren Svar på spm. 3 om økonomisk kompensation til domstolene for  

 den ekstra arbejdsbyrde, fra justitsministeren Svar på spm. 4, om en forlængelse af sagsbehandlingstiderne af  

 straffesager har den konsekvens, at forbrydere går længere tid  

 på fri fod, fra justitsministeren Svar på spm. 5, om domstolene pålægges flere opgaver  

 samtidig med, at regeringen påfører domstolene besparelser, fra  

 justitsministeren Svar på spm. 6 om indsatte pr. celle, fra justitsministeren Svar på spm. 7 om, hvor mange trafikulykker og trafikdrab der sker i  

 fobindelse med en politijagt, fra justitsministeren 12 Kopi af alm. del   bilag 559, svar på spm. 212 om ministerens  

 talepapir fra samrådet om besparelser hos domstolene, fra  

 justitsministeren Kopi af alm. del   bilag 559, svar på spm. 213, om regeringens  

 budgetoverslag for 2003 for domstolene vil føre til nedlæggelse  

 af stillinger, fra justitsministeren Kopi af alm. del   bilag 559, svar på spm. 214 om en udtalelse fra  

 Domstolstyrelsen, fra justitsministeren Kopi af alm. del   bilag 559, svar på spm. 215 om afskedigelser hos  

 domstolene, fra justitsministeren Kopi af alm. del   bilag 559, svar på spm. 216, om det kun er  

 HK-personalet, som vil blive ramt af afskedigelserne, fra justitsministeren Kopi af alm. del   bilag 559, svar på spm. 217, om den  

 økonomiske ramme for domstolene medfører forlængelse af  

 sagsbehandlingstiderne, fra justitsministeren Kopi af alm. del   bilag 559, svar på spm. 218, om ventetiden  

 påfører borgerne økonomisk tab ved konvertering af  

 realkreditlån, fra justitsministeren 13 Spm. 15 om statistik over sagsbehandlingstiden ved domstolene, til  

 justitsministeren 14 Spm. 16, om domstolene vil gennemføre strafskærpelserne, til  

 justitsministeren 15 Svar på spm. 8 om statistik over, hvorvidt gruppevoldtægter  

 begås af henholdsvis etniske minoriteter og danskere, fra  

 justitsministeren Svar på spm. 9 om regeringens pjece »Stop volden«, fra  

 justitsministeren Svar på spm. 10 om, hvorfor Dansk Fængselsforbund ikke er  

 på listen over høringsberettigede parter, fra justitsministeren Svar på spm. 11 om, hvordan kapacitetsproblemer løses, fra  

 justitsministeren Svar på spm. 12 om besparelser på kriminalforsorgens  

 område, fra justitsministeren Svar på spm. 13, om kriminalforsorgen er tvunget til at foretage  

 drastiske nedskæringer af vedligeholdelsesudgifterne, fra  

 justitsministeren Svar på spm. 14 om, hvilken betydning forslagets forhøjede  

 strafferammer får for funktionærer inden for kriminalforsorgen,  

 der udsættes for vold eller trusler om vold, fra justitsministeren 16 Svar på spm. 15 om statistik over sagsbehandlingstiden ved  

 domstolene, fra justitsministeren 17 Svar på spm. 16, om domstolene vil gennemføre  

 strafskærpelserne, fra justitsministeren 18 1. udkast til betænkning Bilag 2 Et af udvalgets spørgsmål til  

 justitsministeren og dennes svar herpå Spørgsmålet og svaret er optrykt efter  

 ønske fra Dansk Folkeparti Spørgsmål nr. 16:
Mener ministeren, at domstolene vil gennemføre de  

 strafskærpelser, der tilsigtes med lovforslaget, og vil ministeren  

 sikre, at Folketinget bliver orienteret om, hvorvidt intentionerne om  

 strafskærpelser føres ud i livet? Svar:
 1. Formålet med forslaget er at skærpe  

 straffen for bl.a. voldtægt, vold og anden personfarlig  

 kriminalitet.
 Lovforslaget indebærer i den forbindelse, at en  

 række strafferammer i straffeloven bliver forhøjet.
 Samtidig er det i lovforslagets bemærkninger i en  

 række tilfælde nærmere angivet, hvilket forhøjet  

 strafniveau der tilsigtes med de foreslåede forhøjelser af  

 strafferammer.
 I bemærkningerne til forslaget er det eksempelvis  

 forudsat, at straffen for voldtægt gennemgående skal  

 forhøjes med 1 år i forhold til den nuværende praksis.
Forslaget tilsigter endvidere, at straffen i voldssager  

 gennemgående forhøjes med omkring en tredjedel i forhold til den  

 nuværende praksis.
Som anført i bemærkningerne til  

 forslaget tilsigtes forhøjelsen med omkring en tredjedel i forhold til  

 den straf, der i dag udmåles af domstolene, at slå igennem i  

 sager om grov vold efter straffelovens §§ 245 og 246. Endvidere tilsigtes  

 forhøjelsen med en tredjedel i forhold til den nuværende praksis  

 at slå igennem i sager om simpel vold bortset fra sager om  

 såkaldt restaurationsvold.
 På den anførte baggrund er det  

 Justitsministeriets opfattelse, at de strafskærpelser, der tilsigtes  

 med forslaget, vil slå igennem i praksis   herunder således at  

 strafniveauet i sager om vold og voldtægt vil blive forhøjet i  

 overensstemmelse med det, der nærmere er angivet i lovforslagets  

 bemærkninger.
 2. Justitsministeriet vil i øvrigt anmode  

 Rigsadvokaten om nøje at følge retspraksis i sager om bl.a.  

 vold og voldtægt med henblik på at kunne belyse udviklingen i  

 strafniveauet efter lovens ikrafttræden.
 I den forbindelse vil Justitsministeriet anmode  

 Rigsadvokaten om ved udgangen af 2003 at aflevere en redegørelse til  

 ministeriet om udviklingen i strafniveauet efter lovens ikrafttræden.  

 Denne redegørelse vil blive sendt til Folketingets Retsudvalg.
