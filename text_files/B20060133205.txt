Bekendtgørelse om rederiers bidrag til den særlige  

  

 sygesikringsordning for søfarende I henhold til § 258 i sundhedsloven, lov nr. 546 af  

 24. juni 2005, fastsættes:
§ 1.  

  

 Rederierne indbetaler bidrag til dækning af statens udgifter til den særlige  

 sygesikringsordning for søfarende, jf. sundhedslovens §§ 9 og 161.  

 Rederiets bidrag beregnes som et gennemsnitsbeløb pr. søfarende forhyret på  

 dansk skib i udenrigsfart på grundlag af statens samlede faktiske udgifter  

 til  

 ydelser til den særlige sygesikringsordning i det foregående kalenderår og de  

 faktiske  

 hyredage.
For 2006 udgør rederiets a contobidrag pr. søfarende forhyret på  

 dansk skib i udenrigsfart 740,95 kr., svarende til 2,03 kr. pr. hyredag.
 § 2.  

  

 Ved  

 udenrigsfart forstås:
 1)  

 	  

 Fart, der overvejende  

 finder sted mellem havne uden for et område, der i Nordsøen begrænses af  

 meridianen 3  

 °  

 øst og  

 breddeparallellen 61  

 °  

 nord og i  

 Østersøen af breddeparallellen 58  

 °  

 nord.
 2)  

 	  

 Fart, der overvejende  

 finder sted mellem havne, der er beliggende inden for det nævnte område, og  

 havne, der er beliggende uden for det nævnte område.
 3)  

 	  

 Bjærgningsvirksomhed,  

 der i det væsentlige udøves uden for det nævnte område.
 Stk. 2.  

  

 Indre  

 vandveje, såsom indsøer, floder og kanaler henregnes til det under  

 stk. 1,  

 nr. 1, nævnte område, når indsejlingen er sket fra et sted på kystlinien, der  

 er beliggende inden for området.
§ 3.  

  

 Rederiets bidrag opgøres for hvert skib.
Rederiet indbetaler bidrag for  

 første  

 halvår med et acontobeløb i maj og for andet halvår i november måned.  

 Samtidig  

 med acontoindbetalingen for andet halvår foretager rederierne en endelig  

 opgørelse over de pligtige bidrag for det foregående kalenderår og indbetaler  

 et eventuelt restbeløb eller fratrækker et eventuelt tilgodehavende.
Stk. 2.  

  

 Rederiets  

 bidrag indbetales til Indenrigs- og Sundhedsministeriet.
Det påhviler  

 rederiet  

 til Indenrigs- og Sundhedsministeriet at indberette oplysninger om bidragets  

 beregning.
Indenrigs- og Sundhedsministeriet kan pålægge det enkelte rederi  

 at  

 tilvejebringe yderligere oplysninger.
 Stk. 3.  

  

 Indbetaling  

 og indberetning i henhold til stk. 1 og 2 sker til et af Indenrigs- og  

 Sundhedsministeriet anvist sted her i landet.
 Stk. 4.  

  

 Der er  

 udpantningsret for de beløb, der påhviler rederiet.
 § 4.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 1244 af 12. december 2003 om rederiers bidrag til  

 sygesikring for søfarende.
