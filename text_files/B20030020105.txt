Bekendtgørelse om beskikkelse af advokat til uledsagede  

 mindreårige asylansøgere, hvis asylsag søges afgjort i åbenbart  

 grundløs-proceduren I medfør af § 56 a, stk. 7, 2. pkt., i  

 udlændingeloven, jf. lovbekendtgørelse nr. 608 af 17. juli 2002, som ændret  

 ved  

 § 1 i lov nr. 60 af 29. januar 2003, fastsættes:
 § 1.  

  

 Beslutter Udlændingestyrelsen at forelægge en sag vedrørende  

 opholdstilladelse  

 efter udlændingelovens § 7 til en uledsaget mindreårig asylansøger for  

 Dansk Flygtningehjælp, jf. udlændingelovens § 53 b, beskikker  

 Udlændingestyrelsen samtidig en advokat for den pågældende, medmindre denne  

 selv har antaget en sådan.
Stk. 2.  

  

 Udlændingestyrelsen  

 giver inden forelæggelsen for Dansk Flygtningehjælp den uledsagede  

 mindreårige  

 asylansøger mulighed for inden 5 dage at fremkomme med sit ønske med hensyn  

 til  

 advokatbeskikkelse.
I sager, der behandles i den særligt hastende åbenbart  

 grundløs-procedure, kan fristen fastsættes til straks.
Fremkommer den  

 uledsagede mindreårige asylansøger med et ønske til advokatbeskikkelse efter  

 udløbet af den fastsatte frist, vurderes det ud fra hensynet til sagens  

 fremme,  

 om den uledsagede mindreårige asylansøgers interesse i, at den pågældende  

 advokat beskikkes, kan imødekommes.
 Stk. 3.  

  

 Udlændingestyrelsen imødekommer et ønske om advokatbeskikkelse, som den  

 uledsagede mindreårige asylansøger tilkendegiver inden for de i stk. 2  

 nævnte frister, medmindre det ud fra hensynet til sagens fremme ikke kan  

 anses  

 for forsvarligt, at den pågældende advokat medvirker. Ønsker den uledsagede  

 mindreårige asylansøger herefter i stedet en anden advokat beskikket, skal  

 Udlændingestyrelsen beskikke den pågældende, medmindre beskikkelse kan nægtes  

 efter 1. pkt.
 § 2.  

  

 Den  

 uledsagede mindreårige asylansøger og dennes advokat skal have lejlighed til  

 at  

 gøre sig bekendt med det materiale, der indgår i Udlændingestyrelsens  

 forelæggelse for Dansk Flygtningehjælp, og til at udtale sig herom.
 Stk. 2.  

  

 Hvis  

 hensynet til statens sikkerhed eller dens forhold til fremmede magter eller  

 hensynet til tredjemand undtagelsesvis gør det påkrævet, kan bestemmelsen i  

 stk. 1 fraviges i fornødent omfang.
§ 3.  



  

 Ønsker den uledsagede mindreårige  

 asylansøger og dennes advokat at afgive et skriftligt indlæg, inden  

 Udlændingestyrelsen træffer afgørelse i sagen, skal dette indlæg være  

 Udlændingestyrelsen i hænde senest 3 dage efter samtalen med Dansk  

 Flygtningehjælp.
I sager, der behandles i den særligt hastende åbenbart  

 grundløs-procedure, skal det skriftlige indlæg være Udlændingestyrelsen i  

 hænde  

 senest dagen efter samtalen med Dansk Flygtningehjælp.
Efter udløbet af de i  

 1.  

 og 2. pkt. nævnte frister må det påregnes, at Udlændingestyrelsen træffer  

 afgørelse i sagen på det foreliggende grundlag.
 § 4.  

  

 Om  

 salær og godtgørelse for udlæg til advokater, der beskikkes i  

 overensstemmelse  

 med § 1, stk. 1, gælder samme regler som i tilfælde, hvor der er  

 meddelt fri proces, jf. retsplejelovens kapitel 31.
 § 5.  

  

 Bekendtgørelsen  

 træder i kraft den 2. april 2003.
