 I medfør af § 8 i lov af 13. juni 1973 om embedslægeinstitutioner m.v.  

 fastsættes herved følgende:
 ALMINDELIGE BESTEMMELSER.
§ 1.  Reglerne finder anvendelse overalt i landet.  

 Reglerne finder ikke anvendelse i Færøerne og Grønland.
Reglerne finder  

 anvendelse overfor alle ved bekendtgørelsens ikrafttræden eksisterende  

 forhold eller indretninger.
 Stk. 2.  De opgaver, der er tillagt  

 embedslægeinstitutionen, varetages af vedkommende amts- eller kredslæge,  

 indtil der i medfør af lov om embedslægeinstitutioner m.v. er oprettet en  

 embedslægeinstitution i amtsrådskredsen.
 Stk. 3.  Embedslægeinstitutionens opgaver varetages i  

 Københavns kommune af stadslægeembedet.
 PLEJE- OG BEHANDLINGSINSTITUTIONER M.V.
 § 2.  Institutioner og lignende, der benyttes til  

 pleje eller behandling af børn, unge, svangre eller fødende, syge, svagelige  

 eller ældre samt institutioner, hvor personer er anbragt mod deres vilje, er  

 i sundhedsmæssig henseende undergivet embedslægeinstitutionens,  

 kommunalbestyrelsens, amtsrådets og indenrigsministeriets kontrol som angivet  

 i stk. 2 og § 3.
 Stk. 2.  Embedslægeinstitutionen fører tilsyn med alle  

 forhold af sundhedsmæssig interesse i de i stk. 1 nævnte institutioner m.v.,  

 herunder en forsvarlig sundhedsmæssig pleje samt god vedligeholdelse, orden  

 og renlighed, hygiejniske køkkenforhold, tilstrækkelige og hygiejniske  

 sanitære installationer, forsvarlig opbevaring og intern transport af  

 sundhedsfarligt affald, alsidig og tilstrækkelig forplejning, forsvarlig  

 oplagring og fordeling af lægemidler samt med, at der findes det fornødne  

 sygeplejepersonale.
§ 3.  Såfremt der konstateres mangler med hensyn til  

 de sundhedsmæssige forhold på en institution eller lignende, kan  

 kommunalbestyrelsen give pålæg om de nødvendige foranstaltninger til  

 afhjælpning af manglen.
Hvis manglen ikke afhjælpes inden en af  

 kommunalbestyrelsen fastsat frist, hvis den må anses for uafhjælpelig, eller  

 hvis fortsættelsen af driften er forbundet med alvorlig fare for sundheden,  

 kan kommunalbestyrelsen nedlægge helt eller delvist forbud mod institutionens  

 eller hjemmets fortsatte anvendelse.
Stk. 2.  Kommunalbestyrelsen kan, når særlige grunde  

 taler herfor, samtidig med et påbud bestemme, at dette skal efterkommes  

 uanset klage.
Selv om denne beslutning påklages, skal påbudet efterkommes,  

 indtil klagemyndigheden, jfr. § 8, stk. 6, i lov om embedslægeinstitutioner  

 m.v. bestemmer andet.
 Stk. 3.  For de af kommunalbestyrelsen drevne  

 institutioner beliggende i kommunen udøver amtsrådet de i stk. 1 og stk. 2  

 nævnte beføjelser.
 Stk. 4.  For de af Københavns og Frederiksberg  

 kommunalbestyrelser drevne institutioner beliggende i Københavns og  

 Frederiksberg kommuner udøver indenrigsministeriet de i stk. 1 og stk. 2  

 nævnte beføjelser.
 § 4.  Indenrigsministeren kan bestemme, at  

 institutioner og hjem af en bestemt art, enkelte institutioner og hjem eller  

 dele af disse helt eller delvis undtages fra § 2, hvor et sundhedsmæssigt  

 betryggende tilsyn med virksomhedernes eller virksomhedens drift eller dele  

 heraf føres på anden måde.
 SKOLER OG DAGINSTITUTIONER.
 § 5.  Institutioner og lignende, der benyttes til  

 dagophold for børn, unge, syge, svagelige eller ældre, samt kostskoler,  

 højskoler, ungdomsskoler og lignende er i sundhedsmæssig henseende undergivet  

 embedslægeinstitutionens, kommunalbestyrelsens, amtsrådets og  

 indenrigsministeriets kontrol som angivet i § 6.
 § 6.  Særligt gælder, at daginstitutioner m.v., der  

 anvendes af børn under den skolepligtige alder, er undergivet  

 embedslægeinstitutionens tilsyn med alle forhold af sundhedsmæssig interesse,  

 herunder med en forsvarlig sundhedsmæssig pleje samt god vedligeholdelse,  

 orden og renlighed, hygiejniske køkkenforhold, tilstrækkelige og hygiejniske  

 sanitære installationer og alsidig og tilstrækkelig forplejning.
 Stk. 2.  Såfremt der konstateres mangler på en af de i §  

 5 nævnte institutioner eller lignende, med hensyn til de i stk. 1 omhandlede  

 sundhedsmæssige forhold finder reglerne i § 3 tilsvarende anvendelse.
 § 7.  Indenrigsministeren kan bestemme, at  

 institutioner m.v. af en bestemt art, enkelte anbringelsessteder eller dele  

 af disse helt eller delvis undtages fra § 5 og § 6 stk. 1, hvor et  

 sundhedsmæssigt betryggende tilsyn med virksomhedernes eller virksomhedens  

 drift eller dele heraf føres på anden måde.
 KLINIKKER OG SALONER.
§ 8.  Såfremt klinikker og saloner, der  

 erhvervsmæssigt yder legemspleje af kortere varighed til fremme af udseendet  

 eller almindeligt velvære, frembyder væsentlige mangler i hygiejnisk  

 henseende, kan kommunalbestyrelsen meddele påbud om afhjælpende  

 foranstaltninger og eventuelt nedlægge forbud mod fortsat drift af klinikken  

 eller salonen.
Det samme gælder erhvervsmæssigt drevne klinikker og saloner  

 for diagnosticering og patientbehandling.
 Stk. 2.  Indenrigsministeren kan bestemme, at klinikker  

 og saloner af en bestemt art helt eller delvis undtages fra stk. 1, hvor et  

 sundhedsmæssigt betryggende tilsyn føres på anden måde.
 STRAFFE- OG IKRAFTTRÆDELSESBESTEMMELSER.
 § 9.  Overtrædelse af denne bekendtgørelse og de i  

 henhold til denne givne påbud eller forbud straffes med bøde.
 Stk. 2.  Denne bekendtgørelse træder i kraft den 1.  

 oktober 1974.
 INDENRIGSMINISTERIET, DEN 23. AUGUST  

 1974.
 Jacob Sørensen.
 /Ebbe Sørensen.
