Bekendtgørelse  

 om overenskomst af 29. marts 2005  

  

 med Polen om forudbetaling af gæld Den 29. marts 2005 undertegnedes i København en  

 overenskomst mellem Danmark og Polen om tilbagebetaling af den resterende del  

 af Polens statsgaranterede gæld til Danmark som indeholdt i overenskomsten af  

 12. december 1991 mellem Danmark og Polen om konsolidering af gæld og  

 gældseftergivelse.
 Nærværende overenskomst er i overensstemmelse med  

 de blandt kreditorlandene vedtagne retningslinjer for Polens forudbetaling af  

 gæld  

 i henhold til brev af 18. februar 2005 fra formanden for Parisklubben til den  

 polske regering.
 Ifølge overenskomsten tilbagebetaler Polen inden  

 den 4.  

 april 2005  efter at have betalt alle fordringer inkl. renter, der  

 forfaldt  

 frem til den 31. marts 2005  i alt CHF 131.502.571,30 til den danske  

 stat.
 Beløbet modsvarer den udestående saldo pr. 1. april  

 2005  

 under overenskomsten af 12. december 1991 nedskrevet med 12,0541 % i  

 overensstemmelse med de ovenfor vedtagne retningslinjer.
 Ved modtagelsen af beløbet er alle forpligtelser  

 under den bilaterale overenskomst af 12. december 1991, jf.  

 Udenrigsministeriets  

 bekendtgørelse nr. 10 af 6. februar 1992, Lovtidende C, indfriet, og denne  

 overenskomst er derefter ikke længere i kraft.
