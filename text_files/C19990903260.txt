NOA-Meddelelse om bevilling af  

 uddannelsesorlov til en uddannelse, der er påbegyndt § 60, stk. 4, i Arbejdsmarkedsstyrelsens  

 bekendtgørelse nr. 48 af 26. januar 1998 om orlov til uddannelse,  

 sabbat og børnepasning, er ikke til hinder for, at der kan bevilges  

 orlov til uddannelse til en uddannelse, der er påbegyndt tidligere end  

 1 måned før orlovsansøgningens indgivelse, såfremt  

 arbejdsløshedskassen har attesteret, at orlovsansøgeren er  

 dagpengeberettiget ved orlovens start.
 På baggrund af en række henvendelser om  

 fortolkningen af § 60, stk. 4, vedrørende bevilling af  

 uddannelsesorlov til uddannelser, der er påbegyndt, skal styrelsen  

 meddele følgende:
 § 60, stk. hjemler adgang til at bevilge orlov med  

 orlovsydelse fra orlovens start, hvis ansøgning om orlov til  

 uddannelse er indgivet til Arbejdsformidlingen, arbejdsløshedskassen  

 eller uddannelsesstedet senest 1 måned efter uddannelsens start, og  

 inden uddannelsens afslutning.
 Bestemmelsen er en undtagelse fra hovedreglen om, at  

 orlovsansøgningen skal være indgivet inden orlovens start, for  

 at der kan bevilges orlov med orlovsydelse fra dette tidspunkt, jf. § 60,  

 stk. 3.
 § 60, stk. 4, skal læses i nær  

 sammenhæng med stk. 3, og en formålsbestemt fortolkning af reglen  

 fører til, at uddannelsens start er sammenfaldende med orlovens start,  

 jf. henvisningen i stk. 3 til stk. 4.
 Dette betyder, at der kan bevilges orlov med orlovsydelse  

 med tilbagevirkende kraft, hvis orlovsansøgningen er indgivet senest 1  

 måned efter det tidspunkt, fra hvilket der søges orlov, under  

 forudsætning af at uddannelsen ikke er afsluttet.
 Arbejdsformidlingen skal således i forbindelse med  

 bevilling af uddannelsesorlov påse, at orlovsansøgningen er  

 indgivet til Arbejdsformidlingen, arbejdsløshedskassen eller  

 uddannelsesstedet senest 1 måned efter, at uddannelsen eller den del af  

 uddannelsen, der søges om orlov til, er påbegyndt.
 § 60, stk. 4, er som følge heraf ikke til hinder  

 for, at der kan bevilges uddannelsesorlov midt i et uddannelsesforløb,  

 hvis arbejdsløshedskassen har attesteret, at orlovsansøgeren er  

 dagpengeberettiget ved orlovens start.
 Der vil derimod ikke kunne bevilges uddannelsesorlov, hvis  

 orlovsansøgningen er indgivet senere end 1 måned efter det  

 tidspunkt, fra hvilket der er søgt orlov.
