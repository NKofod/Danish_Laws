 Udtalt, at det var betænkeligt, at det interne net på et sygehus blev  

 koblet til Internettet, og at det til brug for sagens videre behandling var  

 nødvendigt med en detaljeret beskrivelse af, hvorledes uvedkommendes  

 indtrængen udefra kunne forhindres.
Et sygehus anmodede om Registertilsynets kommentarer til en påtænkt  

 opkobling til Internettet.
Opkoblingen var påtænkt etableret fra sygehusets  

 interne net via en sikkerhedsserver, en såkaldt Fire Wall.
For så vidt angik  

 anvendelsen af e-post ville Internettet ikke blive anvendt til forsendelse af  

 personhenførbare oplysninger fra eksisterende registre.
Registertilsynet udtalte, at tilsynet fandt det betænkeligt, at det  

 interne net, hvorpå de fleste af sygehusets patientsystemer kørte, blev  

 koblet til Internettet.
Tilsynet anmodede til brug for sagens videre  

 behandling om en detaljeret beskrivelse af, hvorledes den omtalte Fire Wall  

 var påtænkt installeret, og hvorledes uvedkommendes indtrængen udefra derved  

 ville blive forhindret.
Registertilsynet udtalte endvidere, at tilsynet ingen indvendinger havde  

 imod, at sygehuset foretog opkobling til Internettet fra en enkeltstående pc,  

 hvorfra der ikke var forbindelse til sygehusets interne net.
Registertilsynet  

 anmodede i denne sammenhæng om en nærmere beskrivelse af, hvorledes sygehuset  

 ville etablere og gennemføre en kontrol af, at e-post ikke blev anvendt til  

 forsendelse af personhenførbare oplysninger fra sygehusets eksisterende  

 registre.
 Den amtskommune, som sygehuset hører under, har herefter meddelt  

 Registertilsynet, at sagen om sygehusets opkobling stilles i bero.
 Registertilsynets Årsberetning 1996 side 129.
