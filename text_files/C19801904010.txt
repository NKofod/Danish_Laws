(Til kommuner og amtskommuner) Ophold på døgninstitutioner for voksne med vidtgående fysiske eller  

 psykiske handicap og særlige plejehjem skal tilrettelægges i et nært  

 samarbejde mellem institutionens medarbejdere og beboerne.
Dagligdagen skal  

 tilrettelægges i samråd med beboerne eller de, der varetager disses  

 interesser, således at der sikres beboerne den bedst mulige tilværelse, og  

 således at formålet med opholdet for den enkelte tilgodeses, uanset om der er  

 tale om et midlertidigt eller et mere vedvarende ophold.
Beboerråd oprettes, og der afholdes jævnligt beboermøder med henblik på at  

 aktivere beboerne og at skabe et samarbejde mellem beboerne og medarbejderne  

 om spørgsmål af interesse for det daglige liv på institutionen.
Herved  

 tilstræbes at forbedre institutionernes socialpædagogiske muligheder samt at  

 styrke beboernes intersse for egen og andres trivsel og at øge deres  

 selvstændighed.
 Medarbejdernes interesse i og aktive støtte til arbejdet forudsættes at  

 være tilstede, da det er af afgørende betydning for, at beboerråd og  

 beboermøder kan fungere.
 Hvor det under hensyn til beboernes tilstand må skønnes udelukket, at et  

 beboerråd kan fungere, kan amtsrådet beslutte, at samarbejdet med de, der  

 varetager beboernes interesser (f.eks. forældre, værge, pårørende m.fl.),  

 formaliseres til et råd med funktioner svarende til et beboerråds.  

 Beboermøder kan i sådanne tilfælde erstattes af tilsvarende møder med de, der  

 varetager beboernes interesser.
 I.
Beboerråd I henhold til pkt. 63 og 79 i Socialministeriets cirkulære af 29. juni  

 1979 om institutioner under amtskommunerne for personer med vidtgående  

 fysiske eller psykiske handicap fastsættes følgende vejledende regler om  

 beboerråd ved døgninstitutioner for voksne med vidtgående fysiske eller  

 psykiske handicap og særlige plejehjem:
 1.
Beboerrådet vælges af og blandt beboerne på institutionen.
Beboerrådet,  

 der skal have normalt 5 og mindst 3 medlemmer, vælges for et år ad gangen.  

 Beboerrådsmedlemmer udtræder af rådet, når vedkommende beboer udskrives af  

 institutionen, hvorefter supplerende valg foretages ved førstkommende  

 beboermøde for resten af valgperioden.
Institutionens leder påser, at valg og  

 supplering finder sted.
 På institutioner med under 12 beboere udgør samtlige beboere beboerrådet.
 Institutionens leder påser, at der ydes beboerrådsmedlemmerne fornøden  

 vejledning og assistance, således at beboerrådet kan fungere.
 Beboerrådet vælger selv sin formand og fastsætter selv sin  

 forretningsorden.
 Beboerrådet eller dets formand kan anmode enhver, der har med  

 institutionens virksomhed at gøre, om at deltage i rådets drøftelser, uden  

 stemmeret.
 2.
 Beboerrådet har medinflydelse på følgende spørgsmål, således at  

 beboerrådet skal høres, inden der træffes beslutning:
a.
Retningslinier for institutionens omsorgsmæssige og øvrige  

 socialpædagogiske arbejde.
b.
Institutionens budgetforslag.
c.
Administration af konti til beklædning, befordring og aktiviteter som  

 foredrag, underholdninger, udflugter m.v.
d.
Planer, funktionsbeskrivelser o.lign. til nye bygninger for den  

 pågældende institution eller ombygning af og tilbygning til institutionen,  

 lokaleindretning og inventaranskaffelse eller ændringer iøvrigt i  

 institutionens funktion af betydning for beboerne.
 Herudover behandles i samarbejde med beboerrådet retningslinier for:
e.
Udarbejdelse af kostplaner.
f.
Personaleansættelser.
g.
Tilsynets udøvelse.
h.
Andre sociale aktiviteter end de under c nævnte f.eks. modtagelse af  

 nye beboere og af gæster.
 Beboerrådet skal desuden kunne medinddrages i behandlingen af klager over  

 forholdene på institutionen, og beboerrådet skal herudover selvstændigt eller  

 på andre beboeres vegne kunne indbringe klager til institutionens ledelse  

 og/eller tilsynsmyndigheden.
 Beboerrådet kan iøvrigt tage ethvert spørgsmål vedrørende institutionens  

 funktion op til drøftelse.
 Beboerrådet kan begære drøftelse med institutionens leder og  

 repræsentanter for de øvrige medarbejdere.
 Det påhviler institutionens leder at holde formanden for beboerrådet  

 løbende orienteret om sådanne sager, som er omtalt under a-h.
 Når der i en sag foreligger erklæring fra beboerrådet, skal denne  

 vedlægges ved sagens forelæggelse for højere myndighed.
 3.
 De med beboerrådets virksomhed forbundne udgifter dækkes af institutionen,  

 som også stiller passende lokaler til rådighed for møderne.
 II.
Beboermøder 4.
 På døgninstitutioner for voksne med vidtgående fysiske eller psykiske og  

 særlige plejehjem afholdes beboermøder.
 Institutionens leder påser, at beboermøder afholdes regelmæssigt efter  

 nærmere af lederen og medarbejderne i samarbejde med beboerne fastsatte  

 regler.
Lederen påser, at der ydes beboerne fornøden vejledning og assistance,  

 således at beboermødet kan fungere.
Lederen påser, at medarbejdere, når  

 beboerne ønsker det, overværer beboermødet for under dette at yde fornøden  

 vejledning og assistance.
 5.
 På beboermødet har beboerne adgang til med institutionens leder eller  

 dennes stedfortræder og repræsentanter for de øvrige medarbejdere at drøfte  

 forholdene på institutionen samt til at fremkomme med forslag til ændringer  

 og forbedringer heraf.
 Institutionens leder eller dennes stedfortræder skal på beboermødet  

 orientere beboerne om udviklingen på de områder, der vedrører beboernes  

 forhold.
 Når der i en sag foreligger erklæring fra beboerne, skal denne medfølge  

 ved sagens forelæggelse for højere myndighed.
 6.
 Eventuelle spørgsmål vedrørende fortolkningen af reglerne i denne  

 cirkulæreskrivelse kan forelægges for socialstyrelsen.
 Reglerne har virkning fra den. 1. januar 1980.
