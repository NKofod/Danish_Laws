Fremsat den 29. januar 2003 af  

 socialministeren (Henriette Kjær) Forslag til Lov om ændring af lov om social  

 service (Frit valg af dagtilbud til børn over  

 kommunegrænser m.v.) § 1 I lov om social service, jf. lovbekendtgørelse nr.  

 755 af 9. september 2002, som ændret ved § 3 i lov nr. 1092 af 16.  

 december 2002, § 1 i lov nr. 1066 af 17. december 2002, lov nr. 1067 af  

 17. december 2002, lov nr. 1070 af 17. december 2002 og lov nr. 1071 af 17.  

 december 2002, foretages følgende ændringer:
 1. I § 12, stk. 2,  

indsættes efter 1. pkt. som nyt pkt.:
» 2. I § 12 indsættes  

 som stk. 4:
» 3. §§ 15 og 15 a affattes  

 således:
» § 15. Opholdskommunen giver  

 forældre med børn et tilskud til brug for dagtilbud efter  

 §§ 9-11. Opholdskommunens tilskud svarer til 70 pct. og  

 forældrenes egenbetaling til 30 pct. af de budgetterede udgifter ved  

 ophold i dagtilbuddet i opholdskommunen, bortset fra ejendomsudgifter,  

 herunder husleje og vedligeholdelse, jf. dog stk. 4, 5 og 6.
Stk. 2. Ved optagelse i daginstitution i  

 opholdskommunen beregnes tilskud på grundlag af udgifterne ved driften  

 af den enkelte daginstitution eller på grundlag af de gennemsnitlige  

 udgifter ved driften af daginstitutioner af samme type i kommunen.
Tilskud  

 for ophold i ordninger efter § 11 beregnes dog på grundlag af  

 udgifterne ved driften af den enkelte ordning, jf. § 144, stk. 3.
 Stk. 3. Ved optagelse i kommunal dagpleje i  

 opholdskommunen beregnes tilskud på grundlag af de gennemsnitlige  

 udgifter ved ophold i den kommunale dagpleje.
Stk. 4. Ved optagelse i dagtilbud i en anden  

 kommune end opholdskommunen beregnes opholdskommunens tilskud, således  

 at det svarer til 70 pct. af de gennemsnitlige driftsudgifter pr. plads for  

 dagtilbud i opholdskommunen beregnet for den aldersgruppe, som barnet  

 tilhører.
Tilskuddet kan dog højst udgøre 70 pct. af de  

 budgetterede driftsudgifter pr. plads i det benyttede dagtilbud, som beregnet  

 af udførerkommunen, jf. dog stk. 5 og 6. Opholdskommunen betaler  

 tilskuddet direkte til udførerkommunen.
Forældrene betaler  

 forskellen mellem tilskuddet fra opholdskommunen og driftsudgiften pr. plads  

 i det benyttede dagtilbud, som beregnet i udførerkommunen.
 Stk. 5. Opholdskommunen kan, hvis forældre  

 vælger et dagtilbud i anden kommune end opholdskommunen, beslutte at  

 give et ekstra tilskud til udførerkommunen for enten at reducere  

 udførerkommunens udgifter, reducere egenbetalingen eller begge dele.  

 Opholdskommunen betaler det ekstra tilskud direkte til  

 udførerkommunen.
 Stk. 6. Socialministeren fastsætter  

 nærmere regler om tilskud og egenbetaling efter stk. 1 og 4 samt  

 § 26 og kan herunder bestemme, at tilskuddet skal forhøjes under  

 hensyn til forældrenes økonomiske forhold og børnenes  

 særlige behov for ophold i dagtilbud.
Stk. 7. Tilskud og egenbetaling efter stk. 1  

 fastsættes for et regnskabsår ad gangen på grundlag af  

 dagtilbuddenes budgetter.
Dette gælder dog ikke for puljeordninger, jf.  

 § 11.
§ 15 a.
Kommuner, som  

 tilbyder en pasningsgaranti i dagtilbud efter §§ 9-11, kan  

 nedsætte tilskuddet for ophold i dagtilbud til minimum 67 pct. af de  

 budgetterede udgifter, jf. § 15, stk. 1 og 4.
 Stk. 2. Pasningsgarantien indebærer, at  

 kommunen har pligt til at anvise plads i et dagtilbud, jf. §§ 9-11, til  

 alle børn i aldersgruppen over 26 uger og indtil barnets skolestart.  

 Socialministeren fastsætter nærmere regler om pasningsgarantien,  

 herunder frister for anvisning af plads og om nedsættelse af  

 tilskuddet.
Stk. 3. Hvis kommunen ikke kan anvise en plads i et  

 dagtilbud fra den dato, hvor barnet efter de regler, der er fastsat efter  

 stk. 2, skal anvises en plads, betragtes det som brud på  

 pasningsgarantien.
Kommunen har herefter pligt til med virkning fra den 1. i  

 den følgende måned at ophøre med at give nedsat tilskud  

 efter stk. 1.
Stk. 4. I ganske særlige og  

 enkeltstående tilfælde, hvor kommunen ikke kan tilbyde en plads  

 inden for fristerne, kan kommunen uanset stk. 3 fortsat give nedsat tilskud,  

 hvis kommunen inden for yderligere én måned kan anvise en plads  

 til barnet.« 4. § 18 affattes  

 således:
»§ 18. Tilskud og egenbetaling for opholdet i  

 de særlige dagtilbud beregnes efter regler, der fastsættes af  

 socialministeren.« 5. § 22 affattes  

 således:
» § 22. Kommunen  

 fastsætter tilskud og egenbetaling for deltagelse i klubber og andre  

 socialpædagogiske fritidstilbud og kan beslutte at yde 100 pct. tilskud  

 til deltagelse i enkelte tilbud eller typer af tilbud.
Tilskuddet skal mindst  

 udgøre 80 pct. af udgifterne ved driften af det enkelte tilbud eller  

 af de gennemsnitlige udgifter ved driften af samme type af tilbud i kommunen,  

 som disse opgøres efter § 15, stk. 1. For private klubordninger,  

 jf. § 20, 2. pkt., beregnes tilskud og egenbetaling på grundlag af  

 udgifterne ved driften af den enkelte ordning.
Stk. 2. Socialministeren fastsætter  

 nærmere regler om tilskud og egenbetaling efter stk. 1 og kan bestemme,  

 at der kan opkræves særskilt egenbetaling for materialeforbrug og  

 forplejning.
Socialministeren kan endvidere fastsætte, at tilskuddet  

 skal forhøjes under hensyn til forældrenes økonomiske  

 forhold og barnets eller den unges særlige behov for deltagelse i  

 tilbudet. « 6. § 25 affattes  

 således:
»§ 25. Tilskud og  

 egenbetaling for opholdet i de særlige klubtilbud beregnes efter  

 regler, der fastsættes af socialministeren.« 7. I § 26, stk. 1, ændres  

»kan beslutte at give« til: »giver «.
§ 2 Stk. 1. Loven træder i kraft den 1. januar  

 2004.
 Stk. 2. For forældre, som er omfattet af  

 aftaler om brug af dagtilbud i andre kommuner, der er indgået inden  

 lovens ikrafttræden, gælder de hidtidige bestemmelser i § 15  

 i lov om social service.
 Stk. 3. Ændringen i § 1, nr. 7,  

 træder i kraft den 1. august 2003.
Bemærkninger til lovforslaget Almindelige bemærkninger Indledning Det er regeringens mål at styrke valgfriheden  

 på de borgernære serviceområder.
Det fremgår af  

 reformprogrammet Velfærd og Valgfrihed, at regeringen vil tage  

 initiativ til at skabe udvidet valgfrihed til børnepasning på  

 tværs af kommunegrænser.
Det er endvidere en del af aftalen  

 mellem regeringen og KL, at borgerne så vidt muligt skal have mere  

 frihed til at vælge mellem forskellige offentlige og private  

 serviceudbud.
Regeringen ønsker i sammenhæng hermed at styrke  

 forældrenes mulighed for at vælge privat pasning i stedet for at  

 benytte en plads i et dagtilbud.
Som led i kommuneaftalen er der nedsat en arbejdsgruppe,  

 der bl.a. skal undersøge rammerne og mulighederne for frit valg  

 på dagpasnings- og folkeskoleområdet over kommunegrænserne  

 og et frit valg mellem offentlige og private leverandører.
Det er  

 regeringens hensigt senere at udvide det frie valg til at omfatte private  

 leverandører af dagtilbud.
Baggrund for lovforslaget Baggrunden for lovforslaget om frit valg af dagtilbud over  

 kommunegrænser er, at reglerne i lov om social service for optagelse og  

 betaling for ophold i dagtilbud til børn i dag ofte virker som en  

 barriere i forhold til at give forældrene mulighed for at vælge  

 dagtilbud inden for og især over kommunegrænser.
Dagtilbud til  

 børn omfatter både kommunale og selvejende daginstitutioner,  

 kommunal dagpleje og puljeordninger.
 Formålet med lovforslaget er, at alle forældre  

 skal have ret til at tilkendegive hvilke dagtilbud, de ønsker, og at  

 de får mulighed for at tage et tilskud med til brug af dagtilbud i  

 andre kommuner.
I dag har alle børn adgang til at blive optaget i  

 et dagtilbud i opholdskommunen.
Kommunen træffer afgørelse om  

 tildeling og anvisning af pladser.
Forældrene har ikke noget retskrav  

 på at kunne tilkendegive, hvilket konkret dagtilbud eller hvilken type  

 af dagtilbud de ønsker deres barn optaget i.
En del kommuner tilbyder  

 dog forældre, at de kan ønske bestemte tilbud.
Forældrene har i dag heller ikke retskrav på  

 at kunne vælge et dagtilbud i en anden kommune end opholdskommunen.
Det  

 er kommunen, der afgør, om den vil tilbyde frit valg over  

 kommunegrænsen.
Såfremt en kommune tilbyder frit valg over  

 kommunegrænserne, sker det ved, at den indgår en aftale med en  

 eller flere andre kommuner.
Der findes ingen regler i serviceloven for mellemkommunal  

 afregning på dagtilbudsområdet.
Det følger imidlertid af  

 de nuværende betalingsregler for dagtilbud, at forældrene  

 maksimalt må betale op til 30 pct. af de budgetterede driftsudgifter i  

 opholdskommunen.
I kommuner med pasningsgaranti kan forældrebetalingen  

 hæves til 33 pct.
Det er derfor normalt opholdskommunen, som  

 bærer mer- eller mindreudgifterne, hvis den indgår aftale om brug  

 af dagtilbud over kommunegrænserne, og et barn optages i et dyrere  

 eller billigere tilbud i en anden kommune.
Det har været en barriere  

 for det frie valg, at opholdskommunen skulle afholde den eventuelle  

 merudgift, der har været ved, at borgere vælger dyrere dagtilbud  

 i andre kommuner.
Regeringen finder det vigtigt at styrke forældrenes  

 mulighed for at vælge et tilskud til privat pasning i stedet for at  

 benytte en plads i et dagtilbud.
Det er i dag op til kommunen, om den vil  

 benytte muligheden for at give tilskud til privat pasning efter servicelovens  

 § 26. Det afhænger derfor af, hvilken kommune forældrene bor  

 i, om de har mulighed for at vælge at få et tilskud til privat  

 pasning.
I dag er det heller ikke muligt at give søskenderabat i  

 forbindelse med tilskud til privat pasning.
Regeringen ønsker derfor  

 at forbedre ordningen ved at lade tilskud til privat pasning omfatte af  

 regler om søskenderabat.
Lovforslagets indhold Optagelsesregler Det foreslås, at reglerne for optagelse ændres  

 til, at forældre får ret til at tilkendegive ønsker om  

 optagelse i konkrete dagtilbud, og at de får mulighed for at kunne tage  

 et tilskud med til brug af dagtilbud i andre kommuner.
For nogle børnefamilier er det af  

 familiemæssige eller geografiske årsager væsentligt at  

 kunne få et dagtilbud i andre kommuner.
Det gælder ikke mindst  

 for de børnefamilier, som bor tæt på kommunegrænsen  

 eller pendler til en anden by for at arbejde.
Med ændringen øges  

 børnefamiliernes valgmuligheder, således at  

 børnefamilierne bedre kan få familie- og arbejdsliv til at  

 hænge sammen.
Det skal være nemmere at få plads i  

 dagtilbuddet i nærheden af boligen, selvom dagtilbuddet fysisk befinder  

 sig i nabokommunen, ligesom det skal være nemmere at få en  

 dagtilbudsplads tæt på arbejdspladsen, der ligger i en anden  

 kommune end opholdskommunen.
Det foreslås, at der tages højde for, at  

 udførerkommunen ud fra kapacitetshensyn m.v. kan beslutte at afvise at  

 optage børn udefra.
Socialministeren fastsætter nærmere  

 regler om, hvilke muligheder en kommune har for at afvise at optage  

 børn udefra.
 Reglerne for afvisning af optagelse af andre kommuners  

 borgere vil tage udgangspunkt i hensynet til kommunens egne borgeres adgang  

 til dagtilbud, dagtilbudskapacitet og mulighed for at opretholde en  

 pasningsgaranti.
Regler for tilskud og egenbetaling Det foreslås i forbindelse med frit valg af  

 dagtilbud over kommunegrænser, at begrebet om forældrebetaling i  

 dagtilbud m.v. bliver ændret til:
et tilskud (kommunens andel af driftsudgifterne) en egenbetaling (forældrenes andel af  

 driftsudgifterne) Der ændres intet i forhold til beregning og  

 håndtering af betalingen, såfremt det er opholdskommunens tilbud,  

 der benyttes.
Begrundelsen for de to nye begreber er at  

 tydeliggøre, at der i forbindelse med dækning af udgifterne til  

 dagtilbud m.v. er tale om dels et tilskud fra kommunen og dels en  

 egenbetaling.
Det bliver således mere gennemskueligt for borgeren, at  

 der er et kommunalt tilskud, der som udgangspunkt er det samme for kommunens  

 borgere ved brug af samme dagtilbud i opholdskommune, mens at egenbetalingen  

 kan variere, såfremt forældrene benytter sig af frit valg og  

 vælger et dagtilbud i en anden kommune, der har et andet pris- og  

 serviceniveau end opholdskommunen.
Det foreslås, at tilskuddet ved optagelse i  

 dagtilbud i andre kommuner fastlægges ud fra opholdskommunens  

 udgiftsniveau.
Dette harmonerer med, at det også er serviceniveauet i  

 opholdskommunen, som borgeren har betalt sin skat til.
Beregningsmetoden  

 tilgodeser for det første, at kommunerne kan fastsætte  

 serviceniveauet på området, for det andet giver det kommunerne  

 budgetsikkerhed, og for det tredje bliver det lettere senere at lade frit  

 valg af dagtilbud omfatte private leverandører.
 Hvis forældre vælger et dagtilbud i en anden  

 kommune, der er dyrere end opholdskommunen, foreslås det, at  

 forældrene betaler forskellen mellem tilskuddet fra opholdskommunen og  

 driftsudgifterne pr. plads ved det benyttede dagtilbud, som beregnet i  

 udførerkommunen.
Hvis forældre vælger et dagtilbud i en anden  

 kommune, der er billigere end opholdskommunen, foreslås det, at  

 tilskuddet fra opholdskommunen fastsættes således, at det svarer  

 til højest 70 pct. af de budgetterede driftsudgifter pr. plads i det  

 benyttede dagtilbud, som beregnet i udførerkommunen.
Tilskuddet fra  

 opholdskommunen nedsættes således, hvis forældrene  

 vælger relativt billigere dagtilbud i andre kommuner.
Da det  

 gennemsnitlige udgiftsniveau er højere for vuggestuer end dagpleje,  

 ville forældrene i visse tilfælde ellers stort set kunne  

 undgå egenbetaling, hvis de fx bor i en kommune med hovedsageligt  

 vuggestuer og vælger en billig dagplejeplads i en anden kommune.
Tanken er, at bekendtgørelsen for  

 forældrebetaling for ophold i dagtilbud til børn nr. 1166 af 29.  

 december 1999 ændres således, at det bliver  

 udførerkommunen, der opkræver egenbetalingen fra forældre  

 fra andre kommuner, der har børn optaget i dagtilbud i  

 udførerkommunen.
I dag er det opholdskommunen, der opkræver  

 betalingen fra forældrene, uanset hvor dagtilbuddet er placeret.
Der er  

 ingen intentioner om ændringer i opkrævningsmåde, hvis  

 forældre vælger dagtilbud i opholdskommunen.
Kommunen kan som i  

 dag vælge at aftale med dagtilbuddet, at dette kan modtage betalingen  

 på kommunens vegne.
Det foreslås, at opholdskommunen kan vælge at  

 give et ekstra tilskud til forældre, udførerkommune eller begge  

 ved brug af dagtilbud over kommunegrænser.
Frit valg forbedrer  

 ressourceallokeringen, og derfor foreslås det, at kommunerne får  

 bedre mulighed for at hjælpe forældrene til at søge  

 derhen, hvor der er ledig kapacitet.
Hvis fx en kommune har børn  

 på venteliste til kommunens egne tilbud, mens nabokommunerne har ledige  

 pladser, kan det være hensigtsmæssigt, at kommunen fx kan give et  

 ekstra tilskud for enten at øge den anden kommunes mulighed for at  

 optage børn udefra eller for at øge forældrenes  

 incitament til at søge dagtilbud i nabokommunen.
Det kan medvirke til,  

 at opholdskommunen kan reducere ventelisterne eller opretholde en  

 pasningsgaranti, uden at den skal foretage nye anlægsinvesteringer.
Friplads og søskenderabat Reglerne for fripladser og søskenderabat er fastsat  

 i bekendtgørelsen for forældrebetaling for ophold i dagtilbud  

 til børn nr. 1166 af 29. december 1999. Der udarbejdes en ny  

 bekendtgørelse, hvor der ikke ændres i bestemmelserne i forhold  

 til forældre, der vælger dagtilbud i opholdskommunen, men hvor  

 der ændres, som beskrevet nedenfor, i forhold til forældre, der  

 vælger plads i en anden kommune end opholdskommunen.
Det er tanken i forhold til fripladser, at ved brug af  

 dagtilbud i andre kommuner beregnes den procentandel (den almindelige  

 tilskudsprocent på de 70 + fripladsprocenten) opholdskommunen skal give  

 efter fripladsreglerne fortsat ud fra opholdskommunens udgifter til  

 dagtilbud, hvilket i tilfælde af brug af dagtilbud over grænser  

 vil sige de gennemsnitlige driftsudgifter pr. plads for dagtilbud i  

 opholdskommunen beregnet for den aldersgruppe, som barnet tilhører.  

 Det er således opholdskommunen, der dækker udgiften til friplads  

 i kraft af et forhøjet tilskud, hvis størrelse afhænger  

 af, om der er tale om hel eller delvis friplads.
Forældrene  

 berøres ikke, hvis de vælger opholdskommunens tilbud, men skal  

 som andre forældre betale forskellen, hvis de vælger et dyrere  

 dagtilbud i udførerkommunen.
Hvis forældrene vælger et  

 billigere tilbud i udførerkommunen, vil forældrenes tilskud dog  

 højst kunne svare til den af opholdskommunen tildelte fripladsprocent  

 + tilskudsprocent på de 70 pct. af de budgetterede driftsudgifter pr.  

 plads i det benyttede dagtilbud i udførerkommunen.
Det vil betyde, at  

 forældre, som fx har fået et tilskud, der svarer til 85 pct. af  

 driftsomkostningerne pr. plads i opholdskommunen, og som vælger et  

 billigere tilbud i en anden kommune, får et tilskud med sig fra  

 opholdskommunen, der svarer til 85 pct. af udførerkommunes  

 driftsudgifter pr. plads i det benyttede dagtilbud.
Det vil i realiteten  

 sige, at både forældre og opholdskommune vil have færre  

 udgifter, når dagtilbuddet i udførerkommune er billigere.
Det er tanken, at også søskenderabat fortsat  

 fastsættes efter opholdskommunens udgifter til dagtilbud.
Der gives  

 søskenderabat til familier med mere end et barn i dagtilbud, uanset om  

 dagtilbuddene, som søskende er optaget i, er placeret i  

 opholdskommunen eller i udførerkommunen eller begge steder.
Der gives  

 almindeligt tilskud til den dyreste plads, og et forhøjet tilskud  

 (tilskudsprocent + søskenderabatprocent) på minimum 90 procent  

 for klubber og på minimum 83,5 procent for dagtilbud for de billigste  

 pladser.
De dyreste og billigste pladser defineres ud fra udgiftsniveauet for  

 tilsvarende pladser i opholdskommunen.
Det er således opholdskommunen,  

 der dækker udgiften til søskenderabat i kraft af et  

 forhøjet tilskud på de pladser, der er billigst.
Tilskud til forældre, der vælger privat pasning Det foreslås, at bestemmelsen om tilskud til privat  

 pasning ændres, således at alle forældre får mulighed  

 for at vælge et tilskud til privat pasning i stedet for at benytte en  

 plads i et dagtilbud. § 26 foreslås derfor ændret, så  

 det bliver obligatorisk for kommunerne at tilbyde ordningen.
Det forestås endvidere, at § 26 bliver omfattet  

 af regler om søskenderabat.
Formålet er at forbedre ordningen om  

 tilskud til privat pasning for børnefamilier, således at der  

 ligesom ved brug af dagtilbud skal gives søskenderabat, såfremt  

 en familie har flere børn i dagtilbud, SFO eller privat pasning efter  

 § 26.
Økonomiske og administrative konsekvenser for det offentlige Lovforslaget skønnes ikke at give anledning til  

 regulering af bloktilskuddet.
Forslaget vil medføre afledte  

 administrative merudgifter til mellemkommunal afregning.
Modgående vil  

 kommunerne få en besparelse i de situationer, hvor forældrene  

 vælger billigere dagtilbud end opholdskommunens dagtilbud, ligesom  

 kommunen i et vist omfang vil få en besparelse ved at tilskuddet til  

 forældre, der vælger plads i andre kommuner, fastsættes med  

 udgangspunkt i de gennemsnitlige udgifter til dagtilbud for aldersgruppen.  

 Forslaget om at yde tilskud til privat pasning som en obligatorisk ordning  

 vil give en kommunal besparelse.
Omvendt vil der være udgifter  

 forbundet med søskenderabat i forhold til § 26. Forslaget skal  

 forhandles med de kommunale parter.
Økonomiske og administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forældrene, der vælger dagtilbud i en anden  

 kommune end opholdskommunen, skal orientere sig mod to kommuner.  

 Forældrene vil få et tilskud fra opholdskommunen, der dog betales  

 direkte fra opholdskommune til udførerkommune, og en opkrævning  

 i forhold til egenbetalingen fra udførerkommunen.
Forholdet til EU-retten Idet dagtilbud er en social fordel omfattet af  

 Rådets forordning 1612/68 vil forslaget medføre, at personer,  

 som er arbejdstagere i Danmark og har bopæl i en anden EU-medlemsstat  

 eller EØS-stat kan få adgang til børnepasning i danske  

 dagtilbud på tilsvarende vis som øvrige arbejdstagere.
Ligestillingsmæssige konsekvenser Forslaget har ingen ligestillingsmæssige  

 konsekvenser.
Andre konsekvenser Forslaget har ikke konsekvenser i forhold til det  

 frivillige arbejde.
Høring Lovforslaget har været til høring hos  

 Børne- og Ungdomspædagogernes Landsforbund (BUPL),  

 Pædagogisk Medhjælper Forbund (PMF), Forbundet af Offentligt  

 Ansatte (FOA), Landsforeningen af Socialpædagoger (LFS),  

 Daginstitutionernes Lands-Organisation (DLO), Landsforeningen af  

 forældre til børn i daginstitutioner (FOLA),  

 Socialpædagogernes Landsforbund (SL), KL, Københavns og  

 Frederiksberg Kommuner, Socialchefforeningen, Børne- og  

 kulturchefforeningen, Amtsrådsforeningen i Danmark, Statsministeriet,  

 Justitsministeriet, Beskæftigelsesministeriet, Finansministeriet,  

 Indenrigs- og Sundhedsministeriet, Undervisningsministeriet, Erhvervs- og  

 Selskabsstyrelsen, Den Sociale Ankestyrelse, Børnerådet, Det  

 Centrale Handicapråd og Nævnet for Etnisk Ligestilling.
Samlet vurdering af lovforslagets konsekvenser Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Reduktion i kommunernes udgifter til  

 mellemkommunal afregning for de forældre, der vælger plads i  

 anden kommune.
Reduktion i kommunernes udgifter i forhold til de  

 forældre, der ved valg af tilskud til privat pasning fravælger  

 dagtilbud.
 Kommunale udgifter til tilskud til privat  

 pasning.
Administrative konsekvenser for stat,  

 kommuner og amtskommuner Ingen Marginale merudgifter til administration ved  

 mellemkommunal afregning.
Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Forældrene, der vælger dagtilbud  

 i en anden kommune end opholdskommunen, skal orientere sig mod to  

 kommuner.
Forholdet til EU-retten Der henvises til svaret i forhold til  

 EU-retten.
Bemærkninger til lovforslagets enkelte  

 bestemmelser Til § 1 Til nr. 1 Servicelovens § 12, stk. 2 Det foreslås, at det tilføjes, at  

 forældre skal have mulighed for at tilkendegive ønsker om  

 barnets optagelse i konkrete dagtilbud.
Med ophævelsen af  

 anciennitetsprincippet er det nu kommunerne, der fastsætter  

 retningslinjer for optagelse og opskrivning, dvs. hvilken  

 rækkefølge der er for optagelse.
Med tilføjelsen sikres  

 det, at der i de kommunale retningslinjer for optagelse tages højde  

 for, at forældre skal kunne tilkendegive ønsker om konkrete  

 dagtilbud.
Tilføjelsen ændrer ikke ved, at det stadig er  

 kommunen, som træffer afgørelse om optagelse i dagtilbud inden  

 for kommunen, og som anviser en plads i det konkrete dagtilbud ud fra  

 forældreønsker, familiens tidsmæssige behov og  

 kapacitetshensyn m.v.
Kommunen kan som i dag delegere kompetencen til at  

 træffe afgørelse om optagelse til de enkelte dagtilbud.  

 Såfremt forældrene ønsker en plads i en anden kommune, og  

 forældre har fået tilsagn om et tilskud, eller barnet er optaget  

 i et dagtilbud i opholdskommunen, kan opholdskommunen ikke forhindre  

 forældrene i at benytte tilskuddet til et dagtilbud i en anden kommune,  

 hvis barnet kan blive optaget.
Til nr. 2 Servicelovens § 12, stk. 4 Det foreslås tilføjet, at alle børn  

 har adgang til at blive optaget i en anden kommune end opholdskommunen.  

 Tilsvarende har alle børn adgang til at blive skrevet på  

 venteliste.
Forældrene skal have mulighed for at tilkendegive  

 ønsker om konkrete dagtilbud i den ønskede kommune.
Optagelsen  

 og opskrivning sker efter den pågældende kommunes retningslinjer  

 for dette.
Opholdskommunen har efter § 7 i serviceloven  

 forpligtelsen til sørge for det nødvendige antal pladser i  

 dagtilbud og har det overordnede ansvar for dagtilbuddene.
Det er  

 således opholdskommunen, som bestemmer serviceniveau, og dermed hvor  

 mange pladser/tilskud, den ønsker at finansiere.
Hvis forældre  

 ønsker at benytte et dagtilbud i en anden kommune, kan opholdskommunen  

 beslutte, at barnet skal optages i et dagtilbud i opholdskommunen, dvs. have  

 et tilsagn om et tilskud efter opholdskommunens almindelige retningslinjer  

 for optagelse, før forældrene kan få et tilskud med til en  

 anden kommune.
Det betyder, at ventetiden på et tilskud til brug for et  

 dagtilbud er den samme for forældre, uanset om de ønsker en  

 plads i opholdskommunen eller i en anden kommune.
Dette hindrer ikke, at  

 barnet kan skrives op i en anden kommune, mens forældrene venter  

 på at få en plads eller et tilskud fra opholdskommunen.  

 Opholdskommunen kan dog også indrette sine retningslinjer om optagelse  

 således, at borgere, der ønsker plads i en anden kommune end  

 opholdskommunen, kan få et tilskud med, mens der stadig er venteliste  

 til opholdskommunens dagtilbud.
Derved vil ledig kapacitet i andre kommuner  

 bliver udnyttet, og ventelisten i opholdskommunen blive mindre.
Det foreslås, at socialministeren fastsætter  

 nærmere regler om, hvornår udførerkommunen af hensyn til  

 at kunne tilbyde kommunens egne børn ophold i dagtilbud kan afvise at  

 optage børn fra andre kommuner af kapacitetsmæssige  

 årsager.
Muligheden for at kommunen kan afvise skal sikre:
at kommuner ikke bliver tvunget til kraftig  

 kapacitetsudbygning på grund af udefrakommende børn at kommuner med pasningsgaranti efter § 15 a  

 ikke bliver tvunget til at opgive pasningsgarantien med deraf følgende  

 forhøjelse af tilskuddet til følge at familier i opholdskommuner ikke kommer til at  

 vente væsentligt længere på en dagtilbudsplads ved tilgang  

 af udefrakommende børn.
Det foreslås endvidere, at børn har mulighed  

 for at blive optaget i et dagtilbud i andre kommuner fra det tidspunkt,  

 forældrene har fået tilsagn om at modtage et tilskud af  

 opholdskommunen.
Optagelsen sker efter udførerkommunens regler om  

 optagelse.
Til nr. 3 Servicelovens § 15, stk. 1-3 Det foreslås i forbindelse med frit valg af  

 dagtilbud over kommunegrænser, at begreberne om forældrebetaling  

 for en plads i et dagtilbud og særlige dagtilbud samt betaling for  

 klubtilbud og særlige klubtilbud generelt bliver ændret  

 således, at kommunens andel af udgifterne betegnes som et tilskud til  

 forældrene og forældrenes andel af udgifterne betegnes som  

 egenbetaling.
Ændringen af teksten er en konsekvens af dette.
Der  

 er ingen ændring i forhold til gældende regler.
Servicelovens § 15, stk. 4 Det foreslås, at ved optagelse i et dagtilbud i en  

 anden kommune end opholdskommunen, beregnes opholdskommunens tilskud  

 således, at det svarer til 70 pct. af de af de gennemsnitlige  

 driftsudgifter for dagtilbud i opholdskommunen beregnet for den aldersgruppe,  

 som barnet tilhører.
Det er typisk ½-2 årige, 3-5 årige og  

 6-10 årige, men kommunen kan også have indrettet sig på  

 anden vis.
Såfremt opholdskommunen har pasningsgaranti efter  

 servicelovens § 15 a og i øvrigt har nedsat tilskuddet til  

 dagtilbud i kommunen til fx 67 pct., nedsættes tilskuddet til brug for  

 dagtilbud i andre kommuner tilsvarende.
Det foreslås, at opholdskommunen betaler tilskuddet  

 direkte til udførerkommunen.
Hermed undgås  

 dobbeltadministration, hvor et eventuelt tilskudsbevis til forældre  

 først skulle udstedes og efterfølgende afregnes kommunerne  

 imellem.
Hvis dagtilbuddet er billigere end i opholdskommunen  

 foreslås det, at tilskuddet fra opholdskommunen højst kan  

 udgøre 70 pct. af driftsudgifterne pr. plads i det benyttede  

 dagtilbud, som beregnet i udførerkommunen.
Såfremt  

 udførerkommunen har pasningsgaranti efter servicelovens § 15 a og  

 i øvrigt har nedsat tilskuddet til dagtilbud i kommunen til fx 67  

 pct., nedsættes tilskuddet til brug for dagtilbud i  

 udførerkommunen tilsvarende.
 Tilskuddet kan dog samlet set blive mere end 70 pct. af  

 driftsudgifterne pr. plads i det benyttede dagtilbud, såfremt  

 opholdskommunen yder friplads, søskenderabat eller gør brug af  

 muligheden for at yde et ekstra tilskud efter stk. 5.
Det foreslås, at forældrene betaler forskellen  

 mellem tilskuddet fra opholdskommunen og driftsudgifterne pr. plads i det benyttede dagtilbud,  

 som beregnet i udførerkommunen.
Servicelovens § 15, stk. 5 Det foreslås, at opholdskommunen kan beslutte at  

 give et ekstra tilskud ved brug af dagtilbud over kommunegrænser.
Det  

 ekstra tilskud kan benyttes til enten at reducere udførerkommunens  

 udgifter, reducere egenbetalingen eller begge dele.
Ekstra tilskud til udførerkommune: Kommunen kan fx  

 beslutte at give et ekstra tilskud til udførerkommunen, således  

 at det fx dækker udførerkommunens ejendomsudgifter.
Hvad  

 angår børn med behov for særlig støtte fastholdes  

 de nuværende regler, hvor kommunen med det benyttede dagtilbud  

 også bærer eventuelle merudgifter.
I dag kan der fx i forhold til  

 et barn, der er anbragt, og som benytter et dagtilbud i en anden kommune, end  

 den der medvirkede til anbringelsen, ikke kræves særskilt  

 refusion af udgiften til eksempelvis en støttepædagog i  

 dagtilbuddet.
Støttepædagogen anses som en del af normeringen og  

 udgiften til støttepædagoger m.v. indgår derfor i de  

 almindelige driftsudgifter.
Men med muligheden for et ekstra tilskud, kan  

 opholdskommunen beslutte at give et ekstra tilskud til udførerkommunen  

 i forhold til børn, der kræver særlig støtte.
 Ekstra tilskud til forældre ved en reduktion af  

 egenbetalingen: Opholdskommunen kan beslutte at reducere egenbetalingen ved  

 at betale denne helt eller delvis i kraft af et højere tilskud til  

 udførerkommunen.
 Det ekstra tilskud skal ikke som tilskuddet efter  

 § 15, stk. 1, fastsættes for et år ad gangen, da intentionen  

 er, at kommunerne skal kunne bruge det ekstra tilskud fleksibelt til fx at  

 få nedbragt eventuelle ventelister.
Kommunen bør ved tildelingen af det ekstra tilskud  

 fastsætte længden af tildelingen.
Kommunen kan således  

 beslutte at indføre det ekstra tilskud for en afgrænset periode,  

 eventuelt for herefter at tage stilling til, om kommunen vil fortsætte  

 med at give det ekstra tilskud.
Det væsentlige er, at kommunen sikrer  

 sig, at forældrene og/eller udførerkommune er informeret om  

 størrelsen af tilskuddet, varigheden m.v. ved brug af dagtilbud uden  

 for kommunen.
 Kommunerne skal leve op til de almindelige  

 forvaltningsretlige lighedsgrundsætninger, hvorved kommunerne fx ikke  

 udelukkende kan give bestemte typer af familier et ekstra tilskud til  

 reduktion af egenbetalingen.
Servicelovens § 15, stk. 6-7, og § 15 a Der henvises til bemærkningerne til nr. 3
om § 15, stk. 1-3.
 I forhold til § 15, stk. 6, foreslås det, at  

 bemyndigelsen til socialministeren om at fastsætte nærmere regler  

 om tilskud udvides til også at omfatte § 26 om tilskud til privat  

 pasning.
Til nr. 4 Servicelovens § 18 Der henvises til bemærkningerne til nr. 3 om
§ 15, stk. 1-3.
Til nr. 5 Servicelovens § 22 Der henvises til bemærkningerne til nr. 3 om  

 § 15, stk. 1-3.
Til nr. 6 Servicelovens § 25 Der henvises til bemærkningerne til nr. 3 om  

 § 15, stk. 1-3.
Til nr. 7 Med forslaget ændres bestemmelsen om tilskud til  

 privat pasning fra en frivillig mulighed for kommunerne til en obligatorisk  

 ordning, som kommunerne skal tilbyde forældrene.
Til § 2 Det foreslås, at loven træder i kraft den 1.  

 januar 2004. Ændringerne i § 15 stk. 4 og 5 har virkning for de  

 forældre, som efter lovens ikrafttræden ønsker dagtilbud i  

 en anden kommune end opholdskommunen.
Forældre, der allerede har eller  

 får et barn optaget i en anden kommune end opholdskommunen inden lovens  

 ikrafttræden, følger de gældende regler, så  

 længe tilsagnet om dagtilbuddet i udførerkommunen gælder.  

 Det vil sige, at hvis forældre har fået tilsagn om en plads i 6  

 måneder eller i barnets børnehaveperiode, følger  

 forældrene de gældende regler for betaling i denne periode.  

 Herefter gælder de nye regler.
Den generelle ændring af betalingsbegrebet til et  

 tilskudsbegreb omfatter alle forældre med børn i dagtilbud fra  

 lovens ikrafttræden.
Der er ingen realitetsændringer i dette.
 Det foreslås, at ændringen af § 26 om  

 tilskud til privat pasning træder i kraft den 1. august 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 755 af 9. september 2002, som ændret ved  

 § 3 i lov nr. 1092 af 16. december 2002, § 1 i lov nr. 1066 af 17.  

 december 2002, lov nr. 1067 af 17. december 2002, lov nr. 1070 af 17.  

 december 2002 og lov nr. 1071 af 17. december 2002, foretages følgende  

 ændringer:
§ 12. Kommunen træffer  

 afgørelse om optagelse i et dagtilbud.
Afgørelsen kan ikke  

 indbringes for anden administrativ myndighed.
Kommunen kan bestemme, at  

 selvejende daginstitutioner efter § 9 og puljeordninger efter § 11  

 ikke er omfattet af 1. pkt.
 Stk. 2. Kommunen  

 fastsætter retningslinjer for optagelse af børn i dagtilbud.
Stk. 3.  

 Alle børn har adgang til at blive optaget i et dagtilbud.
Kommuner  

 uden pasningsgaranti efter § 15 a fastsætter en forventet  

 længste ventetid for optagelse i dagtilbud.
Kommunen kan ikke opsige  

 børn fra et dagtilbud, uden at der tilbydes et andet tilsvarende  

 dagtilbud eller anden relevant foranstaltning.
 1.
» 2.
» Betaling § 15. Forældrene betaler for  

 opholdet i dagtilbudet med et beløb, der svarer til 30 pct. af de  

 budgetterede udgifter ved ophold i dagtilbudet, bortset fra ejendomsudgifter,  

 herunder husleje og vedligeholdelse, jf. dog stk. 4.
Stk. 2. Kommunen  

 afgør, om betalingen skal beregnes på grundlag af udgifterne ved  

 driften af den enkelte daginstitution eller på grundlag af de  

 gennemsnitlige udgifter ved driften af daginstitutioner af samme type i  

 kommunen.
Betalingen for ophold i ordninger efter § 11 beregnes dog  

 på grundlag af udgifterne ved driften af den enkelte ordning, jf.  

 § 144, stk. 3.
 3.
» § 15. Opholdskommunen giver  

 forældre med børn et tilskud til brug for dagtilbud efter  

 §§ 9-11. Opholdskommunens tilskud svarer til 70 pct. og  

 forældrenes egenbetaling til 30 pct. af de budgetterede udgifter ved  

 ophold i dagtilbuddet i opholdskommunen, bortset fra ejendomsudgifter,  

 herunder husleje og vedligeholdelse, jf. dog stk. 4, 5 og 6.
 Stk. 3.  

 For den kommunale dagpleje beregnes betalingen på grundlag af de  

 gennemsnitlige udgifter ved opholdet i den kommunale dagpleje.
 Stk. 4.  

 Socialministeren fastsætter nærmere regler om betalingen efter  

 stk. 1 og kan herunder bestemme, at der skal ske nedsættelse eller  

 bortfald af betalingen under hensyn til forældrenes økonomiske  

 forhold og børnenes særlige behov for ophold i dagtilbud.
Stk. 5. Betalingen  

 fastsættes for et regnskabsår ad gangen på grundlag af  

 dagtilbudenes budgetter.
Dette gælder dog ikke for puljeordninger, jf.  

 § 11.
Stk. 2.  

 Ved optagelse i daginstitution i opholdskommunen beregnes tilskud på  

 grundlag af udgifterne ved driften af den enkelte daginstitution eller  

 på grundlag af de gennemsnitlige udgifter ved driften af  

 daginstitutioner af samme type i kommunen.
Tilskud for ophold i ordninger  

 efter § 11 beregnes dog på grundlag af udgifterne ved driften af  

 den enkelte ordning, jf. § 144, stk. 3.
 Stk. 3. Ved optagelse  

 i kommunal dagpleje i opholdskommunen beregnes tilskud på grundlag af  

 de gennemsnitlige udgifter ved ophold i den kommunale dagpleje.
Stk. 4.  

 Ved optagelse i dagtilbud i en anden kommune end opholdskommunen beregnes  

 opholdskommunens tilskud, således at det svarer til 70 pct. af de  

 gennemsnitlige driftsudgifter pr. plads for dagtilbud i opholdskommunen  

 beregnet for den aldersgruppe, som barnet tilhører.
Tilskuddet kan dog  

 højst udgøre 70 pct. af de budgetterede driftsudgifter pr.  

 plads i det benyttede dagtilbud, som beregnet af udførerkommunen, jf.  

 dog stk. 5 og 6. Opholdskommunen betaler tilskuddet direkte til  

 udførerkommunen.
Forældrene betaler forskellen mellem tilskuddet  

 fra opholdskommunen og driftsudgiften pr. plads i det benyttede dagtilbud,  

 som beregnet i udførerkommunen.
Stk. 5.  

 Opholdskommunen kan, hvis forældre vælger et dagtilbud i anden  

 kommune end opholdskommunen, beslutte at give et ekstra tilskud til  

 udførerkommunen for enten at reducere udførerkommunens  

 udgifter, reducere egenbetalingen eller begge dele.
Opholdskommunen betaler  

 det ekstra tilskud direkte til udførerkommunen.
 Stk. 6.  

 Socialministeren fastsætter nærmere regler om tilskud og  

 egenbetaling efter stk. 1 og 4 samt § 26 og kan herunder bestemme, at  

 tilskuddet skal forhøjes under hensyn til forældrenes  

 økonomiske forhold og børnenes særlige behov for ophold i  

 dagtilbud.
Stk. 7. Tilskud og  

 egenbetaling efter stk. 1 fastsættes for et regnskabsår ad gangen  

 på grundlag af dagtilbuddenes budgetter.
Dette gælder dog ikke  

 for puljeordninger, jf. § 11.
 § 15 a.
Stk. 2.  

 Pasningsgarantien indebærer, at kommunen har pligt til at anvise plads  

 i et dagtilbud, jf. §§ 9-11, til alle børn i aldersgruppen over  

 26 uger og indtil barnets skolestart.
Socialministeren fastsætter  

 nærmere regler om pasningsgarantien, herunder om frister for anvisning  

 af plads og om særlig forhøjet forældrebetaling.
Stk. 3. Hvis kommunen  

 ikke kan anvise en plads i et dagtilbud fra den dato, hvor barnet efter de  

 regler, der er fastsat efter stk. 2, skal anvises en plads, betragtes det som  

 brud på pasningsgarantien.
Kommunen har herefter pligt til med virkning  

 fra den 1. i den følgende måned at ophøre med at  

 opkræve den forhøjede betaling efter stk. 1.
 Stk. 4. I ganske  

 særlige og enkeltstående tilfælde, hvor kommunen ikke kan  

 tilbyde en plads inden for fristerne, kan kommunen uanset stk. 3 fortsat  

 opkræve den forhøjede forældrebetaling, hvis kommunen  

 inden for yderligere én måned kan anvise en plads til  

 barnet.
 § 15 a.
Stk. 2.  

 Pasningsgarantien indebærer, at kommunen har pligt til at anvise plads  

 i et dagtilbud, jf. §§ 9-11, til alle børn i aldersgruppen over  

 26 uger og indtil barnets skolestart.
Socialministeren fastsætter  

 nærmere regler om pasningsgarantien, herunder frister for anvisning af  

 plads og om nedsættelse af tilskuddet.
Stk. 3. Hvis kommunen  

 ikke kan anvise en plads i et dagtilbud fra den dato, hvor barnet efter de  

 regler, der er fastsat efter stk. 2, skal anvises en plads, betragtes det som  

 brud på pasningsgarantien.
Kommunen har herefter pligt til med virkning  

 fra den 1. i den følgende måned at ophøre med at give  

 nedsat tilskud efter stk. 1.
Stk. 4. I ganske  

 særlige og enkeltstående tilfælde, hvor kommunen ikke kan  

 tilbyde en plads inden for fristerne, kan kommunen uanset stk. 3 fortsat give  

 nedsat tilskud, hvis kommunen inden for yderligere én måned kan  

 anvise en plads til barnet.« § 18.
 4.
»§ 18. Tilskud  

 og egenbetaling for opholdet i de særlige dagtilbud beregnes efter  

 regler, der fastsættes af socialministeren.« Betaling § 22. Kommunen fastsætter  

 betaling for deltagelse i klubber og andre socialpædagogiske  

 fritidstilbud og kan beslutte, at der ikke skal ydes betaling for deltagelse  

 i enkelte tilbud eller typer af tilbud.
Betalingen kan højst  

 udgøre 20 pct. af udgifterne ved driften af det enkelte tilbud eller  

 af de gennemsnitlige udgifter ved driften af samme type af tilbud i kommunen,  

 som disse opgøres efter § 15, stk. 1. For private klubordninger,  

 jf. § 20, 2. pkt., beregnes betalingen på grundlag af udgifterne  

 ved driften af den enkelte ordning.
Stk. 2.  

 Socialministeren fastsætter nærmere regler om betalingen efter  

 stk. 1 og kan bestemme, at der kan opkræves særskilt betaling for  

 materialeforbrug og forplejning.
Socialministeren kan endvidere  

 fastsætte, at der skal ske nedsættelse eller bortfald af betaling  

 under hensyn til forældrenes økonomiske forhold og barnets eller  

 den unges særlige behov for deltagelse i tilbudet.
 5.
» § 22. Kommunen fastsætter  

 tilskud og egenbetaling for deltagelse i klubber og andre  

 socialpædagogiske fritidstilbud og kan beslutte at yde 100 pct. tilskud  

 til deltagelse i enkelte tilbud eller typer af tilbud.
Tilskuddet skal mindst  

 udgøre 80 pct. af udgifterne ved driften af det enkelte tilbud eller  

 af de gennemsnitlige udgifter ved driften af samme type af tilbud i kommunen,  

 som disse opgøres efter § 15, stk. 1. For private klubordninger,  

 jf. § 20, 2. pkt., beregnes tilskud og egenbetaling på grundlag af  

 udgifterne ved driften af den enkelte ordning.
Stk. 2.  

 Socialministeren fastsætter nærmere regler om tilskud og  

 egenbetaling efter stk. 1 og kan bestemme, at der kan opkræves  

 særskilt egenbetaling for materialeforbrug og forplejning.  

 Socialministeren kan endvidere fastsætte, at tilskuddet skal  

 forhøjes under hensyn til forældrenes økonomiske forhold  

 og barnets eller den unges særlige behov for deltagelse i  

 tilbudet.« § 25.
 6.
»§ 25. Tilskud  

 og egenbetaling for opholdet i de særlige klubtilbud beregnes efter  

 regler, der fastsættes af socialministeren.« § 26.
 7.
