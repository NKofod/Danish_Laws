(Handelsskolerne og de tekniske skoler) Efter ansøgning fra Murerfagets Fællesudvalg og efter indstilling fra  

 Erhvervsuddannelsesudvalget for bygge og anlægsområdet og  

 Erhvervsuddannelsesrådet godkender direktoratet for erhvervsuddannelserne i  

 medfør af § 3, stk. 2, i bekendtgørelse nr. 380 af 31. juli 1978 om optagelse  

 og om uddannelsesaftaler m.v. for elever i de erhvervsfaglige  

 grunduddannelser herved, at der gives adgang til 2. dels-uddannelsen i  

 murerfaget for personer, der har gennemgået en erhvervsfaglig  

 basisuddannelse, der ikke er umiddelbart adgangsgivende til mureruddannelsen.
 De pågældende optages uden alders- eller beskæftigelseskrav på lige fod  

 med voksne uddannelsessøgende, jfr. midlertidige retningslinier af 27.  

 september 1982 for voksne uddannelsessøgendes adgang til at indgå  

 uddannelsesaftale inden for murerfaget uden at have gennemført den  

 forudgående basisuddannelse.
 Disse elever skal således ligesom de voksne uddannelsessøgende og personer  

 med dispensation for basisuddannelsen indgå uddannelsesaftale af 2 år og 9  

 måneders varighed begyndende med det særlige indledende skoleophold.
 Denne godkendelse har virkning for uddannelsesaftaler, der indgås med  

 begyndelsestermin fra den 14. oktober 1985.
 P.d.v.
