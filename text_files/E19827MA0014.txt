 En forening har rejst spørgsmål om den afgiftsmæssige stilling for  

 følgende aktiviteter:
 1. Salg af hele teaterforestillinger under ét for et fast beløb til  

 andre foreninger, som selv skaffer publikum og eventuelt opkræver  

 entré. Forestillingerne foregår enten i foreningens (teatrets) egne  

 lokaler eller i lokaler i forsamlingshuse eller lignende.
 2. Opførelse af offentlige teaterforestillinger i foreningens lokaler mod  

 entré.
 3. Salg i foreningens lokaler af øl og vand mv. til såvel publikum som til  

 foreningens medlemmer.
Nævnet traf afgørelse om, at de under punkt 1 og 2 nævnte aktiviteter er  

 afgiftspligtige efter lovens § 2, stk. 3, punkt d, 2. pkt, jf. § 3, stk. 1,  

 punkt b.
Der skal endvidere svares afgift af det under punkt 3 anførte salg  

 af drikkevarer mv. efter lovens § 2, stk. 1.
 Afgørelsen supplerer Mn.104. Der er endvidere i Mn.981 truffet afgørelse  

 om, at der ikke skal betales moms af sædvanligt medlemskontingent.
