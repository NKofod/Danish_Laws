(UNESCO) Efter at Rigsdagen den 11. Juli d.A. havde meddelt sit  

 Samtykke til Danmarks Ratifikation af den i London den 16. November 1945  

 undertegnede Overenskomst om Oprettelse af de Forenede Nationers Organisation  

 for undervisningsmæssige, videnskabelige og kulturelle Spørgsmaal, har Hans  

 Majestæt Kongen ved Resolution af 14. August d.A. rafiticeret nævnte  

 Overenskomst, hvis Tekst er saalydende:
REGERINGERNE I DE STATER, DER ER DELTAGERE I DENNE OVERENSKOMST, ERKLÆRER  

 PAA DERES FOLKS VEGNE, at eftersom Krige begynder i Menneskers Sind, maa Forsvaret for Freden  

 ligeledes opbygges i Menneskers Sind, at Folkenes Uvidenhed om andre Folks Skikke og Levevis igennem hele  

 Menneskehedens Historie har ligget til Grund for den Mistillid og Mistro  

 mellem Nationerne, som har været Skyld i, at deres indbyrdes  

 Uoverensstemmelser altfor ofte har udviklet sig til Krig, at den store og frygtelige Krig, der nu er endt, var en Krig, der var  

 muliggjort ved Fornægtelse af de demokratiske Grundsætninger om Menneskers  

 Værdighed, Ligeberettigelse og gensidige Respekt og ved i Stedet herfor,  

 under Udnyttelse af Uvidenhed og Fordomme, at udbrede Læresætninger om  

 Menneskers og Racers Ulighed, at en almindelig Udbredelse af Kultur og Opdragelse af Menneskeheden til  

 Retfærdighed, Frihed og Fred er uundværlig for Menneskets Værdighed og udgør  

 en hellig Pligt, som alle Nationer maa opfylde i gensidig Hjælpsomheds Aand, og at en Fred, der udelukkende hvilede paa Regeringernes politiske og  

 økonomiske Aftaler, ikke vilde kunne opnaa enstemmig, varig og oprigtig  

 Tilslutning fra Verdens Folk, og at Freden derfor, hvis den ikke skal glippe,  

 maa opbygges paa Menneskehedens intellektuelle og moralske Solidaritet.
AF DISSE GRUNDE er de Stater, der er Deltagere i denne Overenskomst, og som ønsker at  

 sikre en fuldstændig og ligelig Adgang til Uddannelse for alle, en  

 uindskrænket Søgen efter objektiv Sandhed, og en fri Udveksling af Tanker og  

 Viden, enige om og besluttede paa at udvikle og udbygge Midlerne til Samkvem  

 mellem deres Folk og at anvende disse Midler til indbyrdes Forstaaelse og en  

 mere sandfærdig og fuldkommen Viden om hverandres Levevis.
FØLGELIG oprettes herved de Forenede Nationers Organisation for  

 undervisningsmæssige, videnskabelige og kulturelle Spørgsmål i det Øjemed  

 gennem Folkenes undervisningsmæssige, videnskabelige og kulturelle  

 Forbindelser at virke til Fremme af de Formaal med Hensyn til international  

 Fred og Menneskehedens almindelige Velfærd, for hvilke de Forenede Nationers  

 Organisation blev oprettet, og som dens Pagt forkynder.
ARTIKEL I FORMAAL OG FUNKTIONER 1. Organisationens Formaal er at bidrage til Fred og  

 Sikkerhed ved at befordre Samarbejdet mellem Nationerne gennem Undervisning,  

 Videnskab og Kultur for derved at fremme den almindelige Respekt for  

 Retfærdighed, for Loven, for Menneskerettighederne og for de fundamentale  

 Frihedsrettigheder, som ved de Forenede Nationers Pagt er tilsikret Jordens  

 Folk uden Forskel med Hensyn til Race, Køn, Sprog eller Religion.
 2. For at virkeliggøre dette Formaal vil  

 Organisationen:
ved efter Anmodning at samarbejde med Medlemmerne i deres Virksomhed paa  

 Undervisningens Omraade, ved at indlede Samarbejde mellem Nationerne til Fremme af Idealet om lige  

 Adgang til Uddannelse uden Hensyn til Race, Køn, økonomiske eller sociale  

 Forhold, ved at foreslaa de Undervisningsmetoder, der er bedst egnede til at  

 forberede den opvoksende Slægt til det Ansvar, som Friheden medfører; ved at opmuntre til Samarbejde mellem Folkene paa alle Aandslivets  

 Omraader, herunder international Udveksling af Personer, der virker paa  

 Undervisningens, Videnskabens og Kulturens Omraade, og Udveksling af  

 Publikationer, Genstande af kunstnerisk og videnskabelig Interesse og andet  

 Oplysningsmateriale; ved at tage Initiativet til saadanne Former for internationalt Samarbejde,  

 som kan give Folkene i alle Lande Adgang til Materiale, der er trykt og  

 offentliggjort i et hvilket som helst af dem.
 3. Med Henblik paa at bevare Uafhængighed, Integritet  

 og en frugtbar Mangfoldighed i Medlemsstaternes Kultur og  

 Undervisningssystemer er det Organisationen forbudt at blande sig i Sager,  

 der i det væsentlige hører ind under deres egen Jurisdiktion.
ARTIKEL II MEDLEMSSKAB 1. Medlemsskab i de Forenede Nationer medfører Ret til  

 at være Medlem af de Forenede Nationers Organisation for  

 undervisningsmæssige, videnskabelige og kulturelle Spørgsmaal.
2. Paa de Betingelser, der indeholdes i den  

 Overenskomst, som skal afsluttes mellem nærværende Organisation og de  

 Forenede Nationer og godkendes i Henhold til denne Konventions Art.
X, Kan  

 Stater, der ikke er Medlemmer af de Forenede Nationer, paa Forslag af  

 Forretningsudvalget og med to Trediedeles Flertal i Generalforsamlingen blive  

 optaget som Medlemmer af Organisationen.
 3. Medlemmer af Organisationen, der er suspenderet i  

 Udøvelsen af Rettigheder og Privilegier som Medlemmer af de Forenede  

 Nationer, skal paa Anmodning af sidstnævnte Organisation suspenderes i de dem  

 som Medlemmer af nærværende Organisation tilkommende Rettigheder og  

 Privilegier.
 4. Medlemmer af Organisationen, der udelukkes af de  

 Forenede Nationer, ophører automatisk med at være Medlemmer af nærværende  

 Organisation.
ARTIKEL III ORGANER Organisationen omfatter en Generalforsamling, et Forretningsudvalg og et  

 Sekretariat.
ARTIKEL IV GENERALFORSAMLINGEN A.
Sammensætning.
1. Generalforsamlingen bestaar af Repræsentanter for  

 de Stater, der er Medlemmer af Organisationen.
Hver Medlemsstats Regering  

 udpeger højst fem Delegerede, som skal udvælges efter Samraad med den  

 nationale Kommission, hvis en saadan er nedsat, eller med Sammenslutninger  

 indenfor Undervisning, Videnskab og Kultur.
B.
Funktioner.
2. Generalforsamlingen fastlægger Organisationens  

 Politik og Hovedretningslinier for Arbejdet.
Den træffer Afgørelser med  

 Hensyn til Planer, der er udarbejdet af Forretningsudvalget.
 3. Generalforsamlingen indkalder, naar den skønner det  

 ønskeligt, mellemfolkelige Konferencer om Undervisning, Naturvidenskab og  

 Humaniora samt Udbredelse af Kundskaber.
4. Naar Generalforsamlingen vedtager Forslag til  

 Forelæggelse for Medlemsstaterne, skal den skelne mellem Henstillinger og  

 mellemfolkelige Konventioner, der forelægges til Godkendelse.
I det første  

 Tilfælde er simpelt Flertal tilstrækkeligt, i det sidstnævnte Tilfælde kræves  

 to Trediedeles Flertal.
Enhver Medlemsstat skal forelægge Henstillinger eller  

 Konventioner for sine kompetente Myndigheder indenfor et Tidsrum af et Aar  

 fra Slutningen af den Samling, paa hvilken de blev vedtaget.
 5. Generalforsamlingen skal virke raadgivende for de  

 Forenede Nationers Organisation med Hensyn til den undervisningsmæssige,  

 videnskabelige og kulturelle Side af Sager, der vedrører de Forenede  

 Nationer, i Overensstemmelse med de Vilkaar og den Fremgangsmaade, hvorom de  

 kompetente Myndigheder indenfor de to Organisationer bliver enige.
 6. Generalforsamlingen modtager og behandler de  

 Indberetninger, der periodisk indsendes af Medlemsstaterne i Henhold til  

 Artikel VIII.
 7. Generalforsamlingen vælger Medlemmerne af  

 Forretningsudvalget og udnævner paa Forretningsudvalgets Forslag  

 Generaldirektøren.
C.
Afstemning.
8. Hver Medlemsstat har een Stemme i  

 Generalforsamlingen.
Beslutninger tages ved simpel Stemmeflerhed undtagen i  

 Tilfælde, hvor Bestemmelserne i denne Statut kræver to Trediedeles Flertal.  

 Ved Flertal forstaas et Flertal af de tilstedeværende og stemmeafgivende  

 Medlemmer.
D.
Forretningsgang.
9. Generalforsamlingen træder sammen til ordentlig  

 Samling hvert Aar; den kan træde sammen til overordentlig Samling, naar den  

 indkaldes af Forretningsudvalget.
Paa hver Samling skal Generalforsamlingen  

 udpege Stedet for den næste Samling, og det skal skifte fra Aar til Aar.
 10. Generalforsamlingen vælger for hver Samling sin  

 Præsident og sit Bureau samt vedtager en Forretningsorden.
 11. Generalforsamlingen nedsætter specielle og  

 tekniske Udvalg og saadanne andre underordnede Organer, som maatte være  

 nødvendige til Udførelsen af dens Arbejde.
 12. Generalforsamlingen sørger for, at der under  

 Iagttagelse af de nærmere Regler, den maatte foreskrive herom, træffes  

 Foranstaltninger til offentlig Adgang til Møderne.
E.
Observatører.
 13. Generalforsamlingen kan paa Forslag af  

 Forretningsudvalget og med to Trediedeles Flertal, under Iagttagelse af  

 Forretningsordenen, indbyde Repræsentanter for saadanne mellemfolkelige  

 Organisationer, som omtales i Artikel XI, Stykke 4, til at deltage som  

 Observatører ved bestemte Møder i Forsamlingen eller dens Kommissioner.
ARTIKEL V FORRETNINGSUDVALGET A.
Sammensætning.
 1. Forretningsudvalget bestaar af atten Medlemmer, der  

 er valgt af Generalforsamlingen blandt de af Medlemsstaterne udpegede  

 Delegerede, samt af Forsamlingens Præsident, der ex officio  har sæde  

 i Udvalget i raadgivende Egenskab.
2. Ved Valg af Medlemmer til Forretningsudvalget skal  

 Generalforsamlingen bestræbe sig paa at medtage Personer, der er kyndige med  

 Hensyn til Kunst, Kultur, Videnskab, Undervisning og Ideers Udbredelse og ved  

 deres Erfaring og Dygtighed kvalificeret til at udføre Udvalgets  

 administrative og udøvende Opgaver.
Den skal ogsaa tage Hensyn til de  

 forskellige Kulturformer og en passende geografisk Fordeling.
Der maa ikke  

 paa noget Tidspunkt sidde mere end een Statsborger fra nogen Medlemsstat i  

 Udvalget, Forsamlingens Præsident ikke medregnet.
3. De valgte Medlemmer af Forretningsudvalget fungerer  

 i en Periode af tre Aar og kan straks genvælges for endnu en Periode, men kan  

 ikke vælges for mere end to Perioder i Træk.
Ved det første Valg udpeges  

 atten Medlemmer, hvoraf en Trediedel træder tilbage efter et Aars Forløb og  

 en Trediedel efter to Aars Forløb, saaledes at Rækkefølgen for deres  

 Tilbagetræden bestemmes ved Lodtrækning straks efter Valget.
Derefter vælges  

 seks Medlemmer hvert Aar.
 4. I Tilfælde af, at et Medlem dør eller nedlægger sit  

 Hverv, udpeger Forretningsudvalget blandt den paagældende Medlemsstats  

 Delegerede en Suppleant, der faar Sæde i Udvalget indtil Generalforsamlingens  

 næste Samling, paa hvilken der vælges et Medlem for Resten af Perioden.
B.
Funktioner.
 5. Forretningsudvalget, der handler efter Bemyndigelse  

 af Generalforsamlingen, er ansvarligt for Udførelsen af de af Forsamlingen  

 vedtagne Planer og udarbejder dens Dagsorden og Arbejdsprogram.
 6. Forretningsudvalget stiller Forslag til  

 Generalforsamlingen om Optagelse af nye Medlemmer i Organisationen.
7. Under Iagttagelse af de Beslutninger, som  

 Generalforsamlingen træffer, vedtager Forretningsudvalget selv sin  

 Forretningsorden.
Det vælger sit Bureau blandt sine egne Medlemmer.
 8. Forretningsudvalget træder sammen til ordentlig  

 Samling mindst to Gange om Aaret og kan træde sammen til overordentlig  

 Samling, hvis det indkaldes af Formanden paa dennes eget Initiativ eller  

 efter Anmodning af seks af Udvalgets Medlemmer.
 9. Forretningsudvalgets Formand forelægger for  

 Generalforsamlingen, med eller uden Bemærkninger, Generaldirektørens  

 Aarsberetning om Organisationens Virksomhed, efter at Beretningen i Forvejen  

 har været forelagt Udvalget.
 10. Forretningsudvalget træffer de nødvendige  

 Foranstaltninger til at raadføre sig med Repræsentanter for mellemfolkelige  

 Organisationer eller kvalificerede Personer, der beskæftiger sig med  

 Spørgsmaal, som ligger indenfor Udvalgets Kompetence.
 11. Medlemmerne af Forretningsudvalget udøver de  

 Beføjelser, der er overdraget dem af Generalforsamlingen, paa hele  

 Forsamlingens Vegne og ikke som Repræsentanter for deres respektive  

 Regeringer.
ARTIKEL VI SEKRETARIATET 1. Sekretariatet bestaar af en Generaldirektør og det  

 fornødne Personale.
2. Generaldirektøren udpeges af Forretningsudvalget og  

 ansættes af Generalforsamlingen for at Tidsrum af seks Aar paa saadanne  

 Betingelser, som godkendes af Forsamlingen; han kan genansættes.
Han er  

 Organisationens øverste administrative Embedsmand.
3. Generaldirektøren, eller en af ham udpeget  

 Stedfortræder, deltager uden Stemmeret i alle Møder i Generalforsamlingen,  

 Forretningsudvalget og Organisationens Udvalg.
Han udarbejder Forslag om  

 saadanne hensigtsmæssige Foranstaltninger, der maatte være at træffe af  

 Forsamlingen og Udvalget.
4. Generaldirektøren udnævner Sekretariatets Personale  

 i Henhold til Personaleregulativer, der skal godkendes af  

 Generalforsamlingen.
Under Forbehold af det afgørende Hensyn til Opnaaelse af  

 den højeste Grad af Retskaffenhed, Dygtighed og teknisk Sagkundskab skal  

 Ansættelse af Personale ske paa en saa omfattende geografisk Basis som  

 muligt.
5. Generaldirektørens og Personalets Ansvar er  

 udelukkende af mellemfolkelig Karakter.
I Udøvelsen af deres Pligter maa de  

 ikke søge eller modtage Instruktioner fra nogen Regering eller fra nogen  

 Myndighed udenfor Organisationen.
De skal afholde sig fra enhver Virksomhed,  

 som maatte være uforenelig med deres Stilling som mellemfolkelige Embedsmænd.  

 Enhver af Organisationens Medlemsstater forpligter sig til at respektere den  

 mellemfolkelige Karakter af Generaldirektørens og Personalets Funktioner og  

 til ikke at søge at øve Indflydelse paa dem ved Udførelsen af deres Hverv.
 6. Intet i denne Artikel skal forhindre Organisationen  

 i at træffe særlige Ordninger indenfor de Forenede Nationers Organisation om  

 fælles Tjenestegrene og Personale samt om Udveksling af Personale.
ARTIKEL VII NATIONALE SAMARBEJDSINSTITUTIONER 1. Hver Medlemsstat træffer saadanne Ordninger, som  

 stemmer med dens særlige Forhold, med det Formaal at knytte de vigtigste af  

 den Institutioner paa det undervisningsmæssige, videnskabelige og kulturelle  

 Omraade til Organisationens Arbejde, fortrinsvis ved Nedsættelse af en  

 national Kommission, der paa bred Basis repræsenterer Regeringen og de  

 forannævnte Institutioner.
 2. Nationale Kommissioner eller nationale  

 Samarbejdsinstitutioner virker, hvor de findes, som Raadgivere for deres  

 respektive Delegationer til Generalforsamlingen og for deres Regeringer i  

 Spørgsmaal vedrørende Organisationen og fungerer som Forbindelsesled i alle  

 Spørgsmaal af Interesse for den.
 3. Organisationen kan paa Anmodning af en Medlemsstat  

 beskikke et Medlem af Sekretariatet til, midlertidigt eller permanent, at  

 gøre Tjeneste i den paagældende Stats nationale Kommission for at bistaa ved  

 Udførelsen af dens Arbejde.
ARTIKEL VIII INDBERETNINGER FRA MEDLEMSSTATER Enhver Medlemsstat skal regelmæssigt i en Form, som fastsættes af  

 Generalforsamlingen, sende Indberetninger til Organisationen om sine Love,  

 Forskrifter og Statistik angaaende Virksomhed og Institutioner paa det  

 undervisningsmæssige, videnskabelige og kulturelle Omraade og om de  

 Foranstaltninger, der træffes med Hensyn til de i Artikel IV, Stykke 4,  

 omhandlede Forslag og Konventioner.
ARTIKEL IX BUDGET 1. Budgettet administreres af Organisationen.
 2. Generalforsamlingen godkender Budgettet og sætter  

 det endeligt i Kraft samt fastsætter Fordelingen af det finansielle Ansvar  

 mellem Organisationens Medlemsstater under Iagttagelse af saadanne Aftaler  

 med de Forenede Nationer, som maatte blive truffet i den Overenskomst, der  

 afsluttes i Henhold til Artikel X.
 3. Generaldirektøren kan med Forretningsudvalgets  

 Godkendelse modtage Gaver, Legater og Subventioner direkte fra Regeringer,  

 offentlige og private Institutioner, Selskaber og private Personer.
ARTIKEL X FORBINDELSE MED ANDRE SÆRLIGE MELLEMFOLKELIGE ORGANISATIONER OG  

 INSTITUTIONER Nærværende Organisation skal saa snart som muligt bringes i Forbindelse  

 med de Forenede Nationers Organisation som en af de særlige Institutioner,  

 der omhandles i Artikel 57 i de Forenede Nationers Pagt.
Denne Forbindelse  

 skal oprettes ved en i Henhold til Pagtens Artikel 63 med de Forenede  

 Nationers Organisation afsluttet Overenskomst, der skal godkendes af  

 nærværende Organisations Generalforsamling.
Overenskomsten skal indeholde  

 Bestemmelser om effektivt Samarbejde mellem de to Organisationer i deres  

 Stræben efter fælles Maal og skal samtidig anerkende nærværende Organisations  

 Selvstyre indenfor dens Myndighedsomraade, som det er fastlagt ved nærværende  

 Overenskomst.
En saadan Overenskomst kan blandt andet bestemme, at  

 Organisationens Budget skal godkendes og finansieres af de Forenede Nationers  

 Plenarforsamling.
ARTIKEL XI 1. Organisationen kan samarbejde med andre særlige  

 Regeringsorganisationer og -institutioner, hvis Interesser og Virksomhed er  

 beslagtet med dens Formaal.
I dette Øjemed kan Generaldirektøren, der handler  

 under Forretningsudvalgets almindelige Myndighed, oprette effektiv  

 Arbejdsforbindelser med saadanne Organisationer og Institutioner og oprette  

 saadanne Fællesudvalg, som maatte være nødvendige for at sikre effektivt  

 Samarbejde.
Enhver formel Ordning, der træffes med saadanne Organisationer og  

 Institutioner, skal være underkastet Forretningsudvalgets Godkendelse.
 2. Naar Organisationens Generalforsamling og de  

 kompetente Myndigheder for hvilke som helst andre særlige interguvernementale  

 Organisationer og Institutioner, hvis Formaal og Funktioner ligger indenfor  

 nærværende Organisations Myndighedsomraade, finder det ønskeligt at foretage  

 en Overførsel af deres Hjælpekilder og Virksomhed til nærværende  

 Organisation, kan Generaldirektøren med Forbehold af Generalforsamlingens  

 Godkendelse indgaa dertil sigtende, gensidige Overenskomster, som begge  

 Parter finder antagelige.
 3. Organisationen kan afslutte passende Overenskomster  

 med andre interguvernementale Organisationer om gensidig Repræsentation ved  

 Møder.
4. De Forenede Nationers Organisation for  

 undervisningsmæssige, videnskabelige og kulturelle Spørgsmaal kan træffe  

 hensigtsmæssige Foranstaltninger til Raadslagning og Samarbejde med  

 ikke-officielle mellemfolkelige Organisationer, der beskæftiger sig med Sager  

 indenfor dens Myndighedsomraade, og kan indbyde dem til at paatage sig  

 særlige Hverv.
Saadant Samarbejde kan ogsaa omfatte passende Deltagelse af  

 Repræsentanter for ovennævnte Organisationer i Arbejdet i de raadgivende  

 Udvalg, der nedsættes af Generalforsamlingen.
ARTIKEL XII ORGANISATIONENS RETSSTILLING Bestemmelserne i Artiklerne 104 og 105 i de Forenede Nationers Pagt  

 angaaende denne Organisations Retsstilling, dens Forrettigheder og  

 Immuniteter kommer ligeledes til Anvendelse paa nærværende Organisation.
ARTIKEL XIII ÆNDRINGER 1. Foreslaaede Ændringer til denne Overenskomst træder  

 i Kraft, naar de er blevet godkendt af Generalforsamlingen med to Trediedeles  

 Flertal, dog med det Forbehold, at Ændringer, der medfører væsentlige  

 Forandringer af Organisationens Formaal eller nye Forpligtelser for  

 Medlemsstaterne, kræver paafølgende Godkendelse af to Trediedele af  

 Medlemsstaterne, før de træder i Kraft.
Ordlyden til Ændringsforslag skal af  

 Generaldirektøren meddeles Medlemsstaterne mindst seks Maaneder, før de  

 kommer til Behandling i Generalforsamlingen.
 2. Generalforsamlingen er beføjet til med to  

 Trediedeles Flertal at vedtage en Forretningsorden til Gennemførelse af denne  

 Artikels Bestemmelser.
ARTIKEL XIV FORTOLKNING 1. Den engelske og franske Tekst til denne  

 Overenskomst skal betragtes som lige autoritative.
 2. Alle Spørgsmaal eller Uoverensstemmelser angaaende  

 Fortolkningen af denne Overenskomst skal henvises til Afgørelse ved den  

 mellemfolkelige Domstol eller til en Voldgiftsret, saaledes som  

 Generalforsamlingen maatte bestemme under Iagttagelse af sin  

 Forretningsorden.
ARTIKEL XV IKRAFTTRÆDEN 1. Overenskomsten skal godkendes.  

 Godkendelsesdokumenterne skal deponeres hos det Forenede Kongeriges Regering.
2. Overenskomsten skal staa aaben for Underskrift i  

 det Forenede Kongeriges Regerings Arkiv.
Underskrift kan finde Sted enten før  

 eller efter, at Godkendelsesdokumentet er deponeret.
Ingen Godkendelse er  

 gyldig undtagen i Forbindelse med forudgaaende eller efterfølgende  

 Underskrift.
3. Overenskomsten træder i Kraft, naar den er godkendt  

 af tyve af Signatarstaterne.
Senere Godkendelser har øjeblikkelig Virkning.
4. Det Forenede Kongeriges Regering giver alle de  

 Forenede Nationers Medlemmer Meddelelse om Modtagelsen af samtlige Godkendelsesdokumenter og om den Dato, paa hvilken Overenskomsten træder i Kraft i Henhold til foranstaaende Stykke.
Til Bekræftelse heraf har de undertegnede, der er behørigt bemyndigede dertil, underskrevet denne Overenskomst i det engelske og franske Sprog, hvoraf begge Tekster er lige autentiske.
Sket i London den sekstende Dag i November 1945 i et enkelt Eksemplar i det engelske og franske Sprog, hvoraf bekræftede Kopier vil blive fremsendt af det Forenede Kongeriges Regering til alle de Forenede Nationers Medlemmer.
 Undertegnet af Repræsentanter for følgende Stater:
ARGENTINA BELGIEN BOLIVIA BRASILIEN CANADA CHILE COLOMBIA CUBA CZEKOSLOVAKIET DANMARK DOMINIKANSKE REPUBLIK ACUADOR GRÆKENLAND GUATEMALA HAITI INDIEN IRAK IRAN JUGOSLAVIEN KINA LIBANON LIBERIA LUXEMBURG MEXICO NEDERLANDENE NICARAGUA NORGE PANAMA PERU PHILIPPINERNE POLEN SAUDI ARABIEN STORBRITANNIEN OG NORDIRLAND SYDAFRIKANSKE UNION SYRIEN TYRKIET URUGUAY VENEZUELA ÆGYPTEN I Henhold til Overenskomstens Artikel XV træder denne i Kraft, naar den er godkendt af tyve af Signatarmagterne.
Godkendelsesdokumenterne skal deponeres hos den britiske Regering, der giver Medlemmerne Meddelelse om den Dato, paa hvilken Overenskomsten træder i Kraft.
Ifølge Note af 14. November 1946 fra det britiske Gesandtskab i København er Pagten traadt i Kraft den 4. November 1946. Følgende 20 Stater havde indtil denne Dato deponeret deres Godkendelsesdokumenter:
AMERIKAS FORENEDE STATER AUSTRALIEN BRASILIEN CANADA CZEKOSLOVAKIET DANMARK DOMINIKANSKE REPUBLIK FRANKRIG GRÆKENLAND INDIEN KINA MEXICO NEW ZEALAND NORGE SAUDI ARABIEN STORBRITANNIEN OG NORDIRLAND SYDAFRIKANSKE UNION SYRIEN TYRKIET ÆGYPTEN For Danmarks Vedkommende fandt Deponeringen Sted den 20. September 1946.
 Hvilket herved bringes til almindelig Kundskab.
 Udenrigsministeriet, den 18. December  

 1946.
 Thorkil Kristensen.
