INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Tillæg § 4.  Arbejdstid mv.
§ 5.  Deltidsbeskæftigelse § 6.  Overarbejde § 7.  Ikrafttræden og opsigelse GENERELLE BEMÆRKNINGER Finansministeriet og Dansk Funktionærforbund har den 11. juni 1992 indgået  

 medfølgende organisationsaftale for radiofysikassistenter ved Rigshospitalet.
 Organisationsaftalen udgør sammen med StK-overenskomsten af 24. april 1991  

 (* 2) det samlede overenskomstgrundlag.
 Den hidtidige overenskomst af 14. februar 1990 for radiofysikassistenter  

 ved Rigshospitalet (cirk. af 19. marts 1990, APD.nr. 41/90) ophæves hermed.
Finansministeriet Administrations- og Personaledepartementet Den 15. juli 1992 P.M.V.
 E.B.
Inga Mørkegaard ORGANISATIONSAFTALE FOR RADIOFYSIKASSISTENTER VED RIGSHOSPITALET Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Det forudsættes ved ansættelsen af en radiofysikassistent, at vedkommende  

 har en uddannelse som tandtekniker eller en anden relevant faglig uddannelse.
§ 2.  Løn Radiofysikassistenters årsløn svarer til skalatrin 15, 16, 17, 18, 19 og  

 20 (stedtillægssats VI).
§ 3.  Tillæg Til en radiofysikassistent kan der efter lokal drøftelse gives et tillæg  

 på 334,75 kr. pr. måned.
Forudsætninger for at give tillægget kan være  

 følgende: Udførelse af selvstændigt arbejde på afdelingen, afholdelse af  

 demonstrationer, oplæring af lærlinge eller afsluttet uddannelse som  

 specialist.
 Stk. 2. Der henvises til Finansministeriets cirkulære om lokalløn.
 § 4.  Arbejdstid mv.
 Den normale ugentlige arbejdstid er 37 timer.
 Stk. 2. Den normale arbejdstid kan lægges mellem kl. 07.00 og kl. 17.30  

 efter aftale mellem den ansatte og Rigshospitalet. Ændring af den aftalte  

 arbejdstid kan ske med mindst en måneds varsel fra begge parters side.
§ 5.  Deltidsbeskæftigelse Ved deltidsansættelse med mindst 15 timer pr. uge betales der løn i  

 forhold til den nedsatte arbejdstid.
§ 6.  Overarbejde Timer ud over 37 timer pr. uge betragtes som overarbejde, og der gives  

 frihed, der svarer til antallet af overarbejdstimer med tillæg af 50 pct.  

 Hvis afspadsering ikke er mulig, gives der for hver overarbejdstime et  

 tillæg, der svarer til 50 pct. af den gennemsnitlige timeløn.
Denne timeløn  

 beregnes som 1/1924 af årslønnen.
Hvis afspadsering efter den ovenstående  

 regel ikke er mulig, betales der, for timer der overstiger den årlige norm på  

 1924 timer, den gennemsnitlige timeløn med et tillæg på 50 pct.
 Stk. 2. Overarbejde på fridage og søgnehelligdage betales med et tillæg  

 på 100 pct.
 Stk. 3. Placering af afspadsering aftales lokalt.
§ 7.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til ophør en 31. marts - dog  

 tidligst den 31. marts 1993.
København, den 11. juni 1992 Dansk Funktionærforbund  

 Finansministeriet P.M.V.
