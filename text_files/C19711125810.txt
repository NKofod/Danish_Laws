 I anledning af, at der fra politiet har været rejst tvivl om forståelsen  

 af og kritik mod visse af bestemmelserne i mit cirkulære (nr. 144) af  

 15.7.1969 om forfølgningen af sager vedrørende overtrædelse af lovgivningen  

 om euforiserende stoffer skal jeg meddele følgende:
1. De anvisninger, der vedrører besiddelse til eget  

 forbrug, er, som det antydes i cirkulæret, motiveret af baggrunden for  

 forbudet mod besiddelse i loven om euforiserende stoffer.  

 Straffebestemmelserne i denne lov har til formål at hindre udbredelsen af  

 euforiserende stoffer, men ikke at kriminalisere forbruget af euforiserende  

 stoffer.
Når besiddelse af euforiserende stoffer er medtaget i beskrivelsen  

 af gerningsindholdet, er det for at give de retsforfølgende myndigheder en  

 bevismæssig lettelse.
Medens besiddelse ofte vil kunne godtgøres, vil det  

 jævnligt kunne være vanskeligt at føre bevis for, at det i besiddelse fundne  

 stof er bestemt til udbredelse.
Af denne grund medtoges ved 1. 169 24.5.1955  

 »besiddelse« i gerningsindholdet.
Efter lovens forarbejder tager  

 bestemmelsen herom således ikke sigte på besiddelse til eget brug.
 2. Når mistanken alene angår besiddelse til eget  

 forbrug, vil der derfor som foreskrevet i cirkulæret i reglen ikke være  

 anledning til at indlede undersøgelse med henblik på at pålægge strafansvar.  

 Denne beskrivelse dækker både den situation, at politiet har informationer,  

 der indicerer, at en person er bruger af euforiserende stoffer og således kan  

 mistænkes for at have eller have haft euforiserende stoffer i sin besiddelse,  

 og den situation, at politiet antræffer en person i besiddelse af et kvantum  

 euforiserende stoffer, der er så beskedent, at en forklaring om, at det alene  

 er bestemt til eget forbrug, på forhånd må anses for sandsynlig.
Ifølge undersøgelser, der er foretaget, må det antages, at et meget stort  

 antal personer lejlighedsvis eller jævnligt bruger hash.
Politimæssig  

 undersøgelse i sådanne tilfælde ville derfor kun ramme et ringe og tilfældigt  

 udsnit af brugerne.
Hvad angår den anden af de beskrevne situationer, er det mig bekendt, at  

 Københavns politis uropatrulje, når der antræffes personer, som er i  

 besiddelse af hash, straks dimitterer den pågældende, hvis han forklarer, at  

 stoffet er til eget brug, og mængden ikke overstiger ca. 5 g.
Stoffet  

 konfiskeres og den pågældende registreres i uropatruljens kartotek; er han  

 under 18 år, underrettes børneværnet.
En repræsentant for børneværnet  

 ledsager ofte politiet og får således underretningen umiddelbart og anledning  

 til straks at gribe ind med hjælpeforanstaltninger.
Angår besiddelsen en  

 større mængde eller andre stoffer end hash, skrives rapport til  

 viderebehandling ved Københavns politis narkotikaafdeling.
Hvis  

 omstændighederne giver grundlag for mistanke om, at besidderen er forhandler,  

 anholdes han.
3. Overstiger det kvantum, som den antrufne er fundet  

 i besiddelse af, hvad der med rimelighed kan anses for bestemt til eget  

 forbrug, eller modsiger andre oplysninger denne antagelse, angår mistanken  

 ikke eget forbrug af euforiserende stoffer, og efterforskning indledes med  

 henblik på, om der er grundlag for at pålægge ansvar efter lovgivningen om  

 euforiserende stoffer.
Må det antages, at stoffet er bestemt til eget  

 forbrug, forholdes i overensstemmelse med forskrifterne i cirkulærets afsnit  

 I.
Kan dette ikke antages, rejses tiltale for besiddelse.
Anholdelse kan ske og fængsling begæres, såfremt betingelserne for at  

 anvende disse indgreb er til stede.
Der henvises til cirkulærets afsnit III.  

 Det samme gælder ransagning og beslaglæggelse.
Er der grund til mistanke om,  

 at stoffet hidrører fra en berigelsesforbrydelse, f.eks apoteksindbrud eller  

 er skaffet ved receptfalsk, indledes selvsagt sædvanlig efterforskning.
Forskriften om at undlade undersøgelse, når mistanken alene vedrører eget  

 forbrug af euforiserende stoffer, angår som anført i cirkulæret, undersøgelse  

 med henblik på at pålægge besidderen strafansvar.
Reglen er selvsagt ikke til  

 hinder for at foretage afhøring af besiddere med henblik på at fremskaffe  

 oplysninger til identificering af forsyningskilden.
5. Som følge af det under 1. anførte gives der i  

 cirkulæret anvisning på i vidt omfang at begrænse strafansvaret for  

 besiddelse til eget forbrug til advarsel.
Forbrug af narkotika anses for et  

 lægeligt-socialt problem og ikke som en opgave for retshåndhævelsen.
Udfra  

 dette synspunkt indeholder cirkulæret regler om henvisning af forbrugere, som  

 politiet kommer i forbindelse med, til behandlingscentre, hvis dette findes  

 formålstjenligt, og om underretning til børne- og ungdomsværnet om sigtelsen  

 for besiddelse og sagens udfald, hvis besidderen er under 18 år.
Efter  

 almindelige regler vil der endvidere kunne ydes børne- og ungdomsværnet og  

 forældre bistand med at bringe børn og unge tilbage til hjemmet.
Der er intet  

 til hinder for - og det vil formentlig ofte kunne være formålstjenligt - at  

 meddele advarslen i forældres nærværelse.
6. Skal der rejses tiltale for andre forhold, bør  

 forhold, der alene angår besiddelse i forbindelse med eget forbrug, som  

 anført i cirkulæret ikke medtages særskilt i tiltalen.
Denne forskrift er  

 naturligvis ikke til hinder for, at der under behandlingen i retten stilles  

 spørgsmål om eventuelt forbrug, dettes karakter og intensitet.
Oplysninger  

 herom vil kunne være af betydning for vurderingen af den strafbare handling  

 og sanktionsvalget.
7. Den i cirkulærets afsnit IV under 4. fastsatte  

 pligt til efterfølgende forelæggelse af afgørelser for overtrædelse af  

 lovgivningen om euforiserende stoffer ophæves.
Afgørelser, der er af  

 almindelig interesse, bedes dog fortsat indsendt til underretning.
Den under punkt 3 fastsatte pligt til forudgående forelæggelse af sager  

 med henblik på eventuel tiltale efter § 191 ophæves for så vidt angår sager,  

 der drejer sig om indsmugling eller udbredelse alene af hash.
Den gælder  

 fortsat for så vidt angår andre stoffer, blandede tilfælde og tilfælde, der  

 frembyder tvivl.
 (se også C.skr. 30.11.1972 - 43/72-13).
