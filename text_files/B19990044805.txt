Bekendtgørelse om folkeskolens  

 specialundervisning og anden specialpædagogiske bistand I medfør af § 3, stk. 2, § 22, stk. 7, og  

 § 30 a, jf. § 20, stk. 1-3, i lov om folkeskolen, jf.  

 lovbekendtgørelse nr. 739 af 6. oktober 1998, fastsættes:
Kapitel 1 Bekendtgørelsens anvendelsesområde § 1. Denne bekendtgørelse indeholder  

 nærmere bestemmelser om specialundervisning og anden  

 specialpædagogisk bistand i børnehaveklasser og folkeskolens  

 1.-10. klassetrin.
Specialundervisning og anden specialpædagogisk  

 bistand gives til elever, hvis udvikling kræver særlig  

 hensyntagen eller støtte, som ikke kan ydes inden for rammerne af den  

 almindelige undervisning.
 Stk. 2. Formålet med specialundervisning og anden  

 specialpædagogisk bistand er at fremme udviklingen hos elever med  

 særlige behov i overensstemmelse med de krav, der er angivet i  

 folkeskoleloven, herunder at eleverne ved skolegangens ophør har  

 forudsætninger for fortsat uddannelse, erhvervsmæssig  

 beskæftigelse eller anden beskæftigelse.
 § 2. Specialundervisning og anden  

 specialpædagogisk bistand omfatter:
 1)	Undervisning i folkeskolens fag og fagområder tilrettelagt  

 under særlig hensyntagen til de pågældende elevers  

 indlæringsforudsætninger.
 2)	Undervisning og træning i funktionsmåder og  

 arbejdsmetoder, der tager sigte på at afhjælpe eller  

 begrænse virkningerne af psykiske, fysiske eller sensoriske  

 funktionsvanskeligheder.
 3)	Specialpædagogisk rådgivning til forældre,  

 lærere eller andre personer, hvis indsats har væsentlig betydning  

 for elevens udvikling.
 4)	Særlige undervisningsmaterialer og tekniske  

 hjælpemidler, som er nødvendige i forbindelse med undervisningen  

 af eleven.
 5)	Personlig assistance, der kan hjælpe eleven til at overvinde  

 praktiske vanskeligheder i forbindelse med skolegangen.
 6)	Særligt tilrettelagte aktiviteter, der kan gives i tilslutning  

 til elevens specialundervisning.
Kapitel 2 Fremgangsmåden ved iværksættelse af  

 specialundervisning og anden specialpædagogisk bistand § 3. Hvis det antages, at en elev har  

 særlige undervisningsbehov, som ikke kan opfyldes inden for rammerne af  

 den almindelige undervisning, eller hvis elevens skolesituation i  

 øvrigt giver anledning til alvorlig bekymring, indstilles eleven til  

 en pædagogisk-psykologisk vurdering.
Indstilling afgives af:
 1)	Klasselæreren, eventuelt på initiativ af elevens  

 øvrige lærere eller andre af skolens medarbejdere med  

 tilknytning til eleven.
 2)	Skolesundhedstjenesten (skolelægen), hvis denne har kendskab  

 til psykiske, fysiske eller sensoriske funktionsvanskeligheder hos eleven,  

 som giver grund til at formode, at eleven har behov for specialundervisning  

 eller anden specialpædagogisk bistand.
 Stk. 2. Indstillingen afgives gennem skolens leder.  

 Skolelederen kan endvidere selv afgive indstilling om en  

 pædagogisk-psykologisk vurdering på grundlag af oplysninger, der  

 foreligger i forbindelse med indskrivningen af en elev.
 Stk. 3. Forældrene eller eleven kan anmode om en  

 pædagogisk-psykologisk vurdering.
Stk. 4. Indstilling om en pædagogisk-psykologisk  

 vurdering, jf. stk. 1 og 2, afgives efter samråd med  

 forældrene og eleven.
Modsætter forældrene sig, at der  

 foretages en pædagogisk-psykologisk vurdering, kan der kun afgives  

 indstilling herom, hvis skolens leder anser det for absolut  

 påkrævet, at der foretages en vurdering af elevens behov for  

 specialundervisning.
Stk. 5. Den pædagogisk-psykologiske vurdering skal  

 resultere i en udtalelse til skolens leder om, hvorvidt eleven har behov for  

 specialundervisning eller anden specialpædagogisk bistand.
Er dette  

 tilfældet, skal udtalelsen indeholde et forslag til den nærmere  

 ordning af den specialpædagogiske bistand.
I modsat fald kan udtalelsen  

 ledsages af en vejledning til de lærere eller andre, der har afgivet  

 indstilling med angivelse af, hvilke foranstaltninger der må anses for  

 hensigtsmæssige til forbedring af elevens situation.
Stk. 6. Udtalelsen, jf. stk. 5, kan indeholde en rapport til  

 skolens leder vedrørende den foretagne pædagogisk-psykologiske  

 vurdering.
Der skal udarbejdes en rapport, hvis forældrene  

 ønsker det.
 Stk. 7. Den pædagogisk-psykologiske vurdering skal efter  

 samråd med forældrene suppleres med udtalelser fra andre  

 sagkyndige i fornødent omfang.
Stk. 8. Forslag efter stk. 5 afgives efter samråd  

 med forældrene og eleven.
Kan der ikke opnås enighed med  

 forældrene, skal den pædagogisk-psykologiske udtalelse  

 redegøre herfor samt for, hvorvidt den foreslåede  

 specialundervisning eller anden specialpædagogiske bistand vurderes at  

 være absolut påkrævet.
Stk. 9. Beslutning om at iværksætte  

 specialundervisning eller anden specialpædagogisk bistand efter  

 folkeskolelovens § 20, stk. 1, træffes af skolens leder.  

 Foreligger der ikke tilslutning fra forældrene, kan der kun  

 iværksættes specialundervisning, såfremt skolens leder  

 finder, at specialundervisning er absolut påkrævet af hensyn til  

 elevens udvikling.
Der skal desuden lægges betydelig vægt  

 på forældrenes ønsker med hensyn til den nærmere  

 tilrettelæggelse af specialundervisningen.
Stk. 10. Kommunalbestyrelsen kan træffe beslutning om at  

 henvise en elev til specialundervisning i en anden skole i kommunen end  

 distriktsskolen.
Kommunalbestyrelsen kan også henvise elever til  

 specialklasser eller specialskoler i en skole i en anden kommune, som elevens  

 bopælskommune har indgået overenskomst med vedrørende  

 specialundervisning.
Forældrenes og elevens ønske med hensyn til  

 den skolemæssige placering skal så vidt muligt følges.
 Stk. 11. Kommunalbestyrelsen kan træffe beslutning om  

 henvisning af en elev til specialundervisning i et dagbehandlingstilbud eller  

 i et anbringelsessted, jf. § 7, nr. 4, og § 18, samt  

 folkeskolelovens § 20, stk. 3, og § 22, stk. 5.
 Stk. 12. Forældrene skal orienteres om alle  

 indstillinger, rapporter og beslutninger om iværksættelse af  

 specialundervisning og anden specialpædagogisk bistand, jf. stk.  

 1-11.
§ 4. Specialundervisning efter § 7, nr. 1-3,  

 kan iværksættes uden iagttagelse af den i § 3 angivne  

 fremgangsmåde, hvis eleven befinder sig i en særlig vanskelig  

 situation, der nødvendiggør en øjeblikkelig indsats fra  

 skolens side.
Der skal dog snarest ske samråd med forældrene og  

 foretages en pædagogisk-psykologisk vurdering, hvis den etablerede  

 specialundervisning skønnes at ville strække sig over mindst 3  

 uger (15 skoledage).
 § 5. Hvis eleven skønnes at have behov for  

 vidtgående hensyntagen eller støtte, jf. § 3, stk. 5,  

 og folkeskolelovens § 20, stk. 2, forelægger skolens leder  

 efter samråd med forældrene, jf. § 3, stk. 9, forslag  

 herom for kommunalbestyrelsen, der træffer beslutning om indstilling  

 til amtsrådet om specialundervisning og anden specialpædagogisk  

 bistand efter folkeskolelovens § 20, stk. 2. I Københavns og  

 Frederiksberg Kommuner varetager kommunalbestyrelsen de opgaver og  

 beføjelser, som efter reglerne i denne bekendtgørelse er  

 henlagt til amtsrådet.
 Stk. 2. Amtsrådet træffer, under hensyn til  

 kommunens indstilling og eventuelt efter indhentet udtalelse fra  

 særligt sagkyndige, beslutning om specialundervisning og anden  

 specialpædagogisk bistand efter folkeskolelovens § 20,  

 stk. 2.
 Stk. 3. Amtsrådet kan træffe beslutning om at  

 henvise eleven til en amtskommunal specialskole eller indgå aftale med  

 fx en kommune, en anmeldt fri grundskole, en godkendt efter-, husholdnings-  

 eller håndarbejdsskole eller med et andet amtsråd om at  

 udføre undervisningen.
 Stk. 4. Amtsrådet kan træffe beslutning om  

 henvisning af en elev til specialundervisning i et dagbehandlingstilbud eller  

 i et anbringelsessted, jf. § 7, nr. 4, og § 18, samt  

 folkeskolelovens § 20, stk. 3, og § 22, stk. 6.
Stk. 5. Amtsrådet skal ved sin beslutning om den  

 nærmere ordning af undervisningen lægge betydelig vægt  

 på forældrenes ønsker.
Forældrenes og elevens  

 ønsker med hensyn til den skolemæssige placering skal så  

 vidt muligt følges.
Henvisning til specialundervisning i kostskoleform  

 forudsætter samtykke fra forældrene og eleven, medmindre  

 henvisningen finder sted i medfør af folkeskolens § 22,  

 stk. 5 og 6. Bestemmelsen i § 3, stk. 12, finder tilsvarende  

 anvendelse ved iværksættelse af vidtgående  

 specialundervisning.
 § 6. Kommunen henholdsvis amtskommunen  

 følger udviklingen hos elever, der er henvist til specialundervisning,  

 og tager mindst en gang om året stilling til, om specialundervisningen  

 bør fortsætte, ændres eller ophøre.
 Stk. 2. Beslutning om fortsættelse, ændring eller  

 ophør af specialundervisningen træffes for så vidt  

 angår undervisning efter folkeskolelovens § 20, stk. 1, af  

 skolens leder på grundlag af pædagogisk-psykologisk  

 rådgivning, og af amtsrådet for så vidt angår  

 undervisning efter § 20, stk. 2. Beslutningerne træffes i  

 samråd med forældrene.
Kapitel 3 Ordningen af specialundervisningen § 7. Specialundervisningen kan gives på  

 følgende måder:
1)	Eleven bevarer tilhørsforholdet til den almindelige klasse,  

 men således a)	at eleven modtager specialundervisning i et eller flere fag som  

 supplement til den almindelige undervisning, eller b)	at specialundervisning træder i stedet for elevens deltagelse  

 i den almindelige undervisning i et eller flere fag.
 2)	Elevens tilhørsforhold til den almindelige klasse  

 ophører, idet hele undervisningen gives i en specialklasse, der er  

 placeret enten på en almindelig folkeskole eller på en  

 specialskole, herunder en kostskole.
 3)	Eleven har et tilhørsforhold enten til en almindelig klasse  

 eller en specialklasse, men modtager undervisning i begge disse klasseformer.
 4)	Eleven undervises i et dagbehandlingstilbud eller anbringelsessted,  

 jf. § 3, stk. 11, og § 5, stk. 4.
§ 8. Bestemmelser om oprettelse af specialklasser  

 og specialskoler optages i et bilag til vedtægten for styrelsen af  

 kommunens skolevæsen.
Det samme gælder oplysning om, hvilke  

 dagbehandlingstilbud og anbringelsessteder der er indgået overenskomst  

 med, jf. § 18.
§ 9. For specialklasser eller andre alternativer  

 til specialundervisning i de almindelige klasser, jf. § 7, nr. 4,  

 fastsættes særlige timeplaner.
Der kan endvidere udarbejdes  

 særlige læseplaner.
Stk. 2. Planerne skal omfatte de i folkeskolelovens § 5,  

 stk. 1- 4, og § 8 nævnte fag.
Undervisningen kan dog gives  

 eleverne på andre klassetrin end nævnt i de anførte  

 bestemmelser.
 Stk. 3. Den pågældende skolemyndighed kan tillade,  

 at bestemmelserne i folkeskolelovens § 16, stk. 1 om den ugentlige  

 undervisningstid fraviges af hensyn til en befordringsordning, der er  

 fælles for flere klassetrin, men således, at timetallet på  

 et eller flere højre klassetrin kan være lavere end angivet i  

 bekendtgørelsen mod, at timetallet forhøjes tilsvarende  

 på et eller flere lavere klassetrin.
 Stk. 4. På 8. og 9. klassetrin kan det fastsættes,  

 at uddannelses- og erhvervsorientering gives som et selvstændigt  

 obligatorisk fag.
 Stk. 5. På 8.-10. klassetrin kan det fastsættes,  

 at eleverne i en længere periode udsendes i arbejdspraktik i  

 virksomheder eventuelt således, at elevernes undervisningstimetal med  

 forældrenes tilslutning nedsættes til mindst 10 ugentlige timer i  

 en sådan periode.
 Stk. 6. Amtsrådet kan godkende, at der tilbydes elever,  

 der modtager specialundervisning efter folkeskolelovens § 20,  

 stk. 2, undervisning i 11 år.
Kapitel 4 Særlige ordninger for enkelte elever § 10. Undervisningstiden for elever, der modtager  

 specialundervisning, kan med forældrenes samtykke overstige de i  

 folkeskolelovens § 16, stk. 3 og 4, fastsatte maksimale  

 timetal.
Stk. 2. En elev kan i ganske særlige tilfælde med  

 kommunalbestyrelsens/amtsrådets godkendelse midlertidigt modtage al  

 undervisning som enkeltmandsundervisning.
Undervisningstimetallet kan i  

 så fald nedsættes under det i folkeskolelovens § 16,  

 stk. 1, anførte laveste timetal.
Timetallet kan endvidere i andre  

 tilfælde med forældrenes tilslutning nedsættes, hvis  

 elevens helbred ifølge lægeerklæring ikke tillader  

 gennemførelse af fuld undervisning.
§ 11. Har en elev usædvanligt store  

 vanskeligheder i et fag, således at det ikke skønnes  

 hensigtsmæssigt at give eleven specialundervisning i faget, kan eleven  

 med forældrenes samtykke fritages for undervisning i dette fag, dog  

 ikke for så vidt angår dansk og matematik.
Afgørelse herom  

 træffes af skolens leder på grundlag af en  

 pædagogisk-psykologisk vurdering, jf. § 3. Hvis eleven er henvist til  

 vidtgående specialundervisning, skal en eventuel fritagelse være  

 indeholdt i beslutningsgrundlaget.
Det er en betingelse, at eleven får  

 anden undervisning i timerne for det pågældende fag, jf. dog §  

 20, stk. 2.
§ 12. Karaktergivning kan efter aftale med eleven  

 og forældrene i et eller flere af de fag, som folkeskolelovens  

 § 13 omfatter, erstattes af en skriftlig udtalelse om elevens  

 standpunkt.
Udtalelsen skal bygge på, i hvor høj grad eleven har  

 nået de opstillede mål for undervisningen i de enkelte fag.
 § 13. Hvis karaktergivning i medfør af § 12  

 erstattes af en skriftlig udtalelse, medtages denne på elevens  

 afgangsbevis.
Kapitel 5 Andre regler § 14. Flytter en elev, der får  

 specialundervisning til en anden skole, herunder til et andet  

 undervisningstilbud uden for folkeskolen, skal skolen orienteres om, under  

 hvilken form specialundervisningen har fundet sted, og skolen kan med  

 forældrenes tilslutning rekvirere rapport og erklæringer m.v.,  

 der er udarbejdet i medfør af § 3.
 Stk. 2. Pædagogisk-psykologiske rapporter m.v.  

 tilintetgøres, når de ikke længere har praktisk betydning,  

 og senest når eleven efter undervisningspligtens ophør udskrives  

 af folkeskolen eller af et undervisningstilbud uden for folkeskolen, jf.  

 folkeskolelovens § 22. Hvis eleven eller forældrene ønsker  

 det, opbevares rapporten dog, indtil der er forløbet 10 år  

 efter, at eleven er udskrevet af folkeskolen.
 § 15. Hvis en elev ved skolegangens ophør  

 har behov for fortsat specialundervisning eller anden specialpædagogisk  

 bistand, specialkonsulentbistand, herunder kuratorbistand eller social  

 rådgivning, orienterer kommunen eleven og forældrene om  

 muligheden for at få denne bistand.
 Stk. 2. Kommunen skal i fornødent samarbejde med andre  

 myndigheder medvirke til, at eleverne får mulighed for at udnytte deres  

 erhvervsevne bedst muligt, tillige med at de orienteres om deres mulighed for  

 yderligere uddannelse.
§ 16. Specialundervisningen varetages af  

 lærere, der gennem særlig uddannelse, praktisk erfaring eller  

 på anden måde har tilegnet sig de fornødne  

 forudsætninger.
I børnehaveklasser kan specialundervisning og  

 anden specialpædagogisk bistand tillige gives af pædagoguddannet  

 personale med tilsvarende forudsætninger.
Det samme gælder med  

 hensyn til specialundervisning i et fag eller fagområder i  

 tilfælde, hvor der i medfør af folkeskolelovens § 25,  

 stk. 3, er etableret samordning af undervisningen i det  

 pågældende fag eller fagområde.
 Stk. 2. Supplerende specialundervisning, jf. § 7, nr. 1,  

 litra a, kan dog gives af lærere i det pågældende fag,  

 normalt elevens lærer i faget, eller af klasselæreren.
 Stk. 3. Specialundervisning i dagbehandlingstilbud og  

 anbringelsessteder, jf. § 7, nr. 4 og § 18, og anden  

 specialpædagogisk bistand, jf. § 2, nr. 2, 5 og 6, kan dog  

 også varetages af andet personale med forudsætninger for  

 opgaven.
 § 17. Udgifterne til specialundervisning og anden  

 specialpædagogisk bistand i medfør af folkeskolelovens  

 § 20, stk. 1, påhviler kommunen.
 Stk. 2. Udgifterne til specialundervisning og  

 specialpædagogisk bistand i medfør af folkeskolelovens  

 § 20, stk. 2, påhviler amtskommunen, bortset fra et af  

 undervisningsministeren fastsat takstbeløb pr. elev, som afholdes af  

 elevens hjemstedskommune.
 Stk. 3. De i stk. 2 nævnte udgifter påhviler  

 dog kommunen for så vidt angår Københavns og Frederiksberg  

 Kommuner.
§ 18. Henvisning af en elev til undervisning i et  

 dagbehandlingstilbud eller anbringelsessted, jf. § 3, stk. 11,  

 § 5, stk. 4, og § 7, nr. 4, er betinget af, at der på  

 forhånd mellem dagbehandlingstilbudet eller anbringelsesstedet og den  

 stedlige kommunalbestyrelse eller det stedlige amtsråd efter  

 indstilling af den stedlige kommunale eller amtskommunale skolemyndighed er  

 indgået en overenskomst om undervisningens omfang, indhold og  

 tilrettelæggelse.
Overenskomsten skal mindst omfatte følgende  

 forhold:
1)	læse- og timeplaner, 2)	personalets kvalifikationer, 3)	tilsynsfunktionen og dens indhold, 4)	den pædagogisk-psykologiske betjening samt 5)	budgettet for undervisningen, jf. dog stk. 2.
 Stk. 2. Bestemmelserne i folkeskolelovens § 16, stk. 4 om  

 det højeste daglige timetal kan fraviges ved overenskomster, jf. stk.  

 1.
Stk. 3. Hvis en amtskommune efter bestemmelserne i lov om  

 social service har oprettet en døgninstitution efter § 51 i lov  

 om social service uden for egen amtskommune, kan den stedlige  

 kommunale/amtskommunale skolemyndighed i overenskomsten med  

 døgninstitutionen ikke fastlægge budgettet for undervisningen  

 til et niveau, der overstiger niveauet for tilsvarende undervisningstilbud i  

 den amtskommune, der har oprettet døgninstitutionen.
Hvis flere  

 amtskommuner har oprettet en døgninstitution, kan den stedlige  

 kommunale/amtskommunale skolemyndighed i overenskomsten ikke fastlægge  

 budgettet for undervisningen til et niveau, der overstiger det gennemsnitlige  

 niveau for tilsvarende undervisningstilbud i de amtskommuner, der har  

 oprettet døgninstitutionen.
Kapitel 6 Klage m.v.
 § 19. Klage over afgørelser truffet af de  

 enkelte skoler vedrørende specialundervisning i medfør af  

 folkeskolelovens § 20, stk. 1, kan inden 4 uger fra  

 afgørelsens meddelelse indbringes for kommunalbestyrelsen, jf.  

 folkeskolelovens § 51, stk. 1. Kommunalbestyrelsens  

 afgørelser kan ikke indbringes for højere administrativ  

 myndighed, jf. folkeskolelovens § 51, stk. 2.
 Stk. 2. Klage over amtsrådets afgørelser  

 vedrørende vidtgående specialundervisning, kan inden 4 uger fra  

 afgørelsens meddelelse indbringes for Undervisningsministeriet, jf.  

 folkeskolelovens § 51, stk. 5.
 § 20. Undervisningsministeriet kan i særlige  

 tilfælde fravige reglerne i bekendtgørelsen.
Kapitel 7 Ikrafttræden m.v.
 § 21. Bekendtgørelsen træder i kraft  

 den 25. juni 1999.
 Stk. 2. Samtidig ophæves bekendtgørelse nr. 537  

 af 16. juli 1990 om folkeskolens specialundervisning og anden  

 specialpædagogiske bistand.
