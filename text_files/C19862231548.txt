(De erhvervsfaglige grunduddannelser.  

 Bygge- og anlægsområdet) Opbygning og varighed V = Virksomhedsuddannelse varighed angivet i uger K = Kursus på teknisk skole herunder elevbyggeri varighed angivet i uger Adgangsbetingelser 1. a) eleven er fyldt 19 år b) eleven har været  

 beskæftiget i mindst et år inden for bygge- og anlægsområdet, eller 2. eleven har en forudgående erhvervsfaglig  

 basisuddannelse, der ikke umiddelbart er adgangsgivende til mureruddannelsen.
Uddannelsens mål Eleven skal gennem uddannelsen opnå erhvervskompetence som murer i  

 overensstemmelse med nedenstående regler for uddannelsen.
Uddannelsens tilrettelægning På teknisk skole undervises i fagteori og praktiske færdigheder som  

 nedenfor nævnte.
Uddannelsen på virksomheden og i elevbyggeperioden  

 tilrettelægges således, at eleven beskæftiges ved og opnår praktiske  

 færdigheder i de arbejdsdiscipliner, der er gennemgået under de forudgående  

 skoleophold.
I uddannelsesforløbet skal fornøden arbejdsmandsmedhjælp være  

 til rådighed.
Vejledning til brug ved uddannelsens tilrettelægning fås ved  

 henvendelse til: Murerfagets Fællesudvalg.
Sct.
Annæ Plads 7, 1250 København  

 K.
Tlf. 01 15 33 28.
 Uddannelse under skoleopholdene på uddannelsens 2. del Undervisningen på  

 teknisk skole omfatter teoretisk og praktisk orientering og indlæring i  

 emnerne faglære og fagtegning, materialelære, murearbejde, pudse- og  

 fugearbejde, opsætning af vægfliser, oplægning af tagsten samt lægning af  

 gulve.
 Der undervises endvidere i tegningslæsning og beregning af  

 materialemængder samt i planlægning af murearbejde og hvilke  

 sikkerhedsmæssige foranstaltninger, der i forbindelse hermed skal iagttages.
 Samtlige skoleophold, bortset fra det første, omfatter endvidere  

 obligatorisk undervisning i fællesfagene dansk, samtidsorientering  

 virksomhedslære og samarbejdslære samt undervisning i valgfrie fag.
 Pensum er opdelt således:
1. skoleophold - varighed 10 uger Grundlæggende undervisning i geometri og projektionstegning,  

 tegningslæsning og forbandter i murværk samt materialelære.
 Grundlæggende undervisning i praktisk murearbejde ved udførelse af lige  

 mure, hjørner og lodrette afslutninger samt udførelse af fuge- og  

 pudsearbejde.
 2. skoleophold - varighed 10 uger.
 Undervisning i tegningslæsning og forbandter i murværk, materialelære og  

 faglige regning.
 Praktikøvelser ved udførelse af lige murværk, hjørner og lodrette  

 afslutninger, vinduesåbninger med lige overlukning, fugning af blank mur samt  

 grov- og finpuds.
 Praktikøvelser, hvor eleven orienteres om opklæbning af sokkel- og  

 vægfliser samt lægning af klinkergulve.
3. skoleophold - varighed 5 uger Undervisning i tegningslæsning og murværkskonstruktioner, materialelære og  

 beregning af materialemængder.
 Praktikøvelser ved udførelse af murværk med hjørner og lodrette  

 afslutninger, vinduesåbninger med lige overlukninger og stik, fugning af  

 blank mur, vandskuring samt grov- og finpuds.
 Praktikøvelser ved udførelse af beklædning med vægfliser, opsætning af  

 sokkelfliser/-klinker samt lægning af klinkergulve.
 De teoretiske forudsætninger for udførelse af beton- og tegltage samt  

 praktikøvelser i udmåling, oplægning og tildannelse af tagsten.
 Elevbyggeri - 29 uger, heraf 5 ugers skoleophold.
 Formålet med elevbyggeperioden er, at eleven, under byggepladsvilkår og  

 instruktion, opøver rutiner i de under skoleopholdene indlærte  

 arbejdsdiscipliner.
I tilslutning til elevbyggeperioden undervises på skolen i byggepladsens  

 planlægning samt tegningslæsning og beregning af materialeforbrug til givne  

 murerentrepriser.
Endvidere instrueres eleven i og udfører praktikøvelser i  

 opsætning og fugning af sokkel- og vægfliser samt lægning og fugning af  

 murstens- og klinkergulve.
4. skoleophold - varighed 5 uger Afsluttende undervisning i tegningslæsning og murværkskonstruktioner,  

 materialelære og beregning af materialemængder.
 Afsluttende praktikøvelser indeholdende almindeligt forekommende  

 murearbejde, pudse- og fugearbejde, opsætning og fugning af sokkel- og  

 vægfliser samt lægning og fugning af klinkergulve.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelsen i praktikvirksomhederne Følgende arbejdsområder/discipliner skal indgå i uddannelsen:
 Almindeligt forekommende opmuringsarbejde, grovpuds og finpuds,  

 fugearbejde og tagarbejde, opsætning af vægfliser samt lægning af gulve.  

 Endvidere deltagelse i reparations-, renoverings- og/eller  

 vedligeholdelsesarbejder.
Ønskeligt supplement til virksomhedsuddannelsen Deltagelse i opmuring af glasbyggesten, udførelse af  

 naturstensbeklædninger, støbning og beklædning af trapper samt udførelse af  

 specialpuds.
 Iøvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
Erhvervsuddannelsesudvalget for bygge- og anlægsområdet Sv.
A.
Bager Foranstående uddannelsesregler godkendes.
