Rigsadvokatmeddelelsen, afsnittet: Færdsel - Traktor og motorredskab (færdselslovens § 62) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Anvendelsesområdet for færdselslovens § 62 Det følger af færdselslovens § 62, stk. 1, at traktor og motorredskab kun må føres af personer, der har erhvervet kørekort til bil eller særligt kørekort til traktor.
Dette gælder dog ikke for kørsel på vejområder, der er begrænset på betryggende måde ved afspærring eller afmærkning, eller for kørsel med motorredskab, der er bestemt til at føres af en gående, jf. § 62, stk. 2.
 Efter færdselslovens § 117 d, stk. 2, 1. pkt., straffes overtrædelser af § 62, stk. 1, med bøde eller under skærpende omstændigheder med fængsel indtil 1 år.
5. Straf og andre retsfølger 5.1. Strafpåstande ved overtrædelse af færdselslovens § 62 Bødetaksterne på færdselsområdet blev revideret ved lov nr. 184 af 8. marts 2011 (L 101 af 15. december 2010), og gælder for overtrædelser begået den 1. januar 2012 eller senere.
Se herom i rigsadvokatmeddelelsen, afsnittet om Færdsel  Generelle retningslinjer for sanktionspåstande i færdselssager.
Bøderne for overtrædelse af § 62, stk. 1, er 2.000 kr.
Det fremgår af forarbejderne til lov nr. 184 af 8. marts 2011 (L 101 af 15. december 2010, de almindelige bemærkninger pkt. 3.2.3.).
 Bøden kan ifølge de nævnte forarbejder ikke nedsættes for personer under 18 år eller personer med særlig lav indtægt.
5.2. Konfiskation Ved overtrædelse af bestemmelserne i færdselslovens § 62, stk. 1, vil der eventuelt kunne ske konfiskation af et motordrevet køretøj, som er anvendt ved overtrædelsen eller ejes af gerningsmanden, efter reglerne i færdselslovens § 133 a, stk. 1.
 Hertil kommer, at der i færdselslovens § 133 a, stk. 4, er indført obligatorisk konfiskation ved overtrædelser af færdselslovens af § 56, stk. 1, 1. pkt., § 62, stk. 1, og § 117 a, hvis den pågældende to gange tidligere inden for de seneste 3 år, før det nye forhold er begået, har gjort sig skyldig i forhold af den nævnte karakter eller forhold som nævnt i § 133 a, stk. 2, nr. 1. Se mere herom i rigsadvokatmeddelelsen afsnittet om Færdsel  Konfiskation (fl § 133 a).
