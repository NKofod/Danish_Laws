Betænkning afgivet af  

 Arbejdsmarkedsudvalget den 8. maj 2002 Betænkning over Forslag til folketingsbeslutning om  

 øget tilskyndelse til at arbejde i efterlønsperioden [af Ole Sohn (SF) m.fl.] 1. Ændringsforslag Socialistisk Folkeparti har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 15. januar 2002 og  

 var til 1. behandling den 22. februar 2002. Beslutningsforslaget blev efter  

 1. behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Hanne Juel Nielsen, Hornslet, Svend Aage Sørensen, Nørresundby, og Ole Vedelsby, Roskilde.
Spørgsmål Udvalget har stillet 1 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, S, KF, RV og KRF)  

 indstiller beslutningsforslaget til forkastelse.
Socialdemokratiet vil ikke, selv om det kunne være  

 fristende at støtte Socialistisk Folkepartis beslutningsforslag, give  

 regeringen en eneste chance for at bryde efterlønsforliget.
Selv om  

 Venstre i valgkampen talte for, at man gerne ville se på et forslag,  

 der tilskyndede til videre arbejde i efterlønsperioden.
 Under førstebehandlingen gav Socialdemokratiet  

 udtryk for, at hvis regeringen kom med et sådant forslag, ville  

 Socialdemokratiet gerne se på dette forslag, hvis man var i stand til  

 at løse det overordnede problem, som ligger i Socialistisk Folkepartis  

 forslag om, hvornår der skal ske modregning, og som betyder, at ledige  

 f.eks. i alderen 55-60 år bliver stillet ringere end  

 efterlønsmodtagere, fordi de bliver modregnet fra første  

 klokketime.
 Det vil netop være tilfældet, hvis der  

 indføres en ny bundgrænse for efterlønnere på  

 300-400 timer, før der sker modregning i efterlønnen.
 Socialdemokratiet ønsker ikke at så tvivl om  

 efterlønnen og kan derfor ikke støtte Socialistisk Folkepartis  

 forslag.
 Et mindretal i udvalget (DF, SF og EL) indstiller  

 beslutningsforslaget til vedtagelse med det stillede  

 ændringsforslag.
SF ser beslutningsforslaget som et beskedent skridt hen  

 imod et arbejdsmarked og en arbejdsmarkedslovgivning, der er indrettet  

 på lønmodtagernes ønsker om fleksibel  

 tilbagetrækning.  I dag er det økonomiske incitament til at  

 arbejde i efterlønsperioden yderst begrænset for de lavest  

 lønnede, mens det kan være endog meget stort for de  

 højere og højest lønnede.
Dette er både  

 uretfærdigt og uhensigtsmæssigt set fra et samfundssynspunkt.
SF  

 finder det derfor vigtigt at få belyst mulighederne for en  

 tiltrængt ændring af efterlønsordningen, så de  

 lavere lønnede opnår bedre muligheder for at få en  

 økonomisk gevinst ved at arbejde i efterlønsperioden.
 Enhedslisten stemmer for beslutningsforslaget, da det  

 indebærer forbedrede muligheder for, at ikke mindst lavtlønnede  

 kan supplere efterlønnen med en lønindtægt.
Det skal understreges, at Enhedslisten stadig vil arbejde  

 for, at den asociale efterlønsreform fra 1998 fjernes.
Ikke mindst den  

 delvise selvfinansiering gennem efterlønskontingentet har betydet en  

 afgørende forringelse af ordningen, og situationen er i dag, at man  

 allerede i 30-35-års-alderen skal vælge, om man er parat til at  

 betale efterlønskontingent i 25 år, i håbet om at kunne  

 få glæde af en efterløn.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Af	et mindretal (SF) tiltrådt af et mindretal (DF  

 og EL):
Til teksten 1) I teksten udgår ordene »i  

 dette folketingsår«, og »og til efterfølgende at fremsætte forslag  

 til de nødvendige lovændringer«  

 ændres til: »og inden 1. september 2002 at  

 give Folketinget en redegørelse herom«.
Til nr. 1 Der er nu gået godt 3 år siden  

  efterlønsordningen blev ændret.
Et af målene med  

 ændringerne var bl.a. at give lønmodtagere mere fleksible  

 muligheder for at trække sig tilbage fra arbejdsmarkedet.
En undersøgelse fra SiD s  

 arbejdsløshedskasse viser, at den nye ordning ikke har fremmet den  

 fleksible tilbagetrækning for kassens medlemmer.
Hvor det før  

 ændringen var ca. 20 pct. af kassens medlemmer, der havde arbejdstimer  

 ved siden af efterlønnen, er det i dag kun godt 5 pct.
Tilsyneladende  

 er der ikke skabt et øget incitament for lavtlønnede til at  

 tage arbejdstimer i efterlønsperioden.
 Det er for at få analyseret årsagerne hertil  

 og for at få undersøgt, hvordan man fremmer  

 lavtlønsgruppers incitament til at tage arbejdstimer i  

 efterlønsperioden, at regeringen opfordres til at  

 iværksætte et analysearbejde og forelægge resultaterne  

 heraf for Folketinget.
 Forslagsstillerne ønsker at ændre forslaget  

 således, at regeringen ikke længere skal forpligtes til at  

 fremsætte ændringslovforslag i dette folketingsår, men  

 derimod komme med en redegørelse til Folketinget inden den 1.  

 september 2002.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 48 Bilagsnr.
