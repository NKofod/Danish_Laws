(Statsseminarier og Dansk  

 Sløjdlærerskole) Med virkning fra 1. april 1993 overtager det enkelte statsseminariums  

 ledelse fastsættelse af jubilæumsanciennitet og udbetaling af  

 jubilæumsgratiale til personalet.
 Seminariet skal herefter selv fastsætte jubilæumsancienniteten efter  

 reglerne i Finansministeriets cirkulære nr. 127 af 28. december 1989.  

 Cirkulæret er optrykt som bilag 18.3 i Personaleadministrativ Vejledning  

 (PAV).
Seminariet skal selv udfærdige jubilæumsdiplomerne.
Diplomernes udseende  

 og indhold bestemmes af det enkelte seminarium.
Beskæftigelse indenfor folkeskolen og folkekirken medregnes i  

 jubilæumsancienniteten.
Beskæftigelse ved selvejende institutioner inden for  

 samme institutionsform som det nuværende ansættelsessted medregnes ligeledes.  

 I de tilfælde, hvor ansættelse ved en selvejende institution medregnes i  

 jubilæumsancienniteten, udstedes dog ikke diplom.
Som jubilæumsdag regnes den dag, hvor den ansatte har gjort henholdsvis  

 25, 40 og 50 års tjeneste i den danske stat.
Den ansatte skal derfor være i  

 ansættelse på selve jubilæumsdagen, der typisk vil være den 1. i en måned.
Seminariet skal selv afholde udgiften til jubilæumsgratialerne over  

 lønkontoen.
Gratialernes størrelse fremgår af Finansministeriets lønoversigt,  

 tabel 8.4.
 Vejledning findes i øvrigt i PAV kap. 18.
