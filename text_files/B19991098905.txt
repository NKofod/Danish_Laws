Kalibreringslaboratoriers tekniske  

 kompetence I medfør af § 10, stk. 2 og 3, og § 16, stk. 4, i  

 lov om erhvervsfremme, jf. lovbekendtgørelse nr. 323 af 25. april 1996  

 med senere ændringer, samt i tilslutning til Erhvervsfremme Styrelsens  

 bekendtgørelse om akkreditering til teknisk prøvning m.v.,  

 fastsættes:
Kapitel 1 Afgrænsning og formål §1. Denne tekniske forskrift finder anvendelse på  

 laboratorier, som er akkrediteret af DANAK til at udføre  

 kalibrering.
 Stk. 2. Undtaget er de tilfælde, hvor kalibrering  

 udføres i forbindelse med en verifikation for en myndighed, hvor  

 kravet til rapportering og angivelse af usikkerhed på  

 kalibreringsresultaterne udføres efter myndighedens  

 retningslinier.
 §2. Forskriften fastlægger, hvorledes kravene i DS/EN 45001  

 vedrørende laboratoriers tekniske kompetence skal uddybes for at  

 sikre, at akkrediterede kalibreringslaboratorier overholder de supplerende  

 krav fastlagt af EA (The European Co-operation for Accreditation).
Stk. 2. DANAK er medunderskriver af de multilaterale  

 aftaler vedrørende gensidig anerkendelse af akkrediterede  

 prøvningsrapporter og kalibreringscertifikater.
Dette medfører,  

 at DANAK er forpligtet til at følge EA´s fortolkningsdokumenter til  

 akkrediteringsstandarden EN 45001. Disse dokumenter er således en del  

 af akkrediteringskriterierne.
Kapitel 2 Supplerende kriterier til kalibreringslaboratoriers  

 tekniske kompetence §3. De akkrediterede kalibreringslaboratorier skal udover DS/EN  

 45001 tillige opfylde de supplerende kriterier, der er angivet i DANAK´s  

 tekniske forskrifter:
TF  5	Anerkendte kalibreringscertifikater TF  7	Kalibreringscertifikater (svarer til  

EA-4/01 identisk med EAL R1) TF  8	Bestemmelse af måleusikkerhed (svarer til  

EA-4/02 identisk med EAL-R2 ) TF  9	Kalibreringsmærkater ( ref. krav i  

EA-3/01 identisk med EAL-R4 ) TF 10	Feltkalibrering (svarer til EA-4/03  

 identisk med EAL-R3 ) §4. De akkrediterede kalibreringslaboratorier skal  

 endvidere opfylde supplerende krav til kvalitetsstyring vedrørende det  

 opbyggede kalibreringssystem som angivet i bilaget til denne tekniske  

 forskrift.
Kapitel 3 Ikrafttræden §5. Forskriften træder i kraft den 10. juni 1999.
 Stk. 2. Den erstatter Teknisk Forskrift nr. 6 af 5. marts  

 1999.
Erhvervsfremme Styrelsen, den 7. juni 1999 Vagn Andersen / Bjarne Bang Christensen BILAG Bilag 1	Kalibreringslaboratoriers tekniske kompetence.
Erhvervsfremme Styrelsen, den 5. marts  

 1999 Vagn Andersen /Bjarne Bang Christensen Bilag 1 Indhold Kalibreringssystem	2 Dokumenterede kalibrerings- og måleprocedurer	2 3.	Logbog for måleudstyr	2 4.	Arkivering af kalibrerings- og måleresultater	3 5.	Kalibreringsmærkat	4 6.	Forsegling	4 7.	Kalibreringsintervaller	4 8.	Ugyldiggørelse af kalibrering	4 9.	Sporbarhed	5 10.	Akkrediteret måleevne	5 11.	Måleusikkerhed	6 12.	Kumulativ virkning af måleusikkerhed	6 13.	Miljø	6 Kalibreringssystem Et kalibreringslaboratorium skal etablere og opretholde et effektivt  

 system til kontrol og kalibrering af laboratoriets normaler, måleudstyr  

 og referencematerialer.
Systemet skal være udformet, så det  

 sikrer, at alle måleressourcer kan udføre målinger inden  

 for de anførte grænser, som er godkendt af DANAK til den  

 aktuelle akkreditering.
Grænser og tilhørende usikkerheder  

 anføres i skema for måleområde og måleevne.
 Kalibreringssystemet skal kunne hindre unøjagtighed ved at  

 påpege mangler og træffe rettidig foranstaltning til korrigering  

 deraf.
Dokumenterede kalibrerings- og måleprocedurer Kalibreringslaboratoriet skal have passende dokumenteret vejledning i  

 brugen og driften af alt relevant udstyr.
Alle vejledninger, standarder,  

 håndbøger og referencedata i forbindelse med  

 kalibreringslaboratoriets akkrediterede ydelser skal løbende  

 ajourføres og skal være let tilgængelige for personalet  

 herunder sprog, grafik og udformning.
Kalibreringslaboratoriet skal benytte de metoder og procedurer, der  

 kræves af den specifikation, over for hvilken emnerne skal kalibreres  

 eller måles.
Specifikationen skal stå til rådighed for det  

 personale, der udfører kalibreringen eller målingen.
Generelt accepterede metoder til kalibrering eller måling, eller  

 vejledning fra producenterne eller leverandøren af det  

 pågældende måleinstrument, kan indføjes i  

 procedurerne for kalibrering og måling for det enkelte udstyr.
Disse  

 tilføjelser skal være dokumenterede for evt. senere  

 efterprøvning eller bedømmelse.
Alle manuelle beregninger og dataoverførsler skal underkastes  

 passende kontrol.
Alle edb-programmer og disses versioner skal valideres,  

 godkendes og registreres i en passende journal.
 Hvor resultaterne er opnået ved hjælp af edb-teknik, er EA´s  

 retningslinier gældende.
Logbog for måleudstyr Laboratoriet skal foretage registrering om alle normaler, alt  

 måleudstyr og referencematerialer, der benyttes til at tilvejebringe  

 udstyrets historik samt til at godtgøre, at der er sket opfyldelse af  

 fastlagte krav.
Denne rapportering skal demonstrere, at hver enkelt normal og  

 eksemplar af måleudstyret kan anvendes til at udføre  

 målinger inden for de angivne grænser.
Hvis normalen eller  

 måleudstyret kommer uden for disse grænser, skal omfanget af  

 fejlene registreres, og der skal træffes hensigtsmæssige  

 foranstaltninger til at bringe udstyret inden for de angivne  

 grænser.
 Alt måleudstyr og alle normaler registreres, og følgende  

 oplysninger skal altid medtages:
Beskrivelse af udstyret og dets entydige identifikation; dato for modtagelse og dato for ibrugtagning; oplysninger om vedligeholdelse; dato for hver enkelt kalibrering; resultat opnået ved kalibreringen med tilhørende  

 usikkerhed; planlagt kalibreringsinterval; og, hvor det er relevant, følgende yderligere oplysninger:
Angivne tilladte fejlgrænser; henvisning til kalibreringsprocedurer; kilde for kalibrering anvendt til at fastslå sporbarhed; miljømæssige forhold for kalibrering og måledata som  

 målt og korrigeret til referencebetingelser; en erklæring om den kumulative virkning af usikkerheden af de data,  

 der er opnået ved kalibreringen; nuværende placering en udtalelse om betjening, service, justering, reparation eller  

 modifikationer, som kan berøre udstyrets kalibreringsstatus; enhver begrænsning i anvendelsen.
Arkivering af kalibrerings- og måleresultater De resultater, der opnås ved kalibrering eller måling, skal  

 registreres og opbevares. 
  

 Denne rapportering skal omfatte følgende data:
Kalibrerings- eller målemetode samt det anvendte måleudstyr og  

 referencemateriale; målinger forud for eventuelle justeringer, når en justering  

 ønskes, og der er krav om sporbarhed på tidligere  

 resultater; udtalelser om de foretagne justeringer; målebetingelser; direkte aflæsninger under kalibreringen eller målingen; metode til beregning af resultater samt de korrektioner, som er blevet  

 anvendt; dato for kalibreringen eller målingen.
Kalibreringslaboratoriet skal have et arkiveringssystem, som passer til de  

 særlige omstændigheder for den aktuelle akkreditering, og som  

 overholder eksisterende regulativer.
Det skal indeholde alle oprindelige  

 observationer, beregninger, afledte data, interne kalibreringsrapporter samt  

 kopi af udstedte eksterne kalibreringscertifikater for en periode af min 5  

 år.
Rapporteringen skal for hver enkelt kalibrering eller måling  

 indeholde tilstrækkelige oplysninger til, at man kan foretage en  

 tilfredsstillende gentagelse af kalibreringen eller målingen.
5.	Kalibreringsmærkat - kalibreringsstatus I medfør af TF 9 skal udstyr, der kalibreres af et akkrediteret  

 kalibreringslaboratorium, forsynes med en kalibreringsmærkat for at  

 informere brugeren om, hvornår udstyret sidst har været  

 kalibreret, med mindre kunden frabeder sig dette skriftligt.
På et akkrediteret kalibreringslaboratorium skal alle normaler,  

 måleudstyr og referencematerialer være mærket eller  

 på anden måde være sikret mod overskridelse af  

 kalibreringsintervallet.
Yderligere skal enhver begrænsning af den  

 udførte kalibrering og hermed anvendelsesområdet være  

 klart anført på normaler, udstyr eller referencematerialer.
Hvor  

 mærkning ikke er mulig, skal andre procedurer indføres for at  

 sikre opfyldelse af disse krav.
Forsegling Adgangen til justeranordninger på normaler og måleudstyr skal  

 forsegles eller på anden måde beskyttes for at forhindre, at det  

 håndteres af ikke-godkendt personale.
Forseglingen skal være  

 således udformet , at den ødelægges, hvis den  

 forsøges fjernet (brudt forsegling indikerer ugyldig kalibrering).
 Bemærk   Dette krav gælder ikke justerbare anordninger, som er  

 beregnet til indstilling af brugeren, uden at der er behov for ydre  

 referencer, f.eks. nulpunktsjustering.
Kalibreringsintervaller Det vil altid være et akkrediteret laboratoriums ansvar, at dets  

 måleudstyr er kalibreret med passende intervaller, svarende til  

 bidraget i det aktuelle usikkerhedsbudget.
 Målenormaler, måleudstyr og referencematerialer skal  

 kalibreres med periodiske intervaller, der fastlægges på grundlag  

 af stabilitet, formål og anvendelse.
Intervallerne fastlægges og aftales med DANAK.
Det vil dog stadig  

 være laboratoriets ansvar, at de aftalte intervaller sikrer  

 troværdige  måleresultater.
 Bemærk, at intervallerne kan forlænges, hvis resultaterne af  

 tidligere kalibreringer tydeligt indikerer den nødvendige stabilitet i  

 måleudstyrets nøjagtighed.
Ugyldiggørelse af kalibrering Laboratoriet skal sørge for omgående fjernelse, eller  

 mærkning med iøjnefaldende advarsel/identifikation, af udstyr  

 som:
-Er gået ud over sin angivne kalibreringsperiode; har svigtet i drift; mistænkes eller vides at have gået ud over sine angivne  

 grænser; viser tegn på fysisk skade, som kan mistænkes at påvirke  

 dets nøjagtighed (f.eks. brudt forsegling).
Laboratoriet skal i logbogen notere alle forstyrrelser af normaler,  

 måleudstyr og referencematerialer.
Når en sådan  

 forstyrrelse kan have påvirket kalibreringen eller målingen, skal  

 alle forudgående resultater gennemgås, for at man kan overveje  

 nødvendigheden af at gentage målingerne eller informere kunden  

 herom.
Oplysninger om enhver annullering af kalibreringen skal registreres i  

 udstyrets logbog (journal).
Sporbarhed Referencenormaler for måling skal kalibreres med anerkendt  

 sporbarhed til en national eller international målenormal.  

 Intervallerne mellem omkalibrering af referencenormaler skal godkendes af  

 DANAK.
 Jf. teknisk forskrift nr. 5 anerkender DANAK følgende  

 kalibreringscertifikater som dokumentation for sporbarhed:
Akkrediterede kalibreringscertifikater udstedt af laboratorier, som er  

 akkrediterede af DANAK; akkrediterede kalibreringscertifikater udstedt af laboratorier, som er  

 akkrediterede af akkrediteringsordninger omfattet af EA´s multilaterale og  

 bilaterale aftaler om gensidig anerkendelse af kalibreringscertifikater; kalibreringscertifikater udstedt af udenlandske primærlaboratorier  

 og nationale referencelaboratorier i de lande, der er medlem af EA`s  

 multilaterale og bilaterale aftaler for kalibrering.
De referencenormaler, som laboratoriet råder over, skal udelukkende  

 anvendes til kalibrering.
Hvor det er relevant, skal kalibrerings- og  

 måleudstyr underkastets kontrol mellem de periodiske kalibreringer.
Akkrediteret måleevne 10.1	For hver målestørrelse (parameter) er der for et  

 angivet måleområde fastlagt en akkrediteret måleevne  

 (UA). Den akkrediterede måleevne skal godkendes af DANAK som  

 laboratoriets mindste måleusikkerhed.
 Den akkrediterede måleevne fastlægges efter EA´s  

 retningslinier (DANAK s TF 8) ved at vurdere en samling af medvirkende  

 usikkerhedskomponenter og den kontrolleres efterfølgende ved  

 hjælp af måleteknisk audits  

 (præstationsprøvning).
 Den akkrediterede måleevne er normalt den bedste måleevne, som  

 et laboratorium kan opnå inden for dets akkrediteringsområde,  

 når det udfører mere eller mindre rutinemæssige  

 kalibreringer af næsten ideelle måleinstrumenter (se TF8 for den  

 præcise definition).
Laboratoriets akkrediterede måleevne skal bestemmes for specifikke  

 områder for enhver størrelse, for hvilke der meddeles  

 akkreditering.
Fremgangsmåden for beregning af måleevnen skal  

 være i overensstemmelse med TF8.
 Den akkrediterede måleevne offentliggøres af DANAK i form af  

 en tabel for de forskellige størrelser, deres specifikke områder  

 og deres tilhørende usikkerheder.
11.	Måleusikkerhed For alle måleresultater anført af laboratoriet skal der  

 være angivet en tilhørende måleusikkerhed.  

 Fastlæggelsen og kombinationen af usikkerhedsfaktorer skal være i  

 overensstemmelse med de dokumenterede procedurer, som er godkendt af DANAK.  

 Oplysninger om medtagne komponenter i den totale usikkerhed skal registreres.  

 Korrektioner af måleresultater skal anvendes, hvor det er  

 nødvendigt.
Fremgangsmåde for beregning og rapportering af  

 måleusikkerheden i kalibreringscertifikater skal opfylde kravene i  

 DANAK´s TF8.
Kumulativ virkning af måleusikkerhed Den kombinerede måleusikkerhed i hvert enkelt efterfølgende  

 led af kalibreringskæden skal tages med i beregningen for hver normal  

 eller hvert eksemplar af de kalibrerede måleudstyr.
Der skal tages  

 aktion, når den kombinerede måleusikkerhed er så stor, at  

 den tydeligt forstyrrer evnen til at foretage målinger inden for de  

 påkrævede grænser.
Miljø 13.1	Normaler, måleudstyr og referencematerialer skal kalibreres  

 og anvendes i et miljø, der er kontrolleret i det omfang, det er  

 nødvendigt for at sikre troværdige måleresultater.
Der  

 bør tages passende hensyn til temperatur, temperaturændrings  

 hastighed, fugtighed, belysning, elektromagnetisk interferens, vibration,  

 støv, smuds og andre faktorer, der berører  

 målingerne.
Såfremt disse influensfaktorer påvirker et måleresultat  

 skal disse faktorer overvåges og registreres kontinuert, og  

 kompenserende korrektioner skal anvendes på måledata, når  

 det er nødvendigt.
Registreringerne skal indeholde både de  

 oprindelige og de korrigerede data.
13.2	Adgang til laboratoriet og brug af dets kalibrerings- og  

 målefaciliteter skal sikres på en sådan måde, at det  

 kun kan anvendes i overensstemmelse med deres angivne formål samt af  

 kompetente personer.
Adgangsbetingelser for personer, der ikke hører  

 til laboratoriet, skal defineres.
