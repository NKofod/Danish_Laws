 I medfør af §§ 42, stk. 2, og 79, stk. 1, i lov om individuel boligstøtte,  

 jf. lov nr. 376 af 6. juni 1991 med senere ændringer, fastsættes:
 § 1.  Boligstøtte udbetales til boligtageren.
 Stk. 2.  Efter lovens § 2, stk. 2, udbetales  

 boligstøtten til de personer, som modtager eller får forskud på de i lovens §  

 2, stk. 1, omhandlede ydelser, såfremt de nævnte personer har  

 husstandsfællesskab med en lejer, en ejer eller en andelshaver i en privat  

 andelsboligforening.
 § 2.  Kommunalbestyrelsen kan beslutte, at  

 boligstøtten i det i § 1, stk. 2, nævnte tilfælde udbetales til boligtageren.
 § 3.  I tilfælde, hvor boligtageren er lejer, kan  

 kommunalbestyrelsen beslutte, at boligstøtten udbetales til udlejeren.
 § 4.  Kommunalbestyrelsen skal underrette de i § 1  

 nævnte personer om beslutningen i henhold til §§ 2 eller 3 samt om  

 boligstøtten og beregningsgrundlaget herfor.
 Stk. 2.  Udlejeren kan ikke stille krav om vederlag for  

 den administration, der påføres ham ved beslutning efter § 3.
 § 5.  Bekendtgørelsen træder i kraft den 1. januar  

 1993.
 Stk. 2.  Boligstyrelsens bekendtgørelse nr. 485 af 30.  

 august 1982 om udbetaling af boligstøtte ophæves.
