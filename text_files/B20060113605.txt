Bekendtgørelse  

 om midlertidigt tilskud til overtallig sejlads for fiskere under omskoling  

 til  

 navigatører i handelsflåden I medfør af § 17 i lov  

 nr. 226 af 22. april 2002 om maritime uddannelser, fastsættes:
Tilskud til  

 overtallig sejlads for fiskere under omskoling § 1.  

  

 Søfartsstyrelsen kan yde tilskud til rederier for ansættelse af  

 overtallige styrmænd, der gennemfører foreskreven overtallig tjeneste  

 (praktik)  

 i danske handelsskibe som led i den af Søfartsstyrelsen godkendte uddannelse  

 for omskoling af fiskere til navigatører i handelsflåden, jf. § 6, stk. 2, §  

 7,  

 stk. 2, § 8, stk. 6, nr. 2, § 8, stk. 6, nr. 3, litra b, § 8, stk. 7, nr. 2,  

 og  

 § 8, stk. 7, nr. 3, litra b, i bekendtgørelse nr. 473 af 29. maj 2006 om  

 kvalifikationskrav til søfarende og fiskere og om sønæringsbeviser.
Stk. 2.  

  

 Det er en forudsætning for opnåelse af  

 tilskud, 1)  

 	  

 at vedkommende er  

 påmønstret som overtallig styrmand (på engelsk: Supernumerary deck  

 officer),  

 dvs. at vedkommende ikke er en del af driftsbesætningen, jf. skibets  

 besætningsfastsættelse, 2)  

 	  

 at den overtallige tjeneste forrettes i skibe og fartsområder i  

 overensstemmelse med de i stk. 1 nævnte bestemmelser, og 3)  

 	  

 at den overtallige tjeneste gennemføres med uddannelsesbog, hvor  

 dette er krævet efter de i stk. 1 nævnte bestemmelser.
Stk. 3.  

  

 Tilskuddet dækker  

 delvist løn, kost og rejseudgifter.
Det samlede tilskud til løn og kost udgør  

 højst 12.000 kr. pr. søfarende pr. måned, og tilskud til rejseudgifter udgør  

 højst  

 8.000 kr. pr. søfarende pr. udmønstring.
 Stk. 4.  

  

 Der kan søges om  

 tilskud, når aftale om overtallig tjeneste som nævnt i stk. 1 og 2 er  

 indgået,  

 men tilskud kan først udbetales til rederiet, når den overtallige tjeneste er  

 ophørt.
 Stk. 5.  

  

 Det er en betingelse  

 for udbetaling af tilskud, at fiskeren ikke før den 25. oktober 2006 har  

 indgået aftale om overtallig tjeneste som nævnt i stk. 1 og 2, samt at  

 praktikperioden afsluttes senest den 31. december 2007.
 Stk. 6.  

  

 Ansøgning om tilskud skal  

 senest 3 måneder efter afslutning af den i stk. 1 og 2 nævnte overtallige  

 tjeneste, dog senest den 1. december 2007, sendes til Søfartsstyrelsen,  

 Vermundsgade  

 38 C, 2100 København Ø.
§ 2.  

  

 Ansøgningen skal indeholde 1)  

 	  

 oplysninger om den søfarendes navn og CPR-nummer, 2)  

 	  

 oplysninger om navn(e) på rederi (er), hvori den i § 1, stk. 1 og  

 2, nævnte overtallige tjeneste er gennemført, 3)  

 	  

 angivelse af længden af den overtallige tjeneste, der søges om  

 tilskud til, 4)  

 	  

 dokumentation for den samlede løn under praktikperioden, 5)  

 	  

 dokumentation for eventuelle rejseudgifter, og 6)  

 	  

 oplysninger om det registrerings- og kontonummer, hvor tilskud  

 ønskes indsat.
 Stk. 2.  

  

 Tilskud til løn og  

 kost ydes alene i den normale praktikperiode, der knytter sig til  

 uddannelsen,  

 således at der højst kan opnås tilskud i 1, 3 eller 6 måneder afhængig af  

 fartstid  

 og kvalifikationer, jf. §§ 6-8 i Søfartsstyrelsens bekendtgørelse nr. 473 af  

 29. maj 2006 om kvalifikationskrav til søfarende og fiskere og om  

 sønæringsbeviser.
Generelle  

 bestemmelser § 3.  

  

 Det er en betingelse for at opnå tilskud til rejseudgifter, at disse er  

 holdt på et rimeligt niveau.
 § 4.  

  

 I tilfælde hvor der søges om tilskud, uden at vedkommende har fået udstedt  

 et sønæringsbevis til handelsflåden, skal rederiet afgive erklæring om, at  

 den  

 overtallige tjeneste er udført med uddannelsesbog, samt at den pågældende  

 opfylder betingelserne for at indgå i den i § 1, stk. 1, nævnte omskoling.
 § 5.  

  

 Har et rederi modtaget tilskud til nedbringelse af løn-, kost- eller  

 rejseudgifter fra anden side, vil tilskud i henhold til nærværende  

 bekendtgørelse blive reduceret tilsvarende.
§ 6.  

  

 Tilsagn om tilskud kan bortfalde helt eller delvis, hvis der i forbindelse  

 med ansøgningen er afgivet urigtige oplysninger.
Udbetalt tilskud kan under  

 tilsvarende omstændigheder kræves tilbagebetalt.
Ikrafttræden § 7.  

  

 Bekendtgørelsen træder i kraft den 1. december 2006.
