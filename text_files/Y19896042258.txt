Et medlem, hvis ret til nedsatte dagpenge er bortfaldet, skal ikke  

 overflyttes til deltidsforsikring, hvis medlemmet er til rådighed for  

 fuldtidsarbejde.
Medlemmet vil derfor senere kunne overgå til  

 fuldtidsefterløn.
Firma-Funktionærernes Arbejdsløshedskasse Vedrørende X, cpr.nr. 081028-.
 I skrivelse af 6. marts 1989 har Firma-Funktionærernes Arbejdsløshedskasse  

 anmodet Direktoratet for Arbejdsløshedsforsikringen om en vejledende  

 udtalelse om, hvorvidt ovennævnte medlem er berettiget til et arbejdstilbud  

 efter vedtagelsen af den nye § 60 i arbejdsløshedsforsikringsloven.
 Hvis dette spørgsmål må besvares negativt, har kassen ønsket oplyst, om  

 medlemmet skal overgå til deltidsforsikring, når hans ret til nedsatte  

 dagpenge ophører efter § 60, stk. 1, og om han til sin tid vil have mulighed  

 for at overgå til efterløn som fuldtids~ eller som deltidsforsikret.
 Direktoratet er bekendt med, at kassen, senest i skrivelse af 9. juni  

 1989, har anmodet Arbejdsdirektoratet om at tage stilling til spørgsmålet om  

 medlemmets ret til et arbejdstilbud.
 For så vidt angår spørgsmålet om medlemmets forsikringsstatus og senere  

 ret til efterløn, er det direktoratets opfattelse, at bortfald af retten til  

 nedsatte dagpenge efter § 60, stk. 1, ikke i sig selv indebærer, at medlemmet  

 skal overflyttes til deltidsforsikring.
 Det vil sige, at medlemmet kun skal overflyttes til deltidsforsikring,  

 hvis hans rådighed begrænses til deltidsarbejde, jf. de almindelige regler  

 herom.
 Medlemmet vil derfor - hvis der ikke er tvivl om hans rådighed som  

 fuldtidsforsikret - kunne overgå til efterløn efter reglerne for  

 fuldtidsforsikrede.
 Det skal dog bemærkes, at længere tids deltidsbeskæftigelse naturligvis  

 påvirker efterlønnens størrelse.
 P.D.V.
