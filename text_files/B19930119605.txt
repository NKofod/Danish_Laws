 I medfør af § 13, stk. 2, § 14, § 15, § 40, § 44 og § 45 i lov nr . 430 af  

 30. juni 1993 om arbejdsmarkedsuddannelser og i medfør af § 45 a i lov nr.  

 1063 af 22. december 1993 om ændring af lov om arbejdsmarkedsuddannelser og  

 efter forhandling med Finansministeriet, fastsættes:
Træningsskolen § 1.  Træningsskolen for unge har til opgave at  

 gennemføre særlige tilrettelagte kompetencegivende arbejdsmarkedsuddannelser  

 (TAMU) og erhvervsforberedende uddannelse med arbejdstræning for unge med  

 særlige tilpasningsvanskeligheder i forhold til arbejdsmarkedet og samfundet  

 iøvrigt.
 § 2.  Træningsskolen er forbeholdt unge, fortrinsvis i  

 alderen 18-25 år, der som følge af særlige tilpasningsproblemer har behov for  

 stabilisering, social handledygtighed, uddannelse og arbejdstræning.
 Stk. 2.  Det er Træningsskolen, der afgør om en person  

 kan optages.
 § 3.  Træningsskolens vedtægter godkendes af  

 arbejdsministeren efter udtalelse fra Uddannelsesrådet.
 Stk. 2.  Bestyrelsen for Træningsskolen sammensættes  

 efter bestemmelserne i § 6 i lov om arbejdsmarkedsuddannelsescentre.
Træningsskolens arbejdsmarkedsuddannelser § 4.  Træningsskolens kompetencegivende  

 arbejdsmarkedsuddannelse (TAMU) er en særligt tilrettelagt  

 arbejdsmarkedsuddannelse.
Uddannelsen har til formål at give deltagerne  

 erhvervskompetence med henblik på at fremme deltagernes muligheder for at  

 opnå beskæftigelse.
Uddannelsen har endvidere til formål, at sikre den  

 enkelte en fastere tilknytnig til arbejdsmarkedet samt mulighed for en videre  

 uddannelse inden for de øvrige arbejdsmarkedsuddannelser.
Formålet søges  

 opnået gennem en konsekvenspædagogisk undervisningsmetode.
Stk. 2.  TAMU er en individuelt tilrettelagt og praktisk  

 orienteret uddannelse, hvor undervisningen foregår under arbejdspladslignende  

 forhold.
I uddannelsesforløbet indgår produktivt arbejde i en vekselvirkning  

 med faglig og almen uddannelse, og sociale undervisningsaktiviteter.
I  

 uddannelsen kan indgå erhvervspraktik.
TAMU er trinvist opbygget og giver den  

 enkelte mulighed for af- og påstigning i uddannelsesforløbet.
 § 5.  Træningsskolens erhvervsforbedredende uddannelse  

 med arbejdstræning, er et individuelt tilrettelagt uddannelses- og  

 vejledningsforløb, der iværksættes for personer, der efter Træningsskolens  

 vurdering ikke kan gennemføre TAMU.
 § 6.  Arbejdsmarkedsstyrelsen kan fastsætte de  

 overordnede mål og rammer, samt nærmere retningslinier for uddannelsernes  

 varighed og afholdelse efter indhentet udtalelse fra Træningsskolen, Udvalget  

 for erhvervsintroducerende uddannelse m.v. og Uddannelsesrådet.
 § 7.  De konkrete mål, kompetenceniveau, rammer og  

 indhold for TAMU fastlægges i uddannelsesplaner, der godkendes af Udvalget  

 for erhvervsintroducerende uddannelse m.v. efter indhentet udtalelse fra de  

 relevante efteruddannelsesudvalg.
 Stk. 2.  Arbejdsmarkedsstyrelsen kan efter indhentet  

 udtalelse fra Uddannelsesrådet fastsæt nærmere retningslinier om mål, rammer,  

 indhold, opbygning og beskrivelsesform m.v. for uddannelsesplaner efter stk.  

 1.
Uddannelsesbevis § 8.  Deltagere, der har gennemført en  

 arbejdsmarkedsuddannelse under Træningsskolen med et tilfredsstillende  

 resultat får udstedt et samlet uddannelsesbevis, hvoraf også fremgår hvilke  

 kvalifikationer deltageren har opnået svarende til kompetencegivende  

 uddannelser i henhold til lovens § 3, nr. 1.
 Stk. 2.  Træningsskolen for unge udsteder  

 uddannelsesbeviserne til deltagerne.
 Stk. 3.  Arbejdsmarkedsstyrelsen kan efter indhentet  

 udtalelse fra relevante erhvervsområdeudvalg, Udvalget for  

 erhvervsintroducerende uddannelse m.v. og Uddannelsesrådet fastsætte nærmere  

 retningslinier om krav til udformningen af uddannelsesbeviser.
 Elevstøtte m.v.
 § 9.  Døgnelver har ret til en ugentlig elevstøtte på  

 37 pct. af det højeste ugentlige dagpengebeløb, jf. § 47 i lov om  

 arbejdsløshedsforsikring m.v., inklusive en arbejdsbonus.
 Stk. 2.  Dagelever har ret til en ugentlige elevstøtte  

 på 64 pct. af det højeste ugentlige dagpengebeløb, jf. § 47 i lov om  

 arbejdsløshedsforsikring m.v., inklusive en arbejdsbonus.
Stk. 3.  Træningsskolen for unge kan give deltagerne  

 mindre, socialpædagogisk begrundede ydelser.
Herunder mindre gaver ved jul og  

 fødselsdage.
 Stk. 4.  Elevydelserne administreres og udbetales af  

 Træningsskolen for unge efter retningslinier fastsat af  

 Arbejdsmarkedsstyrelsen.
 § 10.  Døgnelever har ret til kost og logi på  

 Træningsskolen for unge.
 Stk. 2.  Dagelever har ret til kost på Træningsskolen  

 for unge i undervisningstiden.
§ 11.  Træningsskolen for unge kan yde eleverne  

 befordringstilskud, Stk. 2.  Dagelever har ret til befordringstilskud for  

 rejser frem og tilbage mellem sædvanlig bopæl og Træningsskolen for unge.
 Stk. 3.  Befordringstilskuddet efter stk. 2 svaret til  

 de faktiske udgifter med billigste offentlige transportmiddel.
 Stk. 4.  Befordringstilskuddet administreres og  

 udbetales af Træningsskolen for unge efter retningslinier fastsat af  

 Arbejdsmarkedsstyrelsen.
 § 12.  Elever på Træningsskolen, der deltager i en  

 arbejdsmarkedsuddannelse i henhold til § 3, nr. 1 eller nr. 2 er ikke  

 berettiget til at oppebære elevstøtte efter § 9.
Klageadgang Klage over optagelse og ydelser efter kapitel 3 § 13.  Afslag på optagelse og afgørelse om ydelser  

 efter kapitel 3 skal meddeles skriftligt til ansøgeren.
Afslaget og  

 afgørelsen skal være begrundet og indeholde oplysning om klageadgang.
 Stk. 2.  Ansøgeren kan, inden 4 uger efter afgørelsen er  

 modtaget, klage skriftligt til Træningsskolen for unge.
 Stk. 3.  Træningsskolen for unge afgør, inden 4 uger  

 efter at klagen er modtaget, om klagen fuldt ud kan imødekommes, eller om  

 klagen med en udtalelse skal sendes til Arbejdsmarkedets Ankenævn.
 § 14.  Arbejdsmarkedets Ankenævn træffer den endelige  

 administrative afgørelse.
Klage i øvrigt § 15.  Klage over Træningsskolens afgørelser kan af  

 den afgørelsen vedrører, inden 4 uger efter afgørelsen er modtaget, indgives  

 til Træningsskolen for unge.
Hvis en klage ikke tages til følge, og klageren  

 fastholder klagen, videresender Træningsskolen for unge klagen med en  

 udtalelse til Arbejdsmarkedsstyrelsen.
 Stk. 2.  Afgørelse efter stk. 1 kan ikke indbringes for  

 anden administrativ myndighed.
 Stk. 3.  Ministeren kan inden 4 uger efter afgørelserne  

 er blevet meddelt på eget initiativ tage en afgørelse, der er truffet af  

 arbejdsmarkedsstyrelsen efter stk. 1, op til nærmere undersøgelse og  

 afgørelse.
Oplysningspligt og tilbagebetaling § 16.  Personer, der har givet urigtige oplysninger  

 eller fortiet omstændigheder, som er af betydning for retten til ydelser  

 efter denne bekendtgørelse, eller i øvrigt mod bedre vidende uberettiget har  

 modtaget ydelser efter denne bekendtgørelse, skal tilbagebetale det beløb,  

 der er modtaget med urette.
Ikrafttræden § 17.  Bekendtgørelsen træder i kraft den 1. januar  

 1994.
