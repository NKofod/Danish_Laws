Landsskatteretskendelse vedr.
Anmodning om ekstraordinær  

 genoptagelse Der klages over, at den  

 kommunale skattemyndighed har nægtet at genoptage selskabets skatteansættelse  

 for indkomstårene 1997 og 1998.
Landsskatterettens afgørelse Landsskatteretten pålægger  

 den kommunale skattemyndighed at genoptage selskabets skatteansættelser for  

 indkomstårene 1997 og 1998.
Sagens oplysninger Selskabet A A/S (herefter  

 benævnt selskabet) er et helejet datterselskab af selskabet B A/S, og  

 selskabet  

 er sambeskattet med sidstnævnte selskab.
Selskabet har bagud forskudt  

 indkomstår fra den 1. juli til og med den 30. juni.
Indkomståret 1997 udgøres  

 således af perioden fra den 1. juli 1996 til og med den 30. juni 1997.
 Selskabet købte ved aftale af  

 30. juni 1997 sammen med selskabet C A/S (herefter benævnt søsterselskabet),  

 der ligeledes er et helejet datterselskab af selskabet B A/S, en  

 konsulentvirksomhed af selskabet D A/S.
 Af overdragelsesaftalen af  

 30. juni 1997 fremgår blandt andet følgende:
  ..
2.1.3  

  

 Goodwill De til virksomheden hørende  

 kunder, opgaver og indtjeningspotentiale udgør den goodwill, som overtages af  

 Køber.
Sælgers kunder og opgaver for disse samt fordelingen af goodwillen  

 mellem C og A er specificeret i bilag X.
 Den til virksomheden knyttede  

 goodwill er på basis af regnskabsårene 1995 og 1996 beregnet og aftalt til at  

 udgøre kr. 4.100.000. Baseret herpå og Sælgers indeståelse om, at  

 virksomheden  

 forventes af kunne fortsætte disse resultater, er aftalt en minimumsbetaling  

 på  

 kr. 4.100.000 for goodwillen.
 Da goodwill beregnet alene på  

 basis af resultatet for regnskabsåret 1996 udgør kr. 8 mio. har parterne  

 aftalt, at forskellen mellem goodwill beregnet på basis af regnskabsåret 1996  

 kr. 3.900.000 betales af Køber den 31. marts 1999 på følgende betingelse:
 Den akkumulerede fakturering  

 i årene 1997 og 1998 for de fra Sælger overtagne konsulenter skal mindst  

 svare  

 til det dobbelte af faktureringsniveauet i 1996 for de pågældende, og  

 aflønnings- og omkostningsniveauet i øvrigt i hvert af årene 1997 og 1998  

 svarer til niveauet i 1996.
 Ud over de overtagne  

 konsulenter medregnes resultater opnået af andre medarbejdere, der naturligt  

 afløser/efterfølger fratrådte medarbejdere.
 I overensstemmelse med  

 formålserklæringen Bilag 3 understøtter Køber gennem sine forretningsmæssige  

 dispositioner muligheden for opfyldelse af ovenstående betingelse.
Køber accepterer på forhånd  

 en negativ afvigelse på maksimalt 10% på ovenstående betingelse.
Afviger  

 resultatet med mere end 10%, reduceres den betingede goodwill  

 forholdsmæssigt.
 Det akkumulerede salg i årene  

 1997 og 1998 udført af de fra Sælger overtagne konsulenter forventes at svare  

 til mindst det dobbelte af det i 1996 opnåede salg til Sælgers kunder.
 ..
3.4 Købesummen for den betingede  

 goodwill, som kan andrage kr. 3.900.000 eller et lavere beløb, der måtte være  

 reguleret til, jf. § 2.1.3 betales af Køber den 31. marts 1999, når parterne  

 i  

 fællesskab har udarbejdet en opgørelse over betalingen for den betingede  

 goodwill.
 Køber betaler den 31. marts  

 1999 renter af den endelige købesum for den betingede goodwill fra 31. marts  

 1998 med en rentesats på diskontoen + 5% p.a.
 Til sikkerhed for Købers  

 opfyldelse af sin betalingsforpligtelse for den betingede goodwill stiller  

 Køber på underskriftstidspunktet en bankgaranti dækkende betaling pr. 31.  

 marts  

 1999 af den maksimale købesum på kr. 3.900.000 og renter heraf.
.. Imidlertid opstod uenighed  

 mellem selskabet og søsterselskabet som købere og selskabet D A/S som sælger  

 om  

 fortolkningen af punkt 2.1.3 i overdragelsesaftalen vedrørende yderligere  

 betaling for goodwill.
 Den 29. juni 2001 hævede  

 selskabet D A/S i alt 4.182.643 kr. på den af selskabet og søsterselskabet  

 stillede bankgaranti.
Herefter anlagde selskabet og  

 søsterselskabet den 9. juli 2001 sag mod selskabet D A/S ved Sø- &  

 Handelsretten med påstand om tilbagebetaling af det hævede beløb på 4.182.643  

 kr. med tillæg af procesrenter.
Selskabet og søsterselskabet gjorde gældende,  

 at selskabet D A/S ikke var berettiget til at hæve beløbet på den stillede  

 garanti.
Den 29. august 2003 afsagde  

 Sø- & Handelsretten dom i sagen mellem på den ene side selskabet og  

 søsterselskabet som sagsøgere og på den anden side selskabet D A/S som  

 sagsøgte.
Ved dommen blev sagsøgte, selskabet D A/S, frifundet, idet retten  

 gav  

 sagsøgte medhold i sin fortolkning af aftalens punkt 2.1.3, hvorfor sagsøgte  

 havde været berettiget til at hæve på garantien som sket.
 Højesteret stadfæstede ved  

 dom af 17. februar 2005 Sø- & Handelsrettens dom.
 Selskabet anmodede ved brev  

 af 30. januar 2004 den kommunale skattemyndighed om genoptagelse af blandt  

 andet indkomstårene 1997 og 1998.
Den kommunale skattemyndigheds afgørelse Den kommunale skattemyndighed  

 har nægtet at genoptage selskabets skatteansættelse for indkomståret 1997 og  

 1998, med henvisning til skattestyrelseslovens § 34 og 35.
 Da anmodningen om  

 genoptagelse for indkomstårene 1997 og 1998 er indkommet efter udløbet af  

 fristen for ordinær genoptagelse i skattestyrelseslovens § 34, stk. 2, skal  

 anmodningen behandles efter bestemmelserne om ekstraordinær genoptagelse i  

 skattestyrelseslovens § 35.
 Tilladelse til ekstraordinær  

 genoptagelse efter skattestyrelseslovens § 35, gives, såfremt selskabet  

 falder  

 ind under et af de i skattestyrelseslovens § 35, stk. 1, otte nævnte  

 tilfælde,  

 og anmodningen er fremsat inden seks måneder, jf. skattestyrelseslovens § 35,  

 stk. 2.
 Der er enighed om, at  

 selskabet har erhvervet goodwill i indkomståret 1997. Der skal dog ikke ske  

 regulering af beløbet vedrørende goodwill i de omhandlede indkomstår, da  

 beløbet først kan opgøres endeligt ved udgangen af indkomståret 1998, og da  

 selskabet først er forpligtet til at betale restbeløbet den 31. marts 1999.
 Der er tale om en suspensiv  

 betingelse, som udskyder skattevirkningen, idet størrelsen af restbeløbet  

 afhænger af selskabets indtjening i 1997 og 1998, og det er dermed en  

 umulighed  

 at opgøre restbeløbet før udløbet af 1998.
 I den forbindelse bemærkes,  

 at allerede det forhold, at der er stillet garanti for betalingen, samt at  

 det  

 har været nødvendigt at føre en retssag for at finde frem til det korrekte  

 beløb,  

 illustrerer, at der ikke kan gives tilladelse til ekstraordinær genoptagelse.
 Der er således ikke for  

 indkomstårene 1997 og 1998 fremlagt oplysninger af faktisk eller retlig  

 karakter,  

 som kan begrunde en ændring af selskabets skattepligtige indkomst, er der  

 ikke  

 grundlag for at imødekomme selskabets anmodning.
Klagerens påstand og argumenter Der er over for  

 Landsskatteretten fremsat påstand om, at selskabets skatteansættelse for  

 indkomstårene 1997 og 1998 skal genoptages.
Det er ikke korrekt, at ekstraordinær  

 genoptagelse efter skattestyrelseslovens § 35, stk. 1, nr. 1, forudsætter, at  

 der er fremlagt oplysninger af faktisk eller retlig karakter, der kan  

 begrunde  

 en ændring af skatteansættelsen.
Ifølge skattestyrelseslovens § 35, stk. 1,  

 nr.  

 1, kan genoptagelse ske, når der er indtrådt en ændring i det privatretlige  

 grundlag for ansættelsen.
Selskabet erhvervede sammen  

 med søsterselskabet den omhandlede goodwill ved aftale af 30. juni 1997.  

 Dette  

 er tilsyneladende også den kommunale skattemyndigheds opfattelse.
Sælger og  

 køber var imidlertid uenige om den nærmere forståelse af punkt 2.1.3 i  

 aftalen  

 om eventuel yderligere betaling for den erhvervede goodwill.
Sø- og Handelsretten gav ved  

 sin dom af 29. august 2003 sælger medhold i, at køber, selskabet og  

 søsterselskabet, skulle betale et yderligere beløb for den i 1997 erhvervede  

 goodwill.
Det privatretlige grundlag for ansættelsen er således ændret,  

 hvorfor  

 der kan ske genoptagelse med virkning fra købsåret, hvilket vil sige 1997.
Der er ikke enighed om, at  

 der med punkt 2.1.3 i aftalen er tale om en suspensiv betingelse, som  

 udskyder  

 skattevirkningen.
Betingelsen i aftalens punkt 2.1.3 er tværtimod en  

 resolutiv  

 betingelse, idet den aftalte yderligere købesum for goodwill på 3.900.000 kr.  

 som udgangspunkt skal betales, medmindre regnskabsresultaterne med videre for  

 1997/1998 bevirker, at ekstrabeløbet helt eller delvist ikke udløses.
 At det yderligere vederlag  

 vedrører den i 1997 erhvervede goodwill støttes af:
 ·  

  

 	  

 At minimumsbetalingen ifølge aftalen udgør  

 4.100.000 kr.
·  

  

 	  

 At partnerne imidlertid har aftalt, at der  

  under visse betingelser  skal betales et yderligere beløb for  

 goodwill ·  

  

 	  

 At aftalen om betaling af et eventuelt  

 yderligere beløb for den erhvervede goodwill skyldes, at værdien af goodwill,  

 beregnet  

 alene på baggrund af regnskabet for 1996 udgjorde mere end minimumsbetalingen Det forhold, at køber først  

 skal betale et eventuelt yderligere vederlag for goodwill den 31. marts 1999  

 udskyder ikke skattevirkningen, idet forpligtelse til  i hvert fald  

  at  

 betale et yderligere beløb for goodwill er fastsat i aftalen fra 1997, som  

 også  

 indeholder regler for, hvorledes den yderligere købesum skal opgøres.
 Endvidere udskydes  

 skattevirkningen ikke af det forhold, at beløbet først kan gøres op ved  

 udgangen  

 af indkomståret 1998, idet det afgørende er, at selskabet og søsterselskabet  

 har indgået en bindende aftale i 1997 om overdragelse af goodwill med  

 forpligtelse til  i givet fald  at betale et yderligere beløb for  

 goodwill.
Den omstændighed, at selskabet  

 og søsterselskabet ikke mente at skulle betale noget ekstrabeløb for goodwill  

 skyldtes, som nævnt, uenighed om forståelsen af det nævnte aftalepunkt.
Ved  

 dommen af 29. august 2003 blev det imidlertid statueret, at selskabet og  

 søsterselskabet var forpligtet til at betale i overensstemmelse med sælgers  

 fortolkning af aftalen.
Da dommen må anses for at  

 have virkning ex-tunc, og da der er tale om en resolutiv betingelse, må der  

 derfor være tale om en efterregulering af købesummen.
Af yderligere momenter,  

 der peger i denne retning, kan fremhæves, at der er tale om betaling for  

 yderligere goodwill, og at det er fastlagt i aftalen, som baserer sig på  

 historiske beregninger, ligesom der allerede på aftaletidspunktet er stillet  

 en  

 garanti for betalingen.
Selve betalingstidspunktet i 1999 er for så vidt  

 irrelevant i denne sammenhæng.
Selve begrebet goodwill, som netop indeholder  

 en  

 forventning om en fremtidig indtjening, taler i sig selv for, at der skal ske  

 regulering tilbage i tid.
 Der henvises også til Landsskatterettens  

 kendelse af 12. november 1998, offentliggjort i Tidsskrift for Skatter og  

 Afgifter 1999.114.
Landsskatterettens bemærkninger og begrundelse Det lægges ved afgørelsen til  

 grund, at der er indgået endelig og bindende aftale om overdragelse af  

 konsulentvirksomheden fra selskabet D A/S til selskabet og søsterselskabet  

 den  

 30. juni 1997.
 Endvidere lægges det til  

 grund, at der er indgivet anmodning om genoptagelse den 30. januar 2004.
 Da anmodningen om  

 genoptagelse er indsendt til den kommunale skattemyndighed efter den 12.  

 marts  

 2003, skal spørgsmålet om genoptagelse som udgangspunkt afgøres efter  

 nugældende skattestyrelseslovs §§ 34 og 35 (lovbekendtgørelse nr. 868 af 12.  

 august 2004), jf. § 6, stk. 3 i lov nr. 410 af 2. juni 2003.
 Ifølge nugældende  

 skattestyrelseslovs § 34, stk. 2, skal en skattepligtig, der ønsker at få  

 ændret sin skatteansættelse, senest den 1. maj i det fjerde indkomstår efter  

 udløbet af det pågældende indkomstår fremlægge oplysninger, der kan begrunde  

 ændringen.
 Den kommunale  

 skattemyndigheds afgørelse om, hvorvidt der skal ske genoptagelse på baggrund  

 af anmodningen, kan påklages til Landsskatteretten efter reglerne i  

 skattestyrelseslovens kapitel 3. Efter § 17, stk. 4, i Landsskatterettens  

 forretningsorden (bekendtgørelse nr. 563 af 2. juli 1999) kan retten pålægge  

 den myndighed, der sidst har truffet realitetsafgørelse i sagen, at genoptage  

 denne.
 Det bemærkes, at da  

 genoptagelsesanmodningen vedrører indkomstårene 1997 og 1998 og først er  

 fremsat den 30. januar 2004, er anmodningen fremsat efter udløbet af fristen  

 i  

 nugældende skattestyrelseslovs § 34, stk. 2, om ordinær genoptagelse.
 Spørgsmålet om genoptagelse  

 af skatteansættelserne for indkomståret 1997 og 1998 skal derfor afgøres  

 efter  

 bestemmelserne om ekstraordinær genoptagelse i nugældende skattestyrelseslovs  

 §  

 35, stk. 1, nr. 1-4 og nr. 7.
Uanset fristerne i nugældende  

 skattestyrelseslovs § 34, kan en skatteansættelse således ændres efter  

 anmodning fra en skattepligtig, hvis der er indtrådt en ændring i det  

 privatretlige eller offentligretlige grundlag for ansættelsen.
Det fremgår af  

 nugældende skattestyrelseslovs § 35, stk. 1, nr. 1.
 Det bemærkes, at Sø- &  

 Handelsrettens dom af 29. august 2003 må forstås således, at der ved dommen  

 tages stilling til den nærmere fortolkning af overdragelsesaftalens punkt  

 2.1.3  

 om yderligere betaling for goodwill, og at dommen har virkning fra det  

 tidspunkt, hvor aftalen blev indgået, idet denne fastlægger, hvad der har  

 skullet forstås ved den oprindelige aftale.
Overdragelsesaftalens punkt  

 2.1.3 består i en betinget enkeltstående maksimeret yderligere betaling for  

 goodwill, der primært er omsætningsbestemt.
Efter Landsskatterettens praksis  

 for de omhandlede indkomstår må en sådan enkelt efterfølgende betaling for  

 goodwill,  

 som er maksimeret, anses for en efterregulering af købesummen.
 Ændringen i grundlaget som  

 følge af dommen må i overensstemmelse med denne praksis henføres til de  

 omhandlede indkomstår.
 Det er uden betydning herfor,  

 at betalingstidspunktet ifølge overdragelsesaftalen er udskudt til den 31.  

 marts 1999, ligesom det er uden betydning, at trækket på garantien er sket  

 den  

 29. juni 2001.
 Herefter må betingelserne for  

 anvendelsen af nugældende skattestyrelseslovs § 35, stk. 1, nr. 1, anses for  

 opfyldte.
 Det fremgår af § 6, stk. 3, i  

 lov nr. 410 af 2. juni 2003, at såfremt den nugældende affattelse af  

 bestemmelserne  

 i skattestyrelseslovens §§ 34 og 35, vil give et resultat, der er til ugunst  

 for skatteyderen i forhold til anvendelsen af de hidtil gældende regler,  

 finder  

 nugældende skattestyrelseslovs §§ 34 og 35, som disse fremgår af lov nr. 410  

 af  

 2. juni 2003, alene anvendelse for indkomståret 2000 og senere  

 indkomstår.
 Da anvendelsen af de  

 nugældende regler for genoptagelse, som disse fremgår af nugældende  

 skattestyrelseslovs  

 §§ 34 og 35, ikke kan anses at være til ugunst for selskabet, finder de  

 hidtidig gældende regler ikke anvendelse i nærværende sag.
 Den kommunale skattemyndighed  

 pålægges således at genoptage selskabets skatteansættelser for indkomstårene  

 1997 og 1998.
