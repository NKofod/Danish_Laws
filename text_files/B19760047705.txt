 I medfør af § 8 c, stk. 5, i lov om værnepligtiges anvendelse til civilt  

 arbejde, jfr. lovbekendtgørelse nr. 473 af 20. september 1976 fastsættes:
 DISCIPLINARNÆVN.
 § 1.  Der oprettes eet disciplinarnævn øst og eet vest  

 for Storebælt.
 Stk. 2.  Disciplinarnævnet består af en dommer som  

 formand samt 2 andre medlemmer, hvoraf den ene skal være en civil  

 værnepligtig, så vidt muligt en talsmand, medens den anden skal være en  

 funktionær inden for civil værnepligt.
 Stk. 3.  Er den dommer, der er udpeget som formand,  

 forhindret, udpeger indenrigsministeren en anden dommer til at varetage  

 hvervet.
Stk. 4.  Det i samarbejdsregler for civile værnepligtige  

 kap.
IV nævnte Landskontaktudvalg udpeger blandt sine medlemmer fra 4-12  

 personer, iblandt hvilke formanden efter tur udtager et medlem til  

 disciplinarnævnet.
Har landskontaktudvalget ikke udpeget de nævnte personer,  

 kan formanden blandt Landskontaktudvalgets medlemmer på samme måde efter tur  

 udtage et medlem til disciplinarnævnet.
 Stk. 5.  1. udskrivningskreds - styrelsen for civil  

 værnepligt udpeger for eet år ad gangen 12 funktionærer inden for civil  

 værnepligt, blandt hvilke formanden efter tur udtager et medlem til  

 disciplinarnævnet.
 § 2.  Ingen må deltage som medlem i en sags  

 behandling, hvis der foreligger omstændigheder, som er egnet til at svække  

 tilliden til hans upartiskhed i sagen.
 Stk. 2.  Disciplinarnævnet afgør selv, om et medlem ikke  

 kan deltage i behandlingen af en sag som følge af bestemmelsen i stk. 1.
 § 3.  Nævnets medlemmer har tavshedspligt med hensyn  

 til, hvad de erfarer ved sagernes behandling i nævnet.
 § 4.  Den, der er blevet pålagt et disciplinarmiddel,  

 kan inden 4 uger efter disciplinarmidlets forkyndelse forlange sagen indbragt  

 for disciplinarnævnet ved selv eller sammen med sin talsmand at fremsætte  

 skriftlig eller mundtlig begæring herom 1) til vedkommende skolechef,  

 lejrchef eller udstationeringschefen, der snarest skal aflevere sagen med de  

 fornødne oplysninger til nævnets formand, eller 2) direkte til nævnets  

 formand.
 Stk. 2.  Nævnets formand kan bestemme, at der skal ses  

 bort fra overskridelse af klagefristen, når der er særlig grund hertil.
 § 5.  Formanden kan bestemme om indbringelse af en sag  

 for nævnet skal medføre, at udståelsen af disciplinarmidler udsættes, til  

 nævnet har truffet afgørelse i sagen.
 § 6.  Formanden tilrettelægger nævnets arbejde og  

 leder forhandlingerne under møderne.
 Stk. 2.  Han kan foranledige sagen yderligere undersøgt  

 inden forhandlingen i nævnet.
 Stk. 3.  Han afgør, om eller i hvilket omfang tilhørere  

 skal have adgang til at overvære møderne.
 Stk. 4.  Han afgør, om eventuel bevisførelse skal foregå  

 umiddelbart for nævnet eller til rapport eller på anden måde.
 § 7.  Den, der har indbragt en sag for nævnet, har ret  

 til - eventuelt sammen med en talsmand - at udtale sig umiddelbart for dette,  

 medmindre særlige hensyn taler imod det.
§ 8.  Nævnets afgørelse kan gå ud på afvisning af  

 sagen, stadfæstelse, ophævelse eller ændring af det påklagede  

 disciplinarmiddel.
Afgørelsen træffes ved stemmeflerhed.
Er der ikke flertal  

 for en afgørelse, træffes denne af formanden.
 § 9.  Nævnets afgørelse udfærdiges skriftligt og  

 underskrives af formanden.
 Stk. 2.  Afgørelsen sendes til vedkommende skolechef,  

 lejrchef eller udstationeringschefen, som herefter meddeler afgørelsen til  

 den værnepligtige samt foretager det videre fornødne i sagen.
 Stk. 3.  Hvis det disciplinarmiddel, der er indbragt for  

 nævnet, allerede er udstået, og nævnets afgørelse indebærer en formildelse,  

 fastsætter formanden efter samråd med vedkommende chef en passende  

 kompensation herfor.
 ANKENÆVNET.
§ 10.  Ankenævnet, der oprettes af  

 indenrigsministeren, består af en formand og to andre medlemmer.
Formanden  

 skal være en landsdommer eller en dommer, der opfylder de almindelige  

 betingelser for at kunne beskikkes til landsdommer.
De øvrige medlemmer er en  

 statsadvokat, der udpeges af justitsministeren, og en advokat, der udpeges af  

 Advokatrådet.
§ 11.  Disciplinarnævnets afgørelser kan såvel af  

 vedkommende skolechef, lejrchef eller udstationeringschefen som af den, der  

 er blevet pålagt disciplinarmidlet, inden 4 uger efter, at klageren har fået  

 meddelelse herom, forlanges indbragt for ankenævnet, Stk. 2.  Nævnets formand kan bestemme, at der skal ses  

 bort fra overskridelse af klagefristen, når der er særlig grund hertil.
 Stk. 3.  Indbringelse af en sag for ankenævnet sker ved  

 indgivelse af skriftlig eller mundtlig anmodning herom til formanden for det  

 disciplinarnævn, hvis afgørelse påklages.
 Stk. 4.  Formanden for disciplinarnævnet indsender sagen  

 til ankenævnet.
 § 12.  Reglerne i kapitel 1 finder med fornødne  

 lempelser tilsvarende anvendelse, idet behandlingen af en sag i ankenævnet  

 dog foregår på grundlag af det i sagen foreliggende skriftlige materiale,  

 medmindre nævnet bestemmer andet.
 § 13.  Ankenævnets afgørelser kan ikke indbringes for  

 domstolene eller indenrigsministeren.
 IKRAFTTRÆDEN.
 § 14.  Bekendtgørelsen træder i kraft den 15. oktober  

 1976, og har virkning for disciplinarmidler ikendt efter dette tidspunkt.
 INDENRIGSMINISTERIET, DEN 20. SEPTEMBER  

 1976.
 EGON JENSEN.
 /Louis Heegaard.
