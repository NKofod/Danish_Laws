 Resumé  


  

 Den 25. og 26. april 2001 inspicerede ombudsmanden og medarbejdere fra  

 inspektionsafdelingen Statsfængslet i Nyborg.
Om de bygningsmæssige forhold udtalte ombudsmanden at i hvert  

 fald det indvendige af bygningerne på flere punkter var nedslidt og trængte  

 til  

 vedligeholdelse.
Alle bygningerne, bortset fra midterfløjen, var imidlertid  

 omfattet af byggeplaner.
Ombudsmanden bad fængslet om underretning om  

 resultatet af fængslets ansøgning til Direktoratet for Kriminalforsorgen om  

 del  

 i puljen for genopretningsmidler særligt med henblik på genopretning af  

 midterfløjen.
Ombudsmanden modtog rapportmateriale for en nærmere angiven  

 periode vedrørende sikringscelleanbringelser.
Begrænsningen af  

 sagsgennemgangen  

 til kun at omfatte sager om sikringscelleanbringelse skyldtes at  

 straffuldbyrdelsesloven med tilhørende administrative bestemmelser trådte i  

 kraft den 1. juli 2001.
 Gennemgangen af rapportmaterialet gav på flere punkter anledning  

 til kritik og i nogle tilfælde anledning til at bede om yderligere  

 oplysninger.
 Bortset fra det indledende afsnit om hvilke sager ombudsmanden  

 modtog mv., er rapportgennemgangen ikke medtaget i gengivelsen af rapporten  

 nedenfor. (J.nr. 2001-0879-628).
Inspektion af Statsfængslet i Nyborg Den 22. januar 2002 afgav ombudsmanden  

 følgende rapport til Statsfængslet i Nyborg og Direktoratet for  

 Kriminalforsorgen:
  

 1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
I bemærkningerne  

 til lovforslagets § 18 blev det forudsat at ombudsmanden foretager  

 systematiske  

 inspektioner af fængsler til opfyldelse af en anbefaling fra Den Europæiske  

 Komité vedrørende forebyggelse af tortur og anden umenneskelig behandling  

 eller straf.
 Som et led i  

 inspektionsvirksomheden foretog jeg og fire af embedets øvrige medarbejdere  

 den  

 25. og 26. april 2001 inspektion af Statsfængslet i Nyborg.
 Folketingets Ombudsmand  

 gennemførte i 1957 den første inspektionen af Statsfængslet i Nyborg.  

 Ombudsmanden har herefter foretaget inspektioner af Statsfængslet i Nyborg  

 den  

 27. og 28. marts 1962, den 9. og 10. februar 1976, den 16. marts 1979, den  

 27.  

 august 1987, den 1. og 2. december 1992 og altså den 25. og 26. april 2001.  

 Rapporter fra inspektionen i 1976 er optrykt i Folketingets Ombudsmands  

 beretning for året 1976, s. 434ff*, og i beretningen for 1978, s. 44f*.  

 Rapporter fra inspektionen i 1979 er optrykt i Folketingets Ombudsmands  

 beretning for 1979, s. 193ff*, og i beretningen for 1980, s. 64f*. Rapporter  

 fra inspektionen i 1987 er optrykt i Folketingets Ombudsmands beretning for  

 1987, s. 97ff*, og i beretningen for 1988, s. 329f*. Rapporter fra  

 inspektionen  

 i 1992 er optrykt i Folketingets Ombudsmands beretning for året 1993, s.  

 359ff*, og i beretningen for 1994, s. 524f*.
 Til stede under inspektionen  

 af statsfængslet den 25. og 26. april 2001 var fængselsinspektør Jens  

 Tolstrup,  

 vicefængselsinspektør Janne Svärd, økonomichef Kim Andersen og personale- og  

 sikkerhedskonsulent Frits Christensen.
 I forbindelse med  

 inspektionen modtog jeg rapportmateriale til gennemgang, jf. pkt. 6.  

 nedenfor.
Inspektionen bestod af en  

 indledende samtale med ledelsen, en samtale med samarbejdsudvalget, en  

 samtale  

 med talsmandsgruppen, dvs. talsmændene fra fællesskabsafdelingerne og  

 talsmænd  

 for de indsatte i afdelingen for stærke indsatte i afdelingen Sdr. 1 og 2,  

 rundgang i fængslet og samtaler med de indsatte der havde anmodet herom.
Den  

 8. maj 2001 havde inspektionschef Lennart Frandsen en samtale med talsmændene  

 for den beskyttede afdeling Mdr. 2 fordi det tidsmæssigt ikke viste sig  

 muligt  

 at gennemføre denne samtale under selve inspektionen.
 I tilslutning til  

 inspektionen blev der udarbejdet:
-  

 	  

 et referat af 9. maj  

 2001 af samtaler med ledelsen og samarbejdsudvalget, -  

 	  

 et referat af 10. maj  

 2001 af samtale med fællestalsmandsgruppen og efterfølgende -  

 	  

 opsamling med  

 ledelsen, -  

 	  

 et referat af 9. maj  

 2001 af samtale med talsmændene for afdeling Sdr. 1 og 2 og -  

 	  

 efterfølgende  

 opsamling med ledelsen, -  

 	  

 et notat om  

 iagttagelser under rundgang, -  

 	  

 et referat af 15. maj  

 2001 af samtale med talsmændene for afdeling Mdr. 2 og -  

 	  

 efterfølgende  

 opsamling med ledelsen.
Med brev af 29. maj 2001  

 sendte jeg  bortset fra det sidstnævnte referat som blev sendt den 15.  

 maj  

 2001  det nævnte materiale til Statsfængslet i Nyborg idet jeg bad om  

 at  

 modtage eventuelle bemærkninger eller tilføjelser.
Statsfængslet i Nyborg  

 fremsendte statsfængslets bemærkninger til materialet ved brev af 6. juli  

 2001.  

 Statsfængslets bemærkninger er indarbejdet i rapporten.
Referaterne af samtalerne med  

 fællestalsmandsgruppen og talsmændene for afdeling Sdr. 1 og 2 blev sendt i  

 to  

 eksemplarer med anmodning om at statsfængslet udleverede et af eksemplarerne  

 til hver af talsmandsgrupperne.
Jeg har ikke modtaget bemærkninger eller  

 tilføjelser til det fremsendte materiale.
Jeg har heller ikke modtaget  

 bemærkninger til referatet af inspektionschefens samtale med talsmændene for  

 afdeling Mdr. 2.
Denne rapport har i en  

 foreløbig udgave været sendt til Statsfængslet i Nyborg og Direktoratet for  

 Kriminalforsorgen for at myndighederne kunne få lejlighed til at komme med de  

 bemærkninger om faktiske forhold som den foreløbige rapport måtte give  

 anledning til.
I brev af 10. januar 2002 er fængslet kommet med sådanne  

 bemærkninger der er indarbejdet i rapporten.
Jeg har ikke modtaget  

 bemærkninger  

 fra direktoratet.
 2. Bygningsmæssige forhold mv.
2.1.De aktuelle forhold Statsfængslet  

 i Nyborg er et lukket fængsel der er taget i brug i 1913. Det er fysisk  

 sikret  

 med bl.a. en ca. 5 meter høj ringmur.
Der er plads til i alt 187 indsatte  

 fordelt på 5 almindelige fællesskabsafdelinger, 2 afdelinger med begrænset  

 fællesskab (beskyttede afdelinger), 1 kontraktfængselsafdeling (etableret i  

 1994), 1 afdeling for negativt stærke indsatte, dvs. en afdeling for indsatte  

 med rockertilhørsforhold (etableret i august 1998) og 1 arrestafdeling (med  

 plads til 18 indsatte). Inspektionen omfattede ikke arrestafdelingen, men den  

 blev besigtiget.
De almindelige  

 belægningssafdelinger har plads til mellem 14 og 22 indsatte.
På  

 kontraktafdelingen  

 er der kun 12 indsatte.
Afdelingen for negativt stærke indsatte har plads til  

 i  

 alt 24 indsatte som er fordelt på 2 etager, men som fungerer som én afdeling  

 (10 indsatte på Sdr. 1 og 14 indsatte på Sdr. 2 ovenover). De indsatte kan  

 derfor færdes mellem etagerne.
Afdelingen var stort set fyldt op.
De indsatte i afdelingerne med begrænset  

 fællesskab, kontraktfængselsafdelingen og afdelingen for negativt stærke  

 indsatte har ikke kontakt med de øvrige indsatte, men de har almindeligt  

 fællesskab  

 indbyrdes på afdelingerne.
De har således egne arbejdspladser mv.
Fængslet består af en lang  

 hovedbygning og flere mindre bygninger der er placeret på begge sider af  

 hovedbygningen.
Hovedbygningen er i henholdsvis 3 og 4 etager (3 etager i  

 nordre og søndre fløj og 4 etager i midterfløjen) og er oprindelig opført med  

 panoptisk etageadskillelse.
Den består hovedsagelig af 3 fløje  søndre  

 fløj,  

 midter fløj og nordre fløj.
Disse 3 fløje og 2 selvstændige bygninger   

 afdeling NØ (en beskyttet afdeling) og afdeling K (kontraktafdelingen)   

 indeholder belægningsafdelinger.
Fængslets hovedbygning indeholder tillige  

 arrestafdelingen som er placeret i afdeling Sdr. 3. 2 af  

 belægningssafdelingerne i hovedbygningen indeholder afdelingen for negativt  

 stærke indsatte (Sdr. 1 og Sdr. 2), og en anden en beskyttet afdeling (Mdr.  

 2).  

 De øvrige afdelinger i hovedbygningen er almindelige fællesskabsafdelinger.
I hovedbygningens nordre fløj  

 er der tillige straffe- og isolationsafdeling samt sygeafdeling.  

 Hovedbygningen  

 indeholder desuden administrationslokaler, besøgsafdeling, skoleområde,  

 bibliotek, købmandsbutik og fritids- og hobbyområder.
I de selvstændige  

 bygninger på hver side af hovedbygningen er der indrettet værksteder,  

 værksteds-/projektskole, lager, sportshal, depot og kirkesal.
 Jeg henviser i øvrigt til  

 beskrivelsen af de bygningsmæssige rammer i rapporten vedrørende inspektionen  

 i december 1992 som er optrykt i Folketingets Ombudsmands beretning for 1993,  

 s. 359ff.
2.2.  

 Fremtidige ombygninger Efter en  

 ansøgning til Direktoratet for Kriminalforsorgen i 1995 med henblik på  

 gennemførelse af en række bygningsmæssige og kvalitative ændringer har  

 statsfængslet opnået en bevilling på i alt 52 mio. kr. til gennemførelse af  

 flere større byggeprogrammer.
Projekterne omfatter bl.a. indretning af en  

 permanent afdeling for negativt stærke indsatte i (en del af) statsfængslets  

 nordfløj som samtidig adskilles fra resten af fængslet.
Det indebærer at  

 syge-  

 og isolationsafdelingerne, herunder observations- og sikringsceller som på  

 nuværende tidspunkt er placeret i nordfløjen, skal flyttes.
Sygeafdelingen  

 flyttes til en ny (til)bygning i forbindelse med afdeling NØ, mens straffe-  

 og  

 isolationsafdelingen flyttes til Sdr. 3  den nuværende arrestafdeling.  

 I nordfløjen  

 vil der tillige blive etableret en ny arrestafdeling med plads til i alt 33  

 indsatte og med væsentligt forbedrede muligheder for fællesskab, herunder  

 arbejdsfællesskab i en ny beskæftigelsesbygning.
Indretningen af afdelingen  

 for de negativt stærke indsatte og arrestafdelingen, der gennemgår  

 renovering,  

 indbefatter også øget sikkerhed, herunder elektronisk.
Der vil tillige ske  

 forbedring af friluftsarealerne til disse afdelinger.
Derudover skal der for at  

 leve op til diverse myndighedskrav etableres en ny værkstedsskole og, efter  

 direktoratets ønske, tillige en sikret afdeling for særligt personfarlige og  

 flugttruede indsatte.
Den sikrede afdeling skal placeres dér hvor der i dag  

 er  

 arrestafdeling, sammen med straffe- og isolationsafdelingen, dvs. i sydfløjen  

 (Sdr. 3). Afdelingen vil blive indrettet med et kontor i midten og  

 henholdsvis  

 den særligt sikrede afdeling (med plads til indtil 6 indsatte) og  

 isolationsafdelingen på hver sin side.
I den forbindelse vil der blive  

 etableret forskellige former for særlig sikring, bl.a. perimetersikring  

 (forsinkelsestråd) i muren.
Muren omkring fængslet vil således blive udstyret  

 med pigtråd, og der vil blive udført kabelsikring i jorden uden for muren  

 mellem denne og et hegn længere ude.
Der vil endvidere blive etableret  

 laseralarm (bevægelsesalarm) uden for bygningen, og vinduerne vil blive af en  

 type som reagerer på slag.
Cellerne i denne afdeling vil ikke blive større  

 end  

 de nuværende, men de vil blive udstyret med individuelt bad og toilet så der  

 vil blive færre celler.
Der vil på afdelingen tillige blive indrettet køkken,  

 fælles opholdsrum med mulighed for diverse aktiviteter, kondirum og  

 besøgsfaciliteter.
Afdelingen vil endvidere få eget særligt sikret  

 gårdtursareal  

 på 179 m2  

 med særlig indgang (på arealet mellem afdeling K og  

 produktionsskolen). Det vil blive udført i trådkonstruktion, men således at  

 der ikke er mulighed for at kigge ind, og så højt at der vil være mulighed  

 for  

 boldspil.
Efter planen skulle afdelingen være færdig inden udgangen af 2001.
Da der skal være  

 personalefællesskab mellem den sikrede afdeling og straffe- og  

 isolationsafdelingen,  

 vil der ikke være tale om tilførsel af yderligere personale til afdelingen  

 selv om den sikrede afdeling i sig selv forholdsmæssigt skal have flere  

 personaleressourcer end de øvrige afdelinger i fængslet.
I tidsrummet  

 7.00-22.00 vil der være minimum tre ansatte tilknyttet afdelingen.
 Det vil bl.a. være en  

 forudsætning for placering i denne afdeling at der er tale om personer som  

 skal  

 være i fængsel i lang tid.
 Fængslet var i færd med at  

 indrette kælderetagen i midterfløjen (Mdr. 0) så den under  

 ombygningsarbejderne  

 kunne bruges som midlertidig arrestafdeling for 14 indsatte, ligesom den  

 efterfølgende vil kunne benyttes i nødsituationer med overbelægning.
Den eneste fløj i  

 statsfængslet der ikke bliver berørt af byggeplanerne, er midterfløjen.
Der  

 er  

 ønsker, men ingen planer om renovering af denne fløj, hverken for så vidt  

 angår  

 cellerne eller andre faciliteter.
Det blev oplyst at taget er  

 meget utæt, og at en del af det skal renoveres.
Det er meget bekosteligt da  

 taget har ovenlysvinduer af glas (som i øvrigt er vanskelige at rengøre).
Under min indledende samtale  

 med samarbejdsudvalget påpegede personalet at statsfængslet er meget  

 nedslidt,  

 og at man meget håber på at både byggebevillingen og den selvstændige økonomi  

 vil skabe mange forbedringer.
Samtidig blev det oplyst at det har været  

 vanskeligt at afsætte/skaffe vedligeholdelsesmidler.
Behovet for midler til  

 vedligeholdelse har typisk været 1,6 mio. kr.
Summen til vedligeholdelse har  

 været 400.000 til 600.000 kr.
 Statsfængslet håbede derfor  

 meget at få del i direktoratets pulje for såkaldte genopretningsmidler,  

 herunder særligt til genopretning af fængslets midterfløj som er i virkelig  

 dårlig stand og trænger til udbedringer.
 Desuden blev det nævnt at  

 også skolen er meget nedslidt.
 Under min gennemgang fik også jeg  i alt fald for så vidt angår det  

 indvendige af bygningerne  det indtryk at bygningerne på flere punkter  

 er  

 nedslidte og trænger til vedligeholdelse.
Alle bygningerne bortset fra midterfløjen er imidlertid omfattet af  

 byggeplaner.
For så vidt angår midterfløjen, henviser jeg til mine  

 bemærkninger  

 nedenfor under pkt. 2.5.
Spørgsmålet om anvendelse af de tildelte ekstra midler til renovering  

 og vedligeholdelse af bygningsmassen angår hele kriminalforsorgens  

 bygningsmasse, og jeg har derfor af egen drift efter ombudsmandslovens § 17,  

 stk. 1, oprettet en sag vedrørende Direktoratet for Kriminalforsorgens  

 bygningsanalyse.
Jeg har i denne sag anmodet direktoratet om løbende at holde  

 mig orienteret om arbejdet med renovering og vedligeholdelse af  

 kriminalforsorgens bygningsmasse.
 Jeg foretager mig herefter på det foreliggende grundlag ikke yderligere  

 vedrørende de ovenfor nævnte generelle spørgsmål vedrørende vedligeholdelsen  

 af  

 Statsfængslet i Nyborgs bygningsmasse.
2.3. Cellerne Enkelte af  

 cellerne blev besigtiget under inspektionen, i alle tilfælde efter mit eller  

 inspektionschefens valg.
På afdeling Mdr. 1 der er en  

 almindelig fællesskabsafdeling i hovedbygningen, blev cellerne 104 og 105  

 besigtiget.
De er ca. 8 m2  

 og udstyret med briks, bord, stol, skab,  

 tv-bord, hylder, køleskab med lille frostboks mv.
Af fast inventar er der  

 endvidere en håndvask med varmt og koldt vand og en radiator.
Loftet er  

 hvælvet.
Vinduerne sidder højt, og lysindfaldet er derfor begrænset.
De indsatte havde i et vist  

 omfang selv egne effekter i cellerne, herunder møbler.
Særligt de indsatte på  

 afdelingen for negativt stærke indsatte havde sat et personlig præg på  

 cellerne  

 med egne effekter, herunder lænestole, skabe, tæpper mv.
Cellerne og møblementet var  

 af varierende (vedligeholdelses)standard.
Nogle steder var der således møbler  

 af nyere dato (bl.a. i afdelingen for negativt stærke indsatte hvor der var  

 kommet nyt inventar i forbindelse med indretningen af denne afdeling), mens  

 der  

 andre steder (særligt i midterfløjen) var meget gamle møbler, herunder de  

 gamle jernsenge som er fastmonteret på væggen, og som kan slås op.
Det blev oplyst at der i  

 forbindelse med ombygningsarbejderne vil komme nyt inventar, herunder nye  

 brikse, i alle de celler der omfattes af ombygningen, og at det koster ca.  

 25.000 kr. at istandsætte hver celle og udstyre den med nyt inventar.
Da  

 midterafdelingen ikke berøres af ombygningen, vil der ikke komme nyt inventar  

 dér selv om det flere steder (bl.a. i celle 104) er tiltrængt.
Der er heller  

 ikke planer om udskiftning af de gamle jernsenge dette sted.
Det blev oplyst  

 at  

 nogle af de indsatte selv har flyttet bundplade i sengen så den er kommet  

 højere op og bedre kan bruges som sofa.
Under inspektionschefens  

 inspektion af Arresthuset på Mors noterede han sig at arresthusets celler var  

 udstyret med tilsvarende fastboltede senge.
Han konstaterede dels at de var  

 meget lave, og at de dermed ikke uden videre kunne bruges som sofaer, dels at  

 de var for korte til nogle indsatte, og desuden at de fremstod meget  

 fængselsprægede.
Inspektionschefen bad arresthuset om at overveje  

 at anskaffe  

 lænestole.
Han henviste i den forbindelse også til at sengene ikke uden  

 videre  

 kan bruges som sofa fordi de er meget lave.
 Arresthuset oplyste  

 efterfølgende at arresthusets økonomiske situation ikke gav arresthuset  

 mulighed  

 for at afholde udgifter til anskaffelse af lænestole til alle cellerne.
 Direktoratet anførte  

 følgende:
 Direktoratet kan oplyse, at  

 lænestole ikke indgår i almindeligt standardudstyr.
Direktoratet overvejer  

 aktuelt, hvorvidt der er mulighed for at lade en lænestol indgå i  

 standardudstyret, hvilket ikke umiddelbart vurderes realistisk på grund af  

 pladsforholdene.
Det vil som alternativ blive overvejet at udvikle en  

 sengemodel, der kan anvendes som sofa.
 For så vidt angår de celler som er omfattet af byggeplanerne og dermed  

 skal have udskiftet inventar, har jeg ikke anledning til at foretage mig  

 noget.
Jeg går ud fra at statsfængslet i forbindelse med den generelle  

 udskiftning af celleinventar vil påse at cellerne i midterafdelingen bliver  

 udstyret med det nyest mulige inventar.
Jeg går endvidere ud fra at  

 statsfængslet  

 ved en fremtidig udskiftning af sengene i midterafdelingen vil være opmærksom  

 på den nye sengemodel som direktoratet er ved at udvikle.
 Det blev oplyst at der altid  

 er en utrolig god orden på cellerne i afdelingen for negativt stærke  

 indsatte,  

 men at det kniber hermed andre steder i fængslet.
Nogle steder (bl.a. i celle  

 105 i Mdr. 1) var der (stadig) utildækkede/-slørede indkigshuller i døren.
I  

 celle 105 var hullet dog dækket til indefra.
På kontraktafdelingen  der  

 ligger i en selvstændig bygning  er stuerne større end cellerne i  

 fængslets  

 hovedbygning (ca. 16 m2  

 ). Stue 7 blev besigtiget.
Der er tale om et  

 pænt værelse med højt til loftet.
Møblement er pænt, men er ikke  

 kriminalforsorgens standardcelleinventar.
Den indsatte på stue 7 oplyste at  

 de  

 indsatte på denne afdeling ikke må have egne effekter i form af tv, radio og  

 musikanlæg  

 således som det er tilfældet for de indsatte i resten af fængslet. Øvrige  

 effekter som f.eks. tøj, bøger, udsmykning mv. udleveres som i fængslet i  

 øvrigt.
Tv kan lejes for 40 kr. om ugen.
Hvis den indsatte tillige ønsker  

 musikanlæg, koster det 60 kr. om ugen.
Til stuen hører endvidere et køleskab,  

 og der er en vask med varmt og koldt vand.
På afdeling NØ  den  

 beskyttede afdeling i en af de andre særskilte bygninger  der har plads  

 til  

 16 indsatte, er stuerne også større end cellerne i fængslets hovedbygning.
De  

 er på ca. 16 m2. Stue nr. 805 blev besigtiget.
Møblementet i denne  

 celle var af ældre dato.
Også døren i denne celle var af ældre dato med  

 utildækket indkigshul.
Jeg henstiller til statsfængslet at sørge for at der sker en tildækning  

 af indkigshullerne i alle døre til cellerne.
Jeg beder om underretning når  

 dette er sket.
 2.4. Gangarealer mv.
De enkelte  

 belægningsafdelinger i hovedbygningen består af lange gange.
På hver side af  

 gangen er der celler, opholdsstuer, køkkener, kontorer, bade- og  

 toiletfaciliteter og vaskerum (med vaskemaskine og tørretumbler) mv.
På  

 afdeling  

 K og NØ i de selvstændige bygninger er der dog kun celler på den ene side af  

 gangen.
Førstesalen på afdeling NØ blev ikke besigtiget.
Nogle steder er gangene  

 brede.
Andre steder på etager hvor gulvet ikke er understøttet, f.eks. på  

 afdelingen for negativt stærke indsatte (Sdr. 2), er den midterste del af  

 gangen lukket af med et lavt gitter således at det kun er muligt at færdes på  

 en smal gang i hver side.
Dog er der et mindre areal i midten hvor gangen er  

 i  

 fuld bredde.
 Bl.a. på afdelingerne Sdr. 1,  

 Mdr. 1 og Ndr. 2 er der billard og bordtennis på gangen.
 Fra loftet på gangen på 4.  

 sal i skoleområdet (ved lokalet hvor der undervises i det kognitive program)  

 dryppede der vand ned.
 Jeg henstiller til statsfængslet at undersøge og udbedre dette forhold.  

 Jeg beder om underretning når dette er sket.
Gangen på kontraktafdelingen  

 er lys og udsmykket med billeder på væggene.
Der er endvidere grønne planter  

 på gangen.
På trappen mellem stueetagen og 1. sal er der en stor voliere.
 På afdeling NØ er der stole  

 og borde på gangen og reoler med et bibliotek.
 Bl.a. på afdelingen for  

 negativt stærke indsatte var der reoler med bøger og tidsskrifter på gangen.
2.5. Bade- og toiletfaciliteter Til hver  

 afdeling er der knyttet bade- og toiletfaciliteter til de indsatte.  

 Belægningsafdelingerne i hovedbygningen indeholder hver to baderum som er  

 meget  

 smalle (½ cellestørrelse), og som flere steder (bl.a. på Mdr. 1) trænger til  

 renovering.
Der er endvidere to toiletter på hver afdeling der ligeledes  

 flere  

 steder trænger til renovering, herunder udskiftning af de gamle stålvaske som  

 er meget slidte og derfor ser beskidte ud selv om de er rengjort.
Vaskene  

 hænger (meget) lavt.
 På den baggrund og under henvisning til det ovenfor anførte under pkt.  

 2.2 om at statsfængslet særligt med henblik på genopretning af midterfløjen  

 vil  

 søge om del i direktoratets pulje for genopretningsmidler, beder jeg om  

 særskilt underretning om udfaldet af denne ansøgning.
Det blev oplyst at  

 rensevæskeordningen administreres af sundhedspersonalet som de indsatte  

 således  

 skal henvende sig til hvis de ønsker udlevering af rensevæske.
Udleveringen  

 sker nu i portionsflasker.
Denne ordning er i  

 overensstemmelse med direktoratets brev af 3. oktober 2000 til  

 kriminalforsorgens  

 anstalter og til arrestinspektører vedrørende permanentgørelse af  

 forsøgsordningen med fri adgang til rensevæske i kriminalforsorgens  

 institutioner, herunder de retningslinier for administrationen af ordningen  

 som  

 er anført i brevet.
Inspektionschefen meddelte i brev af 26. januar 2001  

 direktoratet  

 at han for så vidt angår institutioner med fast sundhedspersonale, ikke har  

 bemærkninger til denne ordning.
På kontraktafdelingen er der  

 ligeledes fælles toilet og bad for de indsatte på gangen.
Der er i alt 2  

 toiletter i stueetagen og 1 på 1. sal.
I et forrum i stueetagen er der en  

 håndvask som på tidspunktet for inspektionen var ved at blive udskiftet.  

 Håndvasken var blevet skiftet på toilettet ovenpå.
I baderummet der ligger i  

 stueetagen, er der 3 brusere.
Der er et forhæng på langs, men ingen  

 afskærmning  

 imellem de 3 brusere.
I et hjørne ved gulvet var der en skade hvor malingen  

 på  

 fliserne var skallet af. (Der lå endvidere et brugt håndklæde). De indsatte  

 kan  

 ikke låse når de er i bad.
Jeg henstiller til statsfængslet at undersøge mulighederne for at  

 etablere en form for afskærmning mellem de tre brusere.
Jeg beder om  

 underretning når dette er sket, og om resultatet heraf.
På kontraktafdelingen er der  

 endvidere et særskilt toilet som skal benyttes når de indsatte afgiver  

 urinprøver.
Der er et spejl så de ansatte kan overvåge afgivelsen.
Desuden er  

 der et toilet på 1. sal.
2.6. Køkkenforhold Til hver  

 afdeling er der knyttet et køkken.
I afdelingerne i hovedbygningen er det  

 cirka  

 dobbelt cellestørrelse.
Nogle steder (f.eks. på Mdr. 1) er det dog lidt  

 større.  

 Køkkenerne er indrettet med stålbord med to vaske, opvaskemaskine,  

 kogeplader,  

 ovn, køleskab mv.
Fængslet har således ikke, som det tidligere har været  

 tanken, fjernet opvaskemaskinerne.
Køkkenerne er funktionelle, men da de  

 flere  

 steder er slidt og der er tale om nogle af kriminalforsorgens ældste  

 køkkener,  

 ønsker fængslet dem renoveret.
Der er ikke indrettet  

 spiseplads i køkkenerne på afdelingerne i hovedbygningen.
Men der er fælles  

 spisestue i et særskilt rum lidt nede ad gangen for de indsatte på afdelingen  

 for negativt stærke indsatte på 1. sal.
Her står også afdelingens fælles  

 fryser.  

 Det giver ikke anledning til problemer at de indsatte er fælles herom.  

 Generelt  

 var der pænt rent og en pæn orden i køkkenerne.
Det blev oplyst at køkkenerne  

 ikke får kontrolbesøg af fødevaremyndighederne (tidligere  

 Levnedsmiddelkontrollen)  

 da de har status som kollegiekøkkener, men at embedslægen vil kunne foretage  

 tilsyn heraf.
Det er dog ikke sket i mange år.
Af det materiale som fængslet  

 senere under inspektionen udleverede, fremgår det dog at  

 Levnedsmiddelkontrollen i 1996 aflagde besøg i køkkenerne i fængslet.
 Køkkenerne på  

 kontraktafdelingen og afdeling NØ er pæne og har spiseplads.
 Ud over det forhold at jeg kan være enig med statsfængslet i at  

 køkkenerne  bortset fra køkkenet på afdeling Sdr. 1 og 2 og køkkenet på  

 kontraktafdelingen  er gamle og kunne trænge til renovering, giver  

 statsfængslets køkkener mig ikke anledning til bemærkninger.
2.7. Opholds- og fritidslokaler Der er som  

 nævnt ovenfor særskilte spisestuer til de enkelte afdelinger i  

 hovedbygningen.  

 Herudover har alle afdelinger særskilte opholdsstuer.
Opholdsrummene i  

 hovedbygningen (spise- og dagligstuer) varierer i standard med hensyn til  

 møblement, indretning mv.
Nogle steder er der således pæne, nye(re) møbler  

 mens  

 der andre steder er (meget) gamle møbler.
F.eks. var møblementet i spisestuen  

 i  

 Mdr. 1 gammelt mens opholdsstuen samme sted var pæn med et nyt reolsystem og  

 en  

 hjørnesofa.
Det blev oplyst at fængslet i et vist omfang køber møbler til  

 afdelingernes fællesrum på loppemarkeder.
På afdelingen for negativt  

 stærke indsatte har opholdsstuen nyere møbler, tv (placeret oven på et ældre  

 spisebord) og dart, men den er kedelig i indretningen og uden udsmykning  

 eller  

 grønne planter.
Det blev oplyst at de indsatte ved udsmykning ønsker at få  

 lokalet til at se klubagtigt ud.
Opholdsrummet på afdeling K,  

 der ligesom denne afdelings øvrige fællesrum er beliggende på 1. sal, er pænt  

 istandsat.
Der er gule vægge og et tv som er hængt op på en hylde på væggen.  

 Der er borde og et større antal lænestole (der var stablet på bordet og i den  

 ene ende af stuen, formentlig i forbindelse med rengøring). Langs den ene væg  

 står der en reol med diverse bøger og spil.
Der er endvidere store grønne  

 planter på gulvet.
På afdeling NØ er der i  

 opholdsstuen to bløde sofaer, en topersoners og en trepersoners, et pænt  

 sofabord som ikke er kriminalforsorgens standardtype, og et par lænestole som  

 er kriminalforsorgens standardtype.
Langs den ene væg er der et bord hvorpå  

 der  

 er opstillet 3 pcer.
Væggene er blå.
På nogle af afdelingerne er  

 der endvidere rum med kombineret billard/bordtennis.
På andre afdelinger står  

 det på gangen.
Vinduerne i afdeling NØs billard-/bordtennisrum sidder  

 meget  

 højt, og rummet virker derfor mørkt.
Der er spraglede gardiner.
På væggen  

 under  

 loftet er der en vandskade.
I Ndr. 2 er der et nedslidt  

 musiklokale hvor der bl.a. lå tomme yoghurtkartoner.
Der virkede beskidt og  

 uordentligt.
Der er endvidere et undervisningslokale med en tavle og et  

 gammelt  

 nedslidt fysiklokale.
Det blev oplyst at disse rum kun bruges undtagelsesvis.  

 Samme sted er der et hobbylokale hvor det er muligt at arbejde med bl.a. ler.
På Mdr. 2 var der et pc-rum  

 med 2 pcer.
På kontraktafdelingen er der ligeledes et særskilt pc-rum  

 med 3  

 pcer.
Særafdelingerne har egne  

 fritidslokaliteter på afdelingen.
Kondirummet i afdelingen for negativt  

 stærke  

 indsatte er på størrelse med tre celler.
Det er indrettet med forskellige  

 styrketræningsinstrumenter, herunder håndvægte, kondicykel mv.
På  

 forespørgsel  

 blev det oplyst at der ikke er aktuelle planer om at lave kondirummet om med  

 henblik på at brugerne laver motionsprægede øvelser frem for styrketræning.  

 På  

 væggen er der en planche med viste øvelser og et træningsprogram.
Rummet bar  

 præg af flittig brug.
Det blev oplyst at  

 proteinpulver er en stor salgsvare i hobbybutikken.
Derimod har man kun én  

 gang  

 taget en indsat i brug af anabolske steroider.
I udtalelsen af 10. januar  

 2002  

 har fængslet oplyst at udsagnet antages at stamme fra fritidskoordinatoren  

 der  

 tillige bestyrer hobbybutikken.
Fængslet har bekræftet at man kun én gang har  

 taget en indsat i brug af anabolske steroider, men har samtidig oplyst at der  

 ved visitation ikke sjældent inddrages ulovlige muskelopbyggende stoffer.
I  

 2001 var der tale om 16 fund af sådanne stoffer.
Gulvet i kondirummet på  

 kontraktafdelingen er beklædt med et gulvtæppe som der er et stort hul i.
Der  

 var ikke nogen instruktion i brugen af redskaberne, men det blev oplyst at  

 der  

 var et træningsprogram på vej.
I kondirummet i afdeling NØ var der heller  

 ikke  

 nogen skriftlig instruktion i brugen af redskaberne mv.
Direktoratet for  

 Kriminalforsorgen har ved flere lejligheder i forbindelse med direktoratets  

 inspektioner henstillet til kriminalforsorgens anstalter at skriftlige  

 brugsanvisninger gøres direkte tilgængelige i kondirum.
I forbindelse med  

 direktoratets inspektion af Arresthuset i Slagelse den 10. december 1998  

 anføres således bl.a. følgende herom i rapport af juni 1999 om inspektionen,  

 s.  

 14:
 Der udleveres  

 instruktionsmateriale til de indsatte, der bruger [kondi]lokalet.  

 Rejseinspektionen bemærkede, at instruktionsmaterialet bør opsættes på en  

 planche i kondirummet.
 Jeg henstiller at statsfængslet tilvejebringer skriftlige instruktioner  

 i brugen af motionsredskaberne, og at statsfængslet gør  

 instruktionsmaterialet  

 direkte tilgængeligt for de indsatte ved opslag i motionslokalerne eller  

 lignende.
Jeg beder om underretning når dette er sket.
 Afdelingen  

 for negativt stærke indsatte har endvidere to ret store og lyse hobbyrum hvor  

 der arbejdes med henholdsvis maling, læder og træ, bl.a. til bælter og  

 skilte.  

 I sidstnævnte værksted var en rude i et af vinduerne smadret.
 Jeg går ud fra at statsfængslet enten har sørget for eller vil sørge  

 for udskiftning af ruden.
Fængslet har  

 en flot gymnastiksal der er indrettet i en særskilt bygning der tidligere  

 blev  

 anvendt til kirke, og hvor vinduerne er højtsiddende og buede foroven.
De  

 indsatte på afdelingen for negativt stærke indsatte må også benytte denne  

 gymnastiksal.
En af de indsatte på kontraktafdelingen fortalte at de indsatte  

 fra denne afdeling to gange om ugen kan komme over i gymnastiksalen.
 I udtalelsen af 10. januar  

 2002 har fængslet bemærket at gymnastiksalen ikke fuldt ud opfylder fængslets  

 behov, henset til at fængslet har 187 indsatte (fra 2003 220 indsatte).
Jeg har noteret mig det anførte som jeg kan være enig i.
Jeg finder dog  

 ikke at have tilstrækkeligt grundlag for at foretage mig noget vedrørende  

 dette  

 forhold ud over at bemærke at jeg går ud fra at direktoratet er opmærksom  

 herpå  

 og lader det indgå i direktoratets overvejelser med hensyn til fremtidige  

 projekter inden for kriminalforsorgens område.
2.8. Besøgsafdelingen Besøgsafdelingen  

 er beliggende umiddelbart inden sydfløjen.
Der er i alt 11 besøgslokaler af  

 almindelig cellestørrelse. 2 af lokalerne (benævnt 11 og 12) er i en særskilt  

 afdeling i forlængelse af besøgsafdelingen og bruges udelukkende af de  

 indsatte  

 på afdelingen for negativt stærke indsatte.
Disse to lokaler hvoraf  

 kun det ene  nr. 11  blev fremvist, er  

 nyindrettede og har tilhørende toilet og tekøkken med køkkenbord med vask,  

 køleskab, kaffemaskine, elkedel og mikroovn.
Der stod tillige en  

 babyskråstol.  

 Selve besøgsrummet indeholder en briks, et lille sofabord og to lænestole.  

 Der  

 er endvidere en radio i lokalet og billeder på væggene.
Vinduet sidder højt  

 og  

 kan åbnes i den ene side.
Der er persienner for vinduet.
Besøgsrummene 11 og  

 12  

 er forsynet med ét fjernsyn, ét videobånd med børneprogrammer og én  

 PlayStation  

 med spil til børn.
De nævnte effekter kan flyttes efter behov.
Af de øvrige besøgslokaler  

 blev nr. 10 besigtiget nærmere, men da dørene til flere af de øvrige lokaler  

 stod åbne, var det muligt også at danne sig et indtryk af disse lokaler.
De  

 virkede nyistandsatte og indeholder nyere møblement  en briks, et  

 sofabord og  

 to lænestole.
Der er pæne farvede gardiner for de højtsiddende vinduer.
Der  

 er  

 endvidere en kaffemaskine, en håndvask og billeder på væggene.
Der virkede  

 pænt  

 og rent i lokalerne.
De lokaler som de indsatte på  

 afdelingen for negativt stærke indsatte benytter, holdes aflåst under  

 besøget.  

 Det skyldes dels at denne afdeling afvikler visse besøg uden at der er  

 personale i besøgsafdelingen, dels at andre indsatte skal passere forbi disse  

 besøgsrum.
Dørene til de øvrige lokaler er ikke låst udefra, men kan låses  

 indefra.
På gangen uden for de 9 rum  

 der benyttes af de indsatte der ikke er på afdelingen for negativt stærke  

 indsatte, er der opsat et legemiljø, tv med video, legotavler og legoklodser  

 mv. som de besøgendes børn kan benytte, dog ikke de børn der er med til besøg  

 hos indsatte på afdelingen for negativt stærke indsatte.
Det blev oplyst at  

 børnene færdes på legeområdet udelukkende på forældrenes ansvar og ikke på  

 statsfængslets.
Jeg beder statsfængslet om nærmere at redegøre for dette ansvarsforhold  

 både i henseende til skader som indsatte eventuelt kan forvolde besøgende  

 børn,  

 og i henseende til skader som børnene kan pådrage sig under deres leg på  

 området.
Jeg beder om direktoratets bemærkninger hertil.
 På gangen er  

 der endvidere automater hvorfra der kan købes slik, chokolade, sodavand og  

 cigaretter.
I forbindelse med min  

 inspektion af statsfængslet i december 1992 blev det oplyst at en automat som  

 ligeledes var opstillet på besøgsgangen, var ejet af personalets  

 idrætsforening, og at overskuddet ved salg gik til idrætsforeningen.
Da der  

 ikke under inspektionen fra de indsattes side blev klaget over automaten,  

 fandt  

 jeg ikke anledning til at foretage mig noget vedrørende forholdet.
I forbindelse med min seneste  

 inspektion af Statsfængslet i Horsens den 22. oktober 1998 bad jeg stats  

 fængslet om nogle oplysninger vedrørende de  

 salgsautomater som var opstillet i statsfængslet.
Fra en klage som jeg  

 tidligere havde modtaget fra en indsat, vidste jeg at automaterne (i alt  

 fald)  

 tidligere blev administreret af statsfængslets kantineforening som bestod af  

 samtlige ansatte.
Jeg bad bl.a. statsfængslet om at oplyse om  

 kantineforeningen  

 fortsat stod for ordningen med salgsautomater.
Jeg anmodede også om at få  

 oplyst hvorvidt der var knyttet et overskud til ordningen, og i bekræftende  

 fald hvorledes den del af overskuddet der måtte anses for at hidrøre fra  

 indsatte og deres besøgende, blev anvendt.
 I udtalelse af 9. juli 2001 anførte direktoratet  

 følgende vedrørende ordningen:
 Direktoratet har indhentet to supplerende udtalelser fra statsfængslet  

 vedrørende automatsalg i besøgsgangen.
 I den første har fængslet oplyst, at det er en personaledrevet  

 kantineforening, der forestår salget fra i alt 3 automater i  

 besøgsafdelingen.
 Kantineforeningen forestår foruden dette salg tillige salget i 2 andre  

 automater, salg af madvarer til personalet i frokoststuen samt engrossalg af  

 kaffe i ½ kilo poser.
 Prisfastsættelse af alle varer i kantineforeningens regi er ens og sker  

 på baggrund af de af grossisterne oplyste vejledende udsalgspriser.
 Der foretages ikke særskilt opgørelse over, hvad den enkelte automat  

 opfyldes med, og der foretages ikke særskilt optælling af omsætningen i den  

 enkelte automat.
 Fængslet har på denne baggrund tilkendegivet, at det ikke er muligt at  

 oplyse, hvor stor omsætningen hidtil har været i de enkelte automater,  

 endsige  

 i de 3 automater i besøgsafdelingen.
 Dette vil alene være muligt at udskille for fremtiden, om end der ifølge  

 det oplyste vil være tale om et stort og tidskrævende arbejde forbundet  

 hermed.
Fængslet har i den forbindelse oplyst, at man har spurgt den nuværende  

 købmand om mulighederne for at overtage driften af automaterne i  

 besøgsafsnittet.
Dette ønsker den pågældende imidlertid ikke, da omsætningen  

 ikke forventes at kunne modsvare ressourceforbruget.
 Direktoratet finder det principielt uhensigtsmæssigt, at et eventuelt  

 overskud på varesalg til de indsatte og disses pårørende tilfalder de  

 ansatte.
 Direktoratet har derfor anmodet fængslet om at undersøge mulighederne  

 for fremover at udskille driften på vareautomaterne således, at et eventuelt  

 overskud tilfalder de indsatte.
Fængslet har som opfølgning herpå i sin udtalelse af 6. juni 2001  

 indstillet, at salget fra besøgsgangens automater fremover bortforpagtes til  

 Kantineforeningen mod en afgift på ½ % af bruttoomsætningen ekskl. moms.
Det  

 bemærkes, at afgiften er identisk med den afgift, fængslets købmand betaler  

 for  

 forpagtning af butikssalget.
 Fængslet har udarbejdet udkast til forpagtningsaftale, jf. vedlagte  

 bilag, og det fremgår heraf, at Kantineforeningen forpligtes til at føre  

 særskilt optælling af omsætningen i automaterne på besøgsgangen, ligesom  

 varerne skal sælges til leverandørernes vejledende udsalgspriser.
 Fængslet indstiller endvidere, at forpagtningsafgiften anvendes til  

 indkøb til nyttiggørelse i besøgsafsnittet efter samråd med de indsattes  

 talsmænd.
 Fængslet har i sin indstilling tillige tilkendegivet, at hvis  

 indstillingen ikke imødekommes, vil det medføre, at der ikke fremover vil  

 være  

 mulighed for, at de indsatte kan foretage indkøb i forbindelse med besøg, da  

 fængslet ikke indenfor de økonomiske rammer har mulighed for at afsætte  

 ressourcer til indkøb og vedligeholdelse af automaterne.
 Direktoratet har til hensigt at imødekomme fængslets indstilling om  

 bortforpagtning af automatsalget, idet denne efter en samlet vurdering må  

 anses  

 for at være bedst stemmende med hensynet til de indsatte, og idet en sådan  

 ordning findes at imødegå de principielle betænkeligheder, der er nævnt  

 ovenfor.
 Jeg udtalte herefter  

 følgende:
 Jeg har noteret mig at det fortsat er kantineforeningen der står for  

 ordningen med salgsautomater der foruden de tre automater på besøgsgangen  

 omfatter to andre automater, og at det ikke er mulig at oplyse hvor stor  

 omsætningen hidtil har været i de enkelte automater, herunder de to automater  

 i  

 besøgsafdelingen.
Jeg har endvidere noteret mig at det af fængslets udtalelse  

 af 6. juni 2001 i øvrigt fremgår at omsætningen i automaterne på besøgsgangen  

 skønnes at ligge mellem 100.000 og 150.000 kr. brutto inklusiv moms om året  

 (hvoraf størstedelen antages at stamme fra personalets indkøb).
 Jeg finder det, ligesom  

 direktoratet, principielt forkert at et (eventuelt) overskud på varesalg til  

 de  

 indsatte og deres besøgende tilfalder personalet.
 Jeg har noteret mig at  

 varerne i automaterne  

 sælges til  og  

 efter udkastet til forpagtningsaftale fremover fortsat skal sælges til   

 leverandørernes vejledende udsalgspriser (der ifølge fængslets udtalelse af  

 6.  

 juni 2001 i intet tilfælde er højere end købmandens priser),  

 at det er  

 købmandens vurdering at  

 omsætningen ikke  

 forventes at kunne modsvare ressourceforbruget (herunder udskiftning og  

 vedligeholdelse af automaterne), at kantineforeningen ifølge udkastet  

 til forpagtningsaftale  

 forpligtes til at  

 føre særskilt optælling af omsætningen i automaterne på besøgsgangen, og at  

 den  

 foreslåede forpagtningsafgift der er identisk med den forpagtningsafgift som  

 købmanden betaler (½ % af bruttoomsætningen eksklusiv moms), skal anvendes  

 til  

 indkøb til nyttiggørelse i besøgsafsnittet efter samråd med de indsattes  

 talsmænd.
 Idet jeg forudsætter at  

 fængslet vil følge udviklingen med hensyn til (eventuelt) overskud af  

 automaterne,  

 og vil overveje ordningen på ny såfremt regnskabet viser et (ikke  

 ubetydeligt)  

 overskud, foretager jeg mig ikke mere vedrørende dette forhold.
 På den baggrund anmoder jeg statsfængslet om en udtalelse om  

 ejerforholdet til automaten som er opstillet på besøgsgangen, og om  

 anvendelsen  

 af det eventuelle overskud som automaten giver.
Jeg beder endvidere om  

 direktoratets bemærkninger til statsfængslets ordning.
Besøgsgangens  

 vægge består af røde mursten ca. ¾ op til loftet.
Ovenover er der en  

 friseudsmykning.
Til besøgsafdelingen er der  

 knyttet et venterum og et gennemgangslokale med skabe hvor de besøgende kan  

 låse deres ting inde og tage nøglen med til besøg.
Der er endvidere en  

 detektorkarm som de besøgende skal igennem inden besøget kan afvikles.
Ved besøgsafdelingen er der  

 endvidere et lille tekøkken som de besøgende og indsatte må benytte til  

 tilberedning af lettere anretninger.
Det blev oplyst at det er tilladt de  

 besøgende at medbringe købt forplejning hvis det er i original emballage.
 Besøgsafdelingens og besøgslokalernes fysiske rammer giver mig ikke  

 anledning til bemærkninger.
Fængselsinspektøren  

 oplyste at fængslet har planer om at slå besøgsrum sammen og inddrage det  

 nuværende mødelokale (skakrummet) til besøg.
Fængslet ønsker at indrette  

 rummene med toilet og tekøkken.
Der bliver i så fald tale om lokaler på i alt  

 16 m2. Direktoratet for Kriminalforsorgen behandler for tiden en  

 ansøgning  

 fra fængslet herom.
 Jeg beder om underretning om direktoratets svar på statsfængslets  

 ansøgning.
 I  

 kontraktafdelingen afvikles besøg på selve afdelingen, herunder i de  

 indsattes  

 opholdsrum.
2.9. Kirken Kirkesalen er  

 indrettet i den ene ende af en af de selvstændige bygninger.
Det er en lang,  

 smal bygning, der i øvrigt huser skrædderiet, jf. pkt. 2.11. nedenfor.  

 Fængslet  

 er ikke helt tilfreds med denne kirkesal da den ikke skiller sig ud fra de  

 øvrige bygninger, og da stolene er almindelige cellestole.
Præsten har også  

 fremsat ønske om udsmykning.
Fængslet overvejer at søge fonde om tilskud til  

 forbedringer, jf. pkt. 2.11, og har planer om at flytte kirken.
 Jeg beder om underretning om statsfængslets overvejelser.
Det blev  

 oplyst at der er 6-10 stabile kirkegængere.
Præsten skal være behjælpelig med  

 hensyn til at arrangere religiøs betjening af personer med andre  

 trosretninger.  

 Det blev endvidere oplyst at de muslimske indsatte havde fremsat ønske om en  

 imam, og fængslet undersøger for tiden mulighederne for at få en sådan  

 tilknyttet på timebasis.
Endvidere arbejdes der på at få indrettet et  

 bederum.  

 Da de fleste udlændinge er andengenerationsindvandrere, er behovet dog ikke  

 så  

 stort, oplyste statsfængslet.
De indsatte på  

 kontraktafdelingen kan gå i kirke uden for fængslet.
På afdelingen for  

 negativt  

 stærke indsatte bliver der afholdt gudstjeneste på afdelingen hvis det  

 ønskes.
 Kirkerummet giver mig ikke anledning til bemærkninger.
2.10. Undervisningslokaler Skoleområdet  

 ligger mellem midterfløjen og nordfløjen sammen med fængslets bibliotek og  

 består af fire mindre undervisningslokaler og et fysiklokale som er under  

 afvikling idet det ikke længere bruges.
Der er også et pc-rum og et køkken og  

 spiselokale.
Fængslets hobbybutik ligger også i dette område.
Det blev under  

 inspektionen oplyst at hobbybutikkens største salgsartikel er proteinpulver  

 der  

 sælges i bøtter af forskellige størrelser.
Biblioteket er stort og  

 velordnet, og der var pænt og rent.
Det blev oplyst at det er en del af  

 Nyborg  

 Kommunes bibliotek.
Fængslet køber sig til bibliotekstid (dvs. et antal  

 bibliotekartimer). Bibliotekaren kommer i 2½-3 timer 2 aftener om ugen.  

 Ordningen koster 150.000 kr. om året uden bøger og tidsskrifter.
Der er  

 bogkataloger som på kommunebibliotekerne.
Biblioteket betjener også  

 afdelingen  

 for negativt stærke indsatte og enrumsafdelingen.
De indsatte herfra kan  

 bestille bøger, men har ikke adgang til biblioteket.
De bogsamlinger som  

 findes  

 rundtomkring på afdelingerne, er formentlig kasserede bøger fra biblioteket.
 Der er en læsesal tilknyttet  

 som kan benyttes af indsatte fra fællesskabsafdelinger  også på visse  

 tidspunkter uden for bibliotekets åbningstider.
Herudover er der (på 4. sal)  

 et lille lokale hvori der undervises i det kognitive program.
Fængslets  

 erfaringer  

 hermed er positive.
Afdelingen for negativt  

 stærke indsatte har eget undervisningslokale med 7 pcer mv.
Der er dog  

 ikke så  

 stor interesse for undervisning på denne afdeling, men de indsatte benytter  

 flittigt computerne der er internt forbundne.
Printeren, der før var i et  

 lukket lokale, er nu flyttet ud på gangen så de indsatte selv kan printe ud.  

 Der er endvidere et bibliotek på gangen.
Der var en (vand)skade i loftet i  

 dette rum.
 Jeg går ud fra at statsfængslet får udbedret vandskaden.
2.11. Værksteder Af  

 værkstedsfaciliteter er der et værksted for grafiske fag som egentlig består  

 af  

 tre værksteder (bogbinderi, tilskæreri og trykkeri). Desuden er der et  

 montageværksted og et skrædderi.
Herudover er der et særskilt værksted for  

 den  

 beskyttede afdeling NØ og en projektskole.
I bogbinderiet foregår der en  

 nicheproduktion af egentlig bogindbinding for kriminalforsorgen  

 (kriminalforsorgens årsberetninger mv.), og på tidspunktet for inspektionen  

 blev der også produceret en bog som beskriver fængselshistorie.
Tidligere  

 havde  

 fængslet en stor produktion for staten (postvæsenet). Bortset fra  

 bogindbinding  

 mv. består arbejdet i almindeligt samle- og tilskæringsarbejde, f.eks. af  

 karton og papir.
På dette værksted kan der være beskæftiget op til 19  

 indsatte fra  

 de almindelige fællesskabsafdelinger.
Pauser holdes på arbejdspladsen i den  

 tilknyttede frokoststue, og de indsatte har madpakke med.
Det blev oplyst at  

 denne arbejdsplads er rimelig populær blandt de indsatte.
De maskiner der er i  

 trykkeriet, er ikke avancerede nok til at fængslet kan konkurrere med andre  

 trykkerier, så derfor er der ikke store afsætningsmuligheder.
Maskinerne vil  

 kunne gøres mere avancerede, og der er for så vidt også et kundegrundlag, men  

 hvis maskinerne bliver mere avancerede, vil de indsatte ikke kunne betjene  

 dem  

 da betjening i så fald kun må ske ved faguddannede.
Montageværkstedet beskæftiger  

 kun indsatte fra den beskyttede afdeling Mdr. 2. Der kan være op til 17  

 indsatte beskæftiget ad gangen, men på tidspunktet for inspektionen var der  

 kun  

 9 beskæftigede på dette værksted.
Arbejdet foregår i to lokaler og består af  

 almindeligt pakkearbejde og simpelt montagearbejde.
Også de indsatte i  

 arrestafdelingen og  

 isolationsafdelingen  

 er beskæftiget med montagearbejde der således udgør et stort arbejdsområde  

 for  

 fængslet.
På værkstedet blev der på inspektionstidspunktet bundtet klude og  

 tvist i det ene lokale.
I det andet lokale består arbejdet af gevindskæring,  

 samling af elartikler og podning af roser.
Montagearbejdspladsen havde på  

 tidspunktet  

 for inspektionen ordrer fra 7-9 firmaer.
Ordretilgangen følger konjunkturerne  

 i  

 samfundet i øvrigt.
Der arbejdes ikke på akkord, men der kan gives bonus.
 En kontorstol var dækket med  

 et betræk med tape omkring.
Afdelingens tilhørende køkken  

 og frokoststue virkede lettere nusset og rodet.
Også her var der en  

 kontorstol  

 dækket med et betræk med tape omkring.
 Jeg går ud fra at statsfængslet fremover vil sørge for at holde køkken  

 og frokoststue rene og ordentlige.
Det blev  

 oplyst at Arbejdstilsynet af og til kommer på besøg, men tilsynet havde ikke  

 været der i de seneste 5-6 år.
Fængslet erindrede umiddelbart kun én  

 påtegning.  

 (Den angik asfalten).
I skrædderiet der ligger i en  

 anden, meget lang og smal bygning, sys der uniformsbenklæder til  

 kriminalforsorgen.  

 Der er plads til at 14 indsatte kan arbejde dér, men på  

 inspektionstidspunktet  

 var der ikke arbejde til flere end 8-10 indsatte.
Der arbejdes på akkord som  

 er  

 indpasset efter timelønnen.
De indsatte kan tjene op til 500 kr. hvis de  

 arbejder hurtigt.
Det er maksimum efter reglerne.
Denne arbejdsplads er  

 eftertragtet af de udenlandske indsatte.
Der hører frokoststue og køkken til  

 skrædderiet.
Det blev oplyst at fængslet  

 har svært ved at konkurrere med arbejdspladser i Polen og andre lande i  

 Østeuropa.
Tidligere syede kriminalforsorgen også uniformer til politiet, DSB  

 og postvæsenet, men i forbindelse med privatiseringen af postvæsenet gik  

 produktionen til Østeuropa og Asien.
På værkstedsskolen der ligger  

 i en anden bygning, tilbydes forskellige kurser af samme type som AMU-centret  

 på Fyn tilbyder, f.eks. svejsekurser.
Skolen startede oprindelig som en  

 egentlig lærlingeskole, men det kneb med at få nye elever.
Derfor tilbydes  

 der  

 nu kun korttidsuddannelser/kurser i samarbejde med AMU-centret.
Indholdet af  

 kurserne, afviklingen og den tidsmæssige udstrækning af kurserne er identisk  

 med tilsvarende kurser på AMU-centret.
Kurserne omfatter metal,  

 motor og elektronik.
I 1999 meldte 75 indsatte sig til et svejsekursus, og 49  

 af dem fuldførte og fik et kursusbevis fra AMU-centret (ikke fra fængslet). I  

 2000 deltog færre indsatte, men det skyldtes at der ikke havde været den  

 nødvendige personalebemanding til gennemførelse af kurserne.
Der er i gennemsnit 7-8  

 indsatte om dagen på skolen, og der udstedes gennemsnitligt ca. 40  

 kursusbeviser  

 om året.
Gennemførelsesprocenten er  på trods af de særlige forhold for  

 de  

 indsatte i fængslet, herunder at der undertiden sker løsladelse midt i et  

 kursusforløb  stort set lige så stor som for tilsvarende kurser på  

 AMU-centret.
Fængslet ligger ikke inde med  

 oplysninger om hvorvidt de indsatte som gennemfører kurser på  

 værkstedsskolen,  

 får arbejde bagefter på grundlag heraf.
Imidlertid får de indsatte på skolen  

 nogle succesoplevelser som er en nok så stor og vigtig del af  

 resocialiseringen.
 En ny værkstedsskole indgår i  

 byggeprojektet (bl.a. på grund af myndighedskrav).
 Værkstedsfaciliteterne giver mig ikke anledning til bemærkninger.
De indsatte  

 på kontraktafdelingen har et lille træværksted på 1. sal hvor der bliver  

 fremstillet bl.a. gyngeheste.
Desuden er der et cykelværksted.
Fængslet  

 oplyste  

 at der laves en aktivitetsplan for de indsatte på denne afdeling.
Bortset fra  

 en lille produktion på træværkstedet og undervisning i  

 mindre omfang er aktiviteterne bl.a.  

 madlavning, rengøring, havehold, og pasning af afdelingens fugle.
Der foregår  

 megen aktivitet uden for fængslet for de indsatte på denne afdeling.
De tager  

 af sted gruppevis f.eks. på indkøb hos købmanden og i svømmehallen, og de  

 tager  

 til forskellige kulturelle arrangementer.
 Kontraktafdelingens værksted giver mig ikke anledning til bemærkninger.
De indsatte  

 på den beskyttede afdeling NØ har eget værksted i en nærliggende barak.
Alle  

 indsatte fra denne afdeling (på tidspunktet for inspektionen 16) kan være  

 beskæftiget dér, men faciliteterne er så dårlige at de kun beskæftiges  

 halvdags.
Beskæftigelsen for de indsatte i barakken består i pakning af  

 engangsservice (plasticbestik og -glas). Produktionen skal flyttes til den  

 gamle værkstedsskole når en ny er opført.
Barakken skal så enten renoveres  

 til  

 brug for bl.a. det kognitive færdighedsprogram og fritidsvirksomhed for hele  

 fængslet, eksklusive nordfløjen, eller anvendes som lager.
Fængslet regner  

 med  

 at produktionen er flyttet inden for de næste to år.
 Jeg beder statsfængslet om oplysning om flytningen af produktionen.
Der er ikke  

 særskilte arbejdslokaler på afdelingen for de negativt stærke indsatte, og da  

 arbejde derfor vil skulle ske i cellerne, håndhæves arbejdspligten ikke på  

 denne afdeling.
Dette har direktoratet godkendt.
Der er i stedet 37 timers  

 planlagte aktiviteter.
Denne afdeling har et hobbylokale, et læder- og  

 træværksted og et edb-lokale, jf. pkt. 6. Der er ingen værkmestre.
For at  

 kompensere er edb-lokalet bedre på denne afdeling end på de øvrige  

 afdelinger.
 Afdelingens lokaler og værksted giver mig ikke anledning til  

 bemærkninger.
Besigtigelsen  

 af værkstedsfaciliteterne omfattede også det gamle snedkeri der rummer  

 produktionsskolen hvor nord- og syddelene og første sal i midterdelen står  

 tomme.
Produktionsskolen skal udvides og moderniseres, og der skal indrettes  

 fritidsområde for fællesskabs- og programafdelingerne.
Produktionsskolen skal  

 beskæftige 8-10 indsatte ved oplæring og arbejdstræning, for nogle indsattes  

 vedkommende i længerevarende forløb.
Fritidsområdet skal omfatte et  

 træværksted  

 (hobby), et rum til kunstneriske aktiviteter (ler, maleri mv.), edb-lokale og  

 en hobbybutik.
Bemandingen i produktionsskolen udgøres af en faglærer og en  

 fængselsfunktionær.
Fritidsområdet bemandes efter behov.
Herudover blev fængslets  

 lagerbygning (papirlager) og civildepot besøgt.
På lageret kan der være to  

 indsatte beskæftiget, mens der ikke må være indsatte beskæftiget på depotet  

 hvor effekter som er frataget de indsatte, er henlagt.
Her er der mulighed  

 for  

 gennemlysning af effekter.
Det blev på forespørgsel  

 oplyst at arbejdsvægring sjældent forekommer.
Når en indsat er  

 arbejdsvægrende,  

 anbringes han den første dag i straffe- og isolationsafdelingen i  

 arbejdstiden.  

 Han opfordres til at genoptage arbejdet.
På andendagen følges samme  

 procedure.  

 Hvis den indsatte også på tredjedagen fastholder at være arbejdsvægrende,  

 anbringes han i enrum.
Der er hverken i år 2000 eller år 2001 sket  

 enrumsanbringelse på grund af arbejdsvægring, og i 1999 skete det kun i ét  

 tilfælde.
2.12.  

 Sygeafdeling Sygeafdelingen  

 er beliggende i nordfløjen, men vil blive flyttet i forbindelse med  

 ombygningsarbejderne, jf. pkt. 2.2. ovenfor.
En af sygestuerne, stue 8, blev  

 besigtiget.
Det er en stor enkeltmandsstue der er meget nedslidt.
Den er  

 institutionspræget og har gammelt inventar.
Sengen er ikke af den sædvanlige  

 hospitalstype, men en almindelig seng med gærde i hoved- og fodende.
For  

 vinduet (der sad højt), var der hængt et tæppe op.
Det blev oplyst at  

 klientellet ofte er indsatte med psykiske problemer som bruger sygeafdelingen  

 som en slags refugium.
Opholdstiden i afdelingen varierer, men ofte er der  

 tale  

 om ophold af ½ års varighed eller mere.
Rummet hvor der afgives  

 urinprøver, blev besigtiget.
Der er tale om et lille rum med et forhæng og en  

 bademåtte som de indsatte kan stå på.
Det blev oplyst at der er to ansatte  

 der  

 observerer at alt går rigtigt til.
På væggen hænger der et lille træskab hvor  

 urinprøverne opbevares.
Fængslet foreviste en af de plastikkopper som  

 anvendes.  

 Det blev oplyst at der er tale om engangsmateriel.
Talsmændene klagede over  

 forholdene ved urinprøveafgivelse.
Jeg henviser til pkt. 4.1.3. nedenfor.
2.13. Observations- og sikringscelle Fængslet har  

 en sikringscelle og to observationsceller.
Sikringscellen er beliggende i  

 sygeafdelingen (Ndr. 4) mens observationscellerne er beliggende på 2. sal i  

 straffe- og isolationsafdelingen (Ndr. 3). Ingen af cellerne var i brug under  

 inspektionen.
Sikringscellen indeholder en  

 fastmonteret briks på midten af gulvet.
Sengen var redt, og bælter og remme  

 lå  

 fremme.
Fængslet oplyste at denne celle først tages i brug når der er behov  

 for  

 bælter og remme.
Ellers anvendes observationscelle.
Der er således næsten  

 aldrig ikkefikserede indsatte i sikringscellen.
Loftet er forsænket, og der  

 er  

 en rude hvorigennem personalet kan observere den indsatte.
På briksen lå der  

 tillige undertøj fremme.
Rummet var pænt og rent.
Det blev oplyst at  

 sikringscellen foruden af Statsfængslet i Nyborg anvendes til anbringelse af  

 indsatte  

 fra andre institutioner under kriminalforsorgen, herunder institutioner på  

 Sjælland.
Sikringscellen i Statsfængslet i Nyborg er den eneste sikringscelle  

 på Fyn.
Ca. halvdelen af alle anbringelserne i sikringscellen er fængslets  

 egne, den anden halvdel er indsatte fra andre institutioner.
 Jeg kan til orientering  

 oplyse at jeg i forbindelse med min seneste inspektion af Statsfængslet i  

 Horsens gjorde mig nogle overvejelser om hvorvidt permanent udstyr på sengen  

 i  

 sikringsceller (læderbælte og læderremme) er i overensstemmelse med det  

 skånsomhedsprincip der er nærmere omtalt i indstilling om sikringsceller og  

 observationsceller, s. 23, november 1972.
Jeg tilkendegav at det på den  

 ene side ikke ganske kan udelukkes at det påsatte udstyr i nogle tilfælde kan  

 føre til en anvendelse af fikseringsmidler hvor en sådan anvendelse strengt  

 taget ikke er nødvendig.
Udstyret kan muligvis også medføre anvendelse af  

 flere  

 fikseringsmidler end dem der måtte være nødvendige i det konkrete tilfælde.  

 Hertil kommer at det heller ikke kan udelukkes at udstyret kan være  

 medvirkende  

 til at optrappe en situation med sikringscelleanbringelse, således at det  

 blotte syn af udstyret bliver den faktor der udløser en herefter begrundet  

 anvendelse af fikseringsmidler  uanset omfanget heraf.
På den anden  

 side fandt  

 jeg ikke helt at kunne udelukke at udstyret i påsat stand  i hvert fald  

 i et  

 vist omfang  i de tilfælde, hvor anvendelse af fikseringsmidler er  

 begrundet,  

 i et vist omfang kan medvirke til at selve anbringelsessituationen ikke  

 trækker  

 ud og således optrappes på grund af den tid der medgår til anbringelsen.
Jeg  

 fandt heller ikke at kunne se bort fra at sikkerhedsmæssige hensyn kan gøre  

 sig  

 gældende i de nævnte tilfælde; dette for så vidt angår såvel den indsatte som  

 ansatte.
Direktoratet udtalte herefter  

 at d  

 irektoratet er  

 enig i mine betragtninger om hvilke hensyn der bør indgå i overvejelserne  

 vedrørende den rejste problemstilling.
Direktoratet udtalte videre dels at  

 de  

 sikkerhedsmæssige hensyn for så vidt angår såvel den indsatte som ansatte,  

 som  

 jeg også havde nævnt, bør tillægges betydelig vægt, dels at  

 permanent påsat udstyr  

 ikke er til hinder for anvendelsen af det nævnte  

 skånsomhedsprincip, herunder  

 at der eventuelt i konkrete tilfælde sker anbringelse i sikringscelle uden  

 fiksering.
 Efter en samlet vurdering gav  

 direktoratet udtryk for den opfattelse at der ikke var grundlag for at  

 kritisere at læderbælte og læderremme var påsat permanent på sengen i  

 sikringscellen i Statsfængslet i Horsens.
Jeg tilkendegav afsluttende at jeg ikke havde bemærkninger  

 til at fikseringsudstyret var permanent påsat sengen i sikringscellen, men  

 samtidig at det forekom mig mest hensynsfuldt at de fikseringsmidler som ikke  

 anvendes i en given situation, fjernes.
Jeg tilkendegav videre at såfremt en  

 indsat udtrykkeligt fremsætter ønske om at udstyr der ikke bliver brugt,  

 bliver  

 fjernet under anbringelsen, taler dette med afgørende vægt for at det sker.
 De samme betragtninger gør sig gældende for fikseringsudstyret i  

 sikringscellen i Statsfængslet i Nyborg.
 Bortset herfra giver sikringscellen mig ikke anledning til  

 bemærkninger.
Observationscellerne  

 indeholder en fastmonteret briks der er placeret op ad væggen.
Der er  

 endvidere  

 et fastmonteret bord og en bænk.
Der er en håndvask i hjørnet.
Der er et  

 højtsiddende vindue uden gardiner, og en radiator der var dækket af et  

 gitter.  

 Den ene af cellerne var lettere slidt, bl.a. var malingen omkring vinduet  

 kradset af.
Der var endvidere et brandmærke i bænken og ridsemærker på dørens  

 inderside.
Det blev oplyst at cellen havde været anvendt som almindelig celle  

 i  

 en meget kort tid i forbindelse med evakuering af indsatte på grund af brand,  

 og at disse mærker formentlig stammede derfra.
Cellekaldet blev afprøvet.  

 Det virkede ikke, men det viste sig at det var slået fra.
Det virkede således  

 da det blev slået til igen.
 Observationscellerne giver mig ikke anledning til bemærkninger.
2.14. Straffe- og isolationsafdeling og  

 særligt sikrede celler Straffe- og  

 isolationsafdelingen er beliggende i Ndr. 3, men skal flyttes i forbindelse  

 med  

 ombygningen.
Det er overvejende frivilligt enrumsanbragte der opholder sig  

 dér  

 for tiden.
Der er i alt 22 celler, inklusive to særligt sikrede celler.
De  

 blev  

 på tidspunktet for inspektionen ikke anvendt som særligt sikrede celler, men  

 den ene (celle 705) anvendtes som almindelig celle til en indsat der var  

 anbragt i tvungen enrum.
 På gangen er der et mindre  

 bibliotek.
2.15. Købmand Købmandsbutikken  

 er indrettet i et lokale imellem midterfløjen og nordfløjen op til  

 skoleområdet.
Der er tale om en mindre butik med et rimeligt pænt  

 varesortiment.
Udvalget af fersk kød var dog begrænset.
Det blev oplyst at  

 det  

 kan bestilles.
Det blev endvidere oplyst at fængslet har haft problemer med  

 at  

 finde leverandører af halalkød.
 Priserne syntes umiddelbart  

 at svare til normale købmandspriser og således at leve op til kravet i  

 kontrakten om samme priser i fængslets butik som i købmandens egen butik (i  

 Stige) ligesom der også var tilbudsvarer.
 Enkelte af varerne viste sig  

 at have overskredet udløbsdatoen, hvilket købmanden der var til stede under  

 besigtigelsen, blev gjort opmærksom på.
Det blev oplyst at de indsatte handler  

 afdelingsvis, dog handler de indsatte fra afdelingen for negativt stærke  

 indsatte kun 5 ad gangen.
Handel foregår over disken.
Talsmændene rejste nogle  

 klager over købmandspriserne.
Jeg henviser til pkt. 4.1.5. nedenfor.
2.16. Udenomsarealer Fængslet har  

 en fodboldbane.
I 2000 blev der endvidere anlagt en militær øvelsesbane.
På arrestafdelingens gamle  

 gårdtursareal ud for sydfløjen der også bruges til de indsatte fra afdelingen  

 for negativt stærke indsatte, er der opsat et volleyball-/badmintonnet.
Der  

 er  

 endvidere borde/bænke, herunder i et overdækket skur så det er muligt at  

 sidde  

 i tørvejr.
Der er en lav hæk der ikke skærmer mod indkig fra bygningen.
Ud  

 over  

 dette areal kan de indsatte fra denne afdeling bruge militærbanen.
Der er  

 endvidere et fuldstændig afskærmet areal (det ligner et bur) til  

 isolerede  

 indsatte.
 Kontraktafdelingen og  

 afdeling NØ har egne gårdtursarealer der grænser op til afdelingerne.  

 Kontraktafdelingens  

 areal indeholder havebassin, drivhus, voliere, borde/bænke, pavillon og en  

 muret grill.
 Afdeling NØs gårdhave har  

 græsplæne med hegn omkring og borde/bænke.
2.17. Særligt om kontraktafdelingen Det er en  

 betingelse for at komme på afdelingen at den indsatte har haft et massivt  

 stofmisbrug og er motiveret for at komme ud af det.
De indsatte indgår i et  

 kontraktforhold med henblik på at blive stoffri.
Det blev oplyst at det er  

 personalet og de indsatte på afdelingen der sammen tager stilling til  

 anmodninger om at komme på afdelingen.
Personalet har dog det sidste ord hvis  

 der er uenighed.
Før den indsatte kan få  

 ophold på afdelingen, skal han over en seksugersperiode aflevere rene  

 urinprøver.
Kontrakten (guleroden) består i bedre afsoningsforhold såfremt  

 den  

 indsatte kan holde sig stoffri og arbejder seriøst med sin udslusningsplan.  

 De  

 indsatte på denne afdeling kommer ikke kun fra fængslets andre afdelinger,  

 men  

 også fra andre fængsler og arresthuse.
Afdelingen har ingen kontakt med de  

 øvrige indsatte i fængslet.
Modsat hvad der gælder for  

 kontraktfængselsafdelingen i Statsfængslet i Vridsløselille (Kongens Ø), er  

 der  

 ikke tale om at personalet på kontraktafdelingen har en særlig uddannelse.  

 Afdelingen er således bemandet med helt almindelige fængselsfunktionærer, og  

 fængslet har selv opbygget afdelingen.
Dog er der en psykolog tilknyttet  

 afdelingen i 10-12 timer om ugen, men det er for at supervisere personalet og  

 ikke for at behandle de indsatte, men det har selvfølgelig en afledt effekt  

 på  

 de indsatte.
Filosofien bygger på socialpædagogiske principper.
Der anvendes  

 samtaleterapi og undervisning i det kognitive program.
Den gennemsnitlige opholdstid  

 på afdelingen er ca. 9 måneder.
Minimum er opholdstiden 5-6 måneder.  

 Langtidsdømte  

 skal således have mindst ½ år tilbage af afsoningstiden og højst 1-1½ år.  

 Frafaldsprocenten  

 er ca. 50. De indsatte på afdelingen er typisk i alderen mellem 25 og 30 år.
 Afdelingen har samme  

 bemanding som de øvrige afdelinger, men da der kun er 12 indsatte på denne  

 afdeling, er bemandingen reelt bedre end for de øvrige afdelinger.
Det blev oplyst at de ansatte  

 spiser sammen med de indsatte på afdelingen.
Ud over kostpenge til de  

 indsatte  

 får afdelingen penge til bespisning af 5 ansatte.
De indsatte laver mad 2 og  

 2  

 sammen skiftevis en uge ad gangen, og de laver mad til alle de indsatte på  

 afdelingen.
Alle spiser således sammen.
En af de indsatte på  

 afdelingen fortalte bl.a. at reaktionen hvis en indsat falder i,  

 men selv  

 fortæller det, er anbringelse i isolationsafdelingen (første gang) i 28 dage  

 hvorefter den indsatte vil kunne komme tilbage til afdelingen.
Hvis  

 personalet  

 opdager det, overføres den indsatte til en almindelig afdeling.
Afdelingen efterlod et godt indtryk.
Der var rent og pænt og  

 tilsyneladende en god atmosfære.
3. Møde med ledelsen og samarbejdsudvalget Under mit  

 møde med ledelsen og samarbejdsudvalget blev en række emner drøftet.
Mange af  

 disse er nævnt ovenfor i forbindelse med gennemgangen af de bygningsmæssige  

 forhold mv.
De resterende forhold er omtalt nedenfor.
3.1. Strukturændringernes virkning i  

 Statsfængslet i Nyborg Strukturændringerne  

 som i øjeblikket gennemføres i hele kriminalforsorgen, indebærer for  

 statsfængslerne  

 bl.a. en økonomisk og sagsbehandlingsmæssig selvstændighed.
Ansvar for løn og  

 drift lægges ud til statsfængslerne.
Statsfængslet skal nu administrere en  

 samlet bevilling på 80 til 100 mio. kr. imod den tidligere bevilling på 14  

 mio.  

 kr.
 De overordnede ændringer har  

 haft betydning for sammensætningen af statsfængslets ledelse på flere planer.  

 Statsfængslet har fået en økonomichef som er ansvarlig for den økonomiske  

 forvaltning/økonomistyringen.
Derudover er statsfængslet  

 blevet inddelt i 3 afdelinger med hver sin afdelingsleder.
Afdelingslederne  

 er  

 et nyt element i statsfængslets ledelse.
De to stillinger som henholdsvis  

 ledende overvagtmester og forsorgsleder er ændret til personale- og  

 sikkerhedskonsulent og behandlingskonsulent.
Derudover er stillingen som  

 forvalter ændret til beskæftigelsesleder.
Afdelingslederne får   

 svarende til  

 forholdet mellem statsfængslet og direktoratet  hver en sum penge til  

 drift af  

 afdelingerne og til aflønning af afdelingernes personale.
Tanken bag dette er  

 bl.a. at skabe en tættere kontakt mellem personalet og de indsatte.  

 Afdelingslederne har ansvar for såvel behandling, sikkerhed og frihed i  

 forhold  

 til de indsatte.
 De tre afdelinger er  

 følgende:
Arrestafdelingen Fællesskabsafdelingerne Program-/behandlingsafdelingen.
 Ad 1. Arrestafdelingen vil   

 ifølge de ovennævnte byggeplaner  få nogle bedre fysiske rammer, jf.  

 afsnit  

 2.2.
Ad 2. Afdelingerne bliver som  

 de fællesskabsafdelinger statsfængslet kender i dag.
De permanente afdelinger  

 for negativt stærke indsatte i Ndr. 1 og Ndr. 2 hører organisatorisk til  

 fællesskabsafdelingerne og bliver gennemrenoveret.
Ad 3. Herunder hører særlige  

 behandlingsmæssige tiltag af forskellig art.
Af særlige afdelinger har  

 statsfængslet i dag afdeling K (kontraktafdelingen) og to beskyttede  

 afdelinger  

 (NØ og midter 2). I fremtiden skal der være to beskyttede afdelinger, jf.  

 afsnit 2.2. ovenfor (+ afdeling Sdr. 2 som nu huser de negativt stærke  

 indsatte). Derudover vil statsfængslet gerne have en behandlingsform/afdeling  

 for stofmisbrugere som svarer til afdelingen i Statsfængslet i Vridsløselille  

 hvor Kongens Ø-projektet er gennemført.
Statsfængslet ser desuden et muligt  

 behov for en afdeling til alkoholafvænning og et program hvor man  

 sammenkobler  

 det kognitive færdighedsprogram med afdelingslivet.
Derudover havde  

 statsfængslet tanker om en slags alternativ til Anstalten ved Herstedvester  

 for  

 så vidt angår behandling af personer som er dømt for seksualforbrydelser.
I  

 den  

 forbindelse blev det bemærket at der på Odense Universitetshospital er  

 ekspertise at hente til et samarbejde om en behandlingsform for denne gruppe  

 af  

 indsatte.
 Som noget særligt for  

 Statsfængslet i Nyborg har dette fængsel tillige en teknisk afdeling med  

 teknisk ansvar for statsfængslerne i Ringe og på Søbysøgård og de fynske og  

 sønderjyske arresthuse.
3.2. Det pengeløse samfund Forsøgsordningen  

 med det såkaldte pengeløse samfund som blev indført i 1996, blev drøftet med  

 samarbejdsudvalget.
Indledningsvis blev det  

 oplyst at den følgegruppe som er nedsat af direktoratet til at evaluere  

 forsøgsordningen,  

 havde holdt møde kort tid før inspektionen.
Gruppen havde anbefalet at  

 ordningen fortsætter, og at der bliver indført et elektronisk betalingssystem  

 med plastickort.
Baggrunden for indførelsen af plastickortet er at gruppen  

 har  

 vurderet at dette er lettere og billigere at bruge for de indsatte.
Det blev  

 tilføjet at systemet som det fungerer nu er noget bøvlet, og at  

 der hyppigt  

 opstår fejl.
Om baggrunden for ordningen  

 blev det oplyst at stærke indsatte udnytter svage indsatte, bl.a. økonomisk,  

 og  

 at det på grund af dette ikke var muligt at følge pengestrømmene i  

 statsfængslet.
F.eks. forsvandt gennemsnitligt en tredjedel af de penge der  

 blev udbetalt.
Der var i samarbejdsudvalget enighed om at man som følge af  

 ordningen havde opnået den gennemsigtighed som man før indførelsen af  

 ordningen  

 havde efterlyst.
Dertil kommer at mange af de negativt stærke indsatte nu er  

 flyttet til særafdelingen.
Der blev rejst spørgsmål om  

 hvorvidt ordningen havde nogen konstaterbar effekt på mængden af narkotika i  

 statsfængslet.
Det blev oplyst at stofforbruget i statsfængslet formentlig er  

 det samme, men at de svage, herunder stofmisbrugere, er blevet sikret  

 væsentligt i forhold til kostforplejning.
Det er således helt sikkert at de  

 svage nu, til forskel fra tidligere, dagligt får mad.
Til gengæld er et af  

 modargumenterne  som i øvrigt flere gange er anført af de indsatte  

  at det  

 pres der tidligere var på de svage indsatte inden for fængslets mure, nu er  

 rykket udenfor til familie, pårørende mv.
Ledelsen oplyste at presset rent  

 logisk vil flytte sig.
Imidlertid havde ledelsen ikke indtryk af at presset  

 udenfor er blevet større end det var før etableringen af stærkeafdelingen og  

 indførelsen  

 af ordningen med det pengeløse samfund.
Videre oplyste ledelsen at man i  

 statsfængslet er meget opmærksom på problemet, herunder risikoen for  

 inkassovirksomhed mv. uden for statsfængslet.
Endnu et argument  ifølge  

 ledelsen formentlig det bedste  mod ordningen er at den er i strid med  

 normaliseringsprincippet.
På forespørgsel om ikke indførelsen af  

 plastickortet  

 vil bringe ordningen mere i overensstemmelse med normaliseringsprincippet,  

 anførte ledelsen at det mener de indsatte ikke, idet det ikke vil være muligt  

 for dem at få dan- eller visakort efter endt strafudståelse, jf. også pkt.  

 4.1.1.
3.3. Det fysiske arbejdsmiljø Personalet  

 oplyste at det fysiske arbejdsmiljø ikke er tilfredsstillende på grund af  

 mangel på nødvendige bevillinger.
F.eks. har man ikke fået etableret de  

 nødvendige pc-arbejdspladser til opfølgning på et pc-projekt fordi der  

 mangler  

 bevillinger til borde og stole.
3.4. Det psykiske arbejdsmiljø Det blev  

 oplyst at etableringen af afdelingen for negativt stærke indsatte har  

 bevirket  

 et fald i antallet af trusler mod personalet og også mellem de indsatte.  

 Imidlertid er der gennem de senere år sket en stor ændring i klientellet af  

 de  

 indsatte.
Personalet oplever en systematisk dårlig og hård omgangstone.
Det  

 er  

 psykisk meget hårdt for personalets vedkommende og kan i grelle tilfælde  

 resultere  

 i sammenbrud med pension som eneste alternativ.
Som bud på årsagen til denne  

 udvikling blev det anført at mange (velfungerende) indsatte bliver  

 samlet op  

 af de mange kriminalpolitiske tiltag som er sat i værk, herunder ordningerne  

 om  

 betingede domme med vilkår om samfundstjeneste og behandling af personer som  

 er  

 dømt for seksualkriminalitet.
Klientellet i de lukkede fængsler bliver dermed  

 tilsvarende hårdere.
Dette opleves af personalet  

 som en negativ spiral.
Der stilles krav om at personalet skal være fleksibelt  

 og omstillingsparat, mens miljøet blot bliver hårdere og hårdere.
En repræsentant fra skolen  

 oplyste supplerende at de indsatte i boglig henseende bliver ringere og  

 ringere, og at det efterhånden er svært at danne grundlag for eksamenshold.  

 Samtidig blev der peget på det forhold at der på grund af oprettelsen af  

 specialafdelingerne snart ikke mere er egentlige traditionelle  

 fællesskabsafdelinger.
Mange indsatte udstår endvidere deres straf i  

 isolation.  

 Personalet oplever derved et stigende antal henvendelser som er begrundet i  

 ønsket om omsorg.
Som en anden årsag til det  

 hårdere klientel blev nævnt sygehusvæsenets nedlæggelse af sengepladser i  

 psykiatrien og indførelsen af distriktspsykiatrien.
Betragtningen var den at  

 manglen på opholdssteder i mange tilfælde desværre resulterer i kriminalitet  

 og  

 fængselsophold for ressourcesvage personer der ikke kan begå sig i  

 fængselsverdenen.
Derved opstår det stigende antal indsatte i isolation.  

 Inspektøren bemærkede i den forbindelse at kriminalforsorgen godt kunne bruge  

 omsorgspladser.
3.5. Euforiserende stoffer Om  

 situationen med hensyn til stoffer i statsfængslet oplyste ledelsen at der  

 findes stoffer da der er en betydelig efterspørgsel og dermed et marked for  

 stoffer.
 Ledelsen oplyste at følgende  

 tiltag er iværksat for at forhindre tilgangen af euforiserende stoffer:
a.
Alle euforiserende midler  

 anses for illegale, herunder medicin og hash.
Dette fremgår af statsfængslets  

 husorden som alle gøres bekendt med ved indrulleringen.
b.
Statsfængslet har et  

 visitationshold som består af eksperter i visitation og i at finde  

 euforiserende  

 stoffer.
Holdet fungerer også som efterretningshold; dvs. de undersøger,  

 spørger og indsamler tips.
Statsfængslet reagerer som regel i anledning af  

 tips, oplysninger mv.
Der findes dog sjældent noget idet de indsatte bærer  

 stofferne på sig.
c.
Af og til bruges  

 kriminalforsorgens narkohunde, dels på baggrund af mistanke og dels med  

 henblik  

 på træning af hundene.
Undertiden deltager politiets og Told og Skats  

 narkohunde i træningssessioner.
Ledelsen oplyste endvidere at  

 de primære indsmuglingsveje er uoverværet besøg og udgang.
Stofferne skjules  

 i  

 eller på legemet.
Ledelsen angav desuden andre indsmuglingsrisici.
I resultatkontrakten som  

 statsfængslerne har tegnet med direktoratet, indgår en indstilling om  

 iværksættelse af foranstaltninger til yderligere bekæmpelse af euforiserende  

 stoffer i fængslerne.
Af mulige foranstaltninger blev nævnt en scanner (af  

 varer, personer mv.) som gør udsving på stoffer, stramning af udgangspraksis  

 og  

 mere overværet besøg.
Det sidste anså fængslet dog for en meget  

 ressourcekrævende opgave medmindre der blev etableret glasvægge mellem de  

 indsatte og de besøgende.
 Det blev desuden nævnt at  

 statsfængslet har oplevet en ændring i stofmarkedet således at der formentlig  

 nu  i modsætning til tidligere  er mere rygeheroin end hash inden  

 for murene.
 Endelig blev det oplyst at  

 mere end 50 pct. af de indsatte er stofmisbrugere.
 I sin udtalelse af 10. januar  

 2002 har fængslet i tilknytning hertil anført følgende:
 Ledelsens indstilling er  

 således:
 -  

 	  

 Stoffer  og anden  

 kontrabande  findes i alle fængsler verden over, selv i såkaldte  

 Supermax  

 fængsler.
 -  

 	  

 Stoffer efterspørges  

 af de indsatte, hvoraf mere end 50% er stofmisbrugere og der sidder til  

 overflod indsatte med lange domme for stofhandel og a priori med gode  

 handelsforbindelser  

 udenfor muren.
 -  

 	  

 Indsmuglingsvejen er  

 helt overvejende stof skjult i eller på legemet, enten hos besøgende (og  

 derfra  

 til indsatte) eller i forbindelse med uledsaget udgang.
 -  

 	  

 I forbindelse med  

 besøg/udgang gennemgår den indsatte altid en personundersøgelse i nøgen  

 tilstand og tøj m.v. undersøges særskilt.
 -  

 	  

 Rectalundersøgelser  

 anvendes, når der er bestemte grunde til at antage, at indsatte skjuler  

 stoffer  

 i rectum.
 -  

 	  

 Besøgstilladelser og  

 tilladelser til udgang overvejes altid i lyset af indsmuglingsrisiko.
 -  

 	  

 Uoverværet besøg og  

 udgang er særdeles vigtige redskaber i arbejdet med at sluse indsatte ud til  

 en  

 kriminalitetsfri tilværelse  redskaber der er særligt vigtige i  

 arbejdet med  

 klientellet i et lukket fængsel.
 -  

 	  

 Fængslet foretager  

 meget hyppige undersøgelser af personer og rum, herunder at indsattes celler  

 udtages stikprøvevist til undersøgelse.
 -  

 	  

 Der anvendes  

 urinprøver før og efter udgang i forbindelse med personalets iagttagelser af  

 (stofpåvirket) adfærd.
Narkotika i et lukket fængsel  

 skal bekæmpes.
Dels med mange og varierede kontrolforanstaltninger, dels ved  

 behandlingstilbud til narkomaner og i særlige afdelinger for indsatte, der  

   

 beviseligt gennem urinprøver  ikke ønsker at have noget med stoffer at  

 gøre  

 (stoffri afdelinger), kontrol med og segregering [udskillelse; min  

 bemærkning]  

 af kendte handelsmænd og allerbedst ved, at narkomaner ikke anbringes i  

 fængsel.
 4. Møder med talsmandsgrupperne 4.1. Møde med fællestalsmandsgruppen Nedenfor  

 gennemgås nogle af de spørgsmål som blev rejst under mit møde med  

 fællestalsmandsgruppen og efterfølgende drøftet med ledelsen.
4.1.1. Det kontantløse fængsel Der henvises  

 indledningsvis til det ovenfor anførte under pkt. 3.2. vedrørende ledelsens  

 bemærkninger til ordningen.
 Talsmændene gav udtryk for at  

 mødevirksomheden i den følgegruppe som skal evaluere ordningen, ligger  

 stille.
Talsmændene var utilfredse  

 med at der er tale om en forsøgsordning som har været i gang siden 1996 uden  

 mærkbare resultater.
Desuden var talsmandsgruppen skeptisk over for  

 indførelsen  

 af ordningen med plastickort fordi den efter de indsattes opfattelse kan  

 blive  

 for svær at holde regnskab med.
Om den allerede eksisterende  

 ordning oplyste talsmandsgruppen at den er for vanskelig at administrere og  

 forstå, især for udenlandske indsatte som der er ca. 25 pct. af.
Derfor har  

 mange indsatte den opfattelse at der er fejl i regnskabet hvilket der, ifølge  

 talsmændene, formentlig også ofte er.  

 Det  

 blev oplyst at ordningen fungerer således at man dels modtager en  

 lønspecifikation,  

 dels et kontoudtog.
Lønspecifikationen sendes ud i en foreløbig udgave hver  

 tirsdag med henblik på eventuelle indsigelser.
Hver torsdag bliver lønnen  

 disponibel ved overførsel til den såkaldte rådighedskonto.
Kontoudtoget  

 vedrører rådighedskontoen.
Misforståelserne opstår som regel ved at man om  

 tirsdagen får den opfattelse at man har det beløb som fremgår af den  

 foreløbige  

 lønseddel, til rådighed.
På det tidspunkt er der imidlertid ikke sket  

 afstemning med rådighedskontoen og dermed med de beløb som man måtte have  

 brugt  

 på indkøb mv. i den mellemliggende periode.
Dertil kommer at der kan ske fejl  

 i  

 konteringen.
Talsmændene anførte at sådanne problemer ikke vil opstå hvis der  

 både med hensyn til løn og indkøb skete kontant afregning  her ville  

 man altid  

 vide hvor mange penge der er tilbage.
Et alternativ er at fastlåse de  

 indsattes  

 kostpenge og udbetale arbejdslønnen i kontanter.
I forbindelse med spørgsmål  

 om effekten af en eventuel genindførelse af pengesamfundet på  

 stærke-svage-problematikken  

 oplyste talsmændene at problemet blot er blevet værre efter indførelsen af  

 ordningen med det kontantløse fængsel.
De svage indsatte betaler dobbelt pris  

 for narko i købmandsvarer hvis man ikke på en eller anden vis kan skaffe  

 kontanter til betaling.
Desuden fremhævede talsmændene at problemet er  

 flyttet  

 uden for murene således at familie og pårørende til svage indsatte bliver  

 ofre  

 for pression.
Om indførelsen af en ordning  

 med plastickort tilføjede talsmandsgruppen at mange indsatte kommer ud af  

 statsfængslet med en stor gæld, og at det derfor ikke er muligt at få et  

 dankort.
Som indsat kommer man derfor ud til kontantøkonomi hvilket man ikke  

 har lært videre om i fængslet.
Sværhedsgraden af  

 kontoudskrifterne blev efterfølgende nærmere drøftet med ledelsen som oplyste  

 at det forhold at lønspecifikationen sendes ud i en foreløbig udgave,  

 egentlig  

 er udtryk for en partshøring.
Ledelsen medgav at lønspecifikationen kan være  

 vanskelig at forstå, og der var enighed om at lønsedler også i samfundet i  

 øvrigt kan være svære at læse.
 Jeg modtog under inspektionen  

 et eksempel på henholdsvis en lønseddel og et kontoudtog.
Som jeg tilkendegav under inspektionen, har jeg noteret mig såvel  

 talsmændenes som ledelsens synspunkter vedrørende ordningen med det pengeløse  

 samfund.
Ordningen følger jeg som hidtil særskilt på en generel sag med  

 j.nr.1995-2716-625.
 Jeg foretager mig herefter ikke  

 i denne forbindelse videre vedrørende forsøgsordningen.
4.1.2. Telefonordning Talsmændene  

 oplyste at det i f.eks.
Statsfængslet i Vridsløselille er meget lettere at få  

 adgang til et telefonopkald end i Statsfængslet i Nyborg.
I Statsfængslet i  

 Nyborg administreres telefonadgangen stramt.
Man har efter statsfængslets  

 interne regler et ugentligt opkald, og man kan risikere at blive sat i en  

 situation  

 hvor man må vælge mellem sine meget nære familiemedlemmer.
Talsmændene  

 anførte  

 at statsfængslerne bør administrere således at der gælder lige vilkår, og  

 påpegede desuden at der i de åbne statsfængsler er fri adgang til at føre  

 telefonsamtaler.
Ledelsen oplyste at de  

 indsatte efter de nugældende regler kun har krav på telefonopkald i  

 situationer  

 hvor brevveksling ikke er et brugbart alternativ, og hvor det er praktisk  

 muligt at ringe.
Ordningen med at de indsatte har adgang til et ugentligt  

 opkald, er indført af statsfængslet selv.
Ledelsen var af den opfattelse at  

 ordningen bør administreres liberalt, og oplyste at der ofte gives tilladelse  

 til flere end ét opkald om ugen.
Talsmændene var desuden  

 tvivlende over for og bekymrede i forhold til den telefonordning som skulle  

 træde i kraft med den nye straffuldbyrdelseslov den 1. juli 2001.  

 Statsfængslet  

 havde på tidspunktet for inspektionen endnu ikke taget initiativ til  

 opstilling  

 af telefonbokse selv om fængslet havde lovet det.
Talsmændene spurgte hvad de  

 skulle gøre hvis det ikke skete inden lovens ikrafttræden.
Jeg oplyste at statsfængslet  

 naturligvis skal efterleve loven og sørge for opstilling af telefonbokse og  

 hvad der ellers er nødvendigt for ordningens indførelse.
Jeg tilkendegav over  

 for ledelsen at jeg havde anbefalet talsmændene at rette henvendelse til mig  

 hvis statsfængslet ikke i tide fik opstillet telefonbokse mv.
 Ledelsen oplyste at man på  

 daværende tidspunkt afventede en melding fra direktoratet vedrørende  

 bestilling  

 og opstilling af det nødvendige materiel.
Jeg modtog efter inspektionen  

 et brev af 19. juni 2001 fra fællestalsmandsgruppen i statsfængslet.  

 Talsmandsgruppen klagede over at statsfængslet endnu ikke havde installeret  

 det  

 udstyr som er nødvendigt for at den ny telefonordning kan træde i kraft.
I  

 henhold til straffuldbyrdelsesloven (lov nr. 432 af 31. maj 2000 om  

 fuldbyrdelse af straf mv.) skulle telefonordningen gælde fra den 1. juli  

 2001.
En af mine medarbejdere  

 kontaktede telefonisk statsfængslet som bekræftede at det nødvendige udstyr  

 fortsat ikke var kommet til statsfængslet, og at en ny telefonordning derfor  

 endnu ikke var trådt i kraft.
Statsfængslet oplyste imidlertid samtidig at  

 den  

 hidtil gældende telefonordning i statsfængslet var blevet udvidet således at  

 der var adgang til at foretage to ugentlige opkald i stedet for kun et.
 Jeg fandt det herefter mest  

 hensigtsmæssigt at sende talsmandsgruppens brev af 19. juni 2001 med bilag  

 videre til statsfængslet med henblik på at statsfængslet tog stilling til det  

 som var anført i brevet, og med henblik på at statsfængslet redegjorde for  

 præcis hvordan og hvornår statsfængslet agter at indføre en ny  

 telefonordning.  

 Jeg bad endvidere på talsmandsgruppens vegne statsfængslet om at redegøre for  

 om den eksisterende ordning er i overensstemmelse med § 57 i  

 straffuldbyrdelsesloven og de nærmere regler i bekendtgørelse nr. 378 af 17.  

 maj 2001 om adgangen til at telefonere for indsatte der udstår fængselsstraf  

 eller forvaring i kriminalforsorgens institutioner (telefonbekendtgørelsen).  

 Jeg bad om underretning om statsfængslets svar og oplyste at statsfængslets  

 svar vil kunne påklages til Direktoratet for Kriminalforsorgen.
Idet jeg fortsat ikke havde  

 modtaget underretning om statsfængslets svar til talsmandsgruppen i oktober  

 2001, kontaktede en af mine medarbejdere igen statsfængslet som oplyste at  

 statsfængslet endnu ikke havde besvaret talsmandsgruppens brev, men at  

 ledelsen  

 løbende holder de indsatte orienteret om status på sagen.
Statsfængslet  

 oplyste  

 samtidig at det nødvendige udstyr/telefonforbindelser fortsat ikke var blevet  

 installeret, og at den hidtil gældende telefonordning var blevet yderligere  

 udvidet således at der nu var adgang til at foretage fire ugentlige opkald i  

 stedet  

 for to.
Hvis statsfængslet fortsat ikke har svaret talsmandsgruppen, beder jeg  

 statsfængslet om over for mig at redegøre for præcis hvordan og hvornår  

 statsfængslet agter at indføre en ny telefonordning.
Jeg beder endvidere  

 statsfængslet om at redegøre for om den eksisterende ordning er i  

 overensstemmelse  

 med § 57 i straffuldbyrdelsesloven og de nærmere regler i bekendtgørelse nr.  

 378 af 17. maj 2001 om adgangen til at telefonere for indsatte der udstår  

 fængselsstraf eller forvaring i kriminalforsorgens institutioner  

 (telefonbekendtgørelsen). Jeg beder desuden direktoratet om at redegøre for  

 sin  

 opfattelse af spørgsmålet.
4.1.3. Urinprøver Talsmændene klagede over  

 ydmygende forhold i forbindelse med afgivelse af urinprøver.
Man skal stå på  

 et  

 kludetæppe bag et forhæng hvor to fængselsfunktionærer venter på den anden  

 side, og der er ingen vask hvor man kan vaske sine hænder bagefter.
For så  

 vidt  

 angår de fysiske rammer i forbindelse med urinprøveafgivelse, henvises til  

 pkt.  

 2.5 ovenfor.
Talsmændene klagede desuden  

 over risikoen for fejl og sjusk med resultaterne.
Det blev oplyst at der ved  

 urinprøveafgivelsen bruges en lille plasticskål som ligner en marmeladekrukke  

 og ikke en rigtig kolbe som man får udleveret hos lægen.
Krukken/bægeret  

 bliver  

 genbrugt.
Efter afgivelsen bliver bægeret sammen med eventuelle andre bægre  

 sat  

 ind i et lille vakkelvornt træskab som tømmes af en sygeplejerske.
På den  

 måde  

 kan der ifølge talsmændene let ske ombytning af prøver.
Desuden er der risiko  

 for at de fængselsfunktionærer som er efter en, putter noget i  

 bægrene.
Talsmændene  

 mente således at der er for stor risiko for menneskelige fejl, og at bægeret  

 bør plomberes i de indsattes påsyn.
 Det blev under rundgangen  

 oplyst at de omtalte bægre som bruges til urinprøverne, er engangsbægre og  

 således ikke som oplyst af talsmændene bruges flere gange, jf. ovenfor under  

 pkt. 2.12.
Talsmandsgruppen oplyste at  

 der var et eksempel på en indsat som havde fået inddraget sin tilladelse til  

 udgang på grund af en positiv urinprøve selv om det var helt sikkert at han  

 ikke havde indtaget euforiserende stoffer.
I anledning af sagen har  

 talsmandsgruppen kontaktet Krim med henblik på at få taget en hårprøve eller  

 lignede for at bevise den indsattes uskyld.
Talsmandsgruppen er af den  

 opfattelse at der bør indføres en mulighed for at bevise sin uskyld med  

 f.eks.  

 en hårprøve, eventuelt sådan at de indsatte selv kan betale for prøven, men  

 det  

 er blevet nægtet dem.
 Ledelsen oplyste at der set i  

 et tidsmæssigt perspektiv kan være bevismæssige vanskeligheder ved at bruge  

 hårprøver idet stoffer kan spores lang tid tilbage.
Under henvisning til mine  

 erfaringer fra en sag om fejlkilder ved urinprøveafgivelse som blev rejst af  

 talsmandsgruppen i Statsfængslet i Vridsløselille under inspektionen af dette  

 statsfængsel den 13.-14. juni 2000, udtalte jeg under inspektionen at der er  

 tale om nogle retssikkerhedsmæssigt meget vanskelige problemstillinger som  

 det  

 er svært at give bud på løsningen af.
Fejlkilder er yderst vanskelige helt at  

 undgå.
Anvendelsen af for eksempel kontrollerende hårprøver vil formentlig  

 ikke  

 helt udelukke fejlkilder.
 Jeg sendte efterfølgende  

 talsmandsgruppen en kopi af min udtalelse af 2. april 2001 om fejlkilder ved  

 urinprøveafgivelse.
 Jeg foretager mig herefter ikke videre i anledning af dette spørgsmål.
4.1.4. Udgang Talsmændene  

 oplyste at der ifølge statistiske oplysninger afvikles flere udgange i  

 Statsfængslet i Vridsløselille og i Statsfængslet i Horsens end i  

 Statsfængslet  

 i Nyborg.
Talsmændene oplyste videre at der i forbindelse med de udgange der  

 afvikles fra Statsfængslet i Vridsløselille, er mindre udgangsmisbrug end i  

 forbindelse med udgange som afvikles fra bl.a.
Statsfængslet i Nyborg.
 Endvidere oplyste talsmændene  

 at man i Statsfængslet i Nyborg til forskel fra de andre statsfængsler  

 starter  

 med at have udgangskarantæne.
Jeg beder statsfængslet om at redegøre for de statistiske forskelle som  

 talsmandsgruppen har peget på.
Jeg beder endvidere statsfængslet om så vidt  

 muligt at redegøre for årsagen til disse forskelle.
Jeg beder om  

 direktoratets  

 bemærkninger hertil.
4.1.5. Købmandspriser Talsmændene  

 klagede over at købmandens priser var højere end de priser som han har i sin  

 butik uden for statsfængslet.
Som anført ovenfor under pkt. 2.15 syntes  

 priserne på varerne i købmandsbutikken umiddelbart at svare til de normale  

 købmandspriser og således at leve op til kravet i kontrakten mellem  

 statsfængslet og købmanden om samme priser i fængslets butik som i købmandens  

 egen butik (i Stige). Endvidere var der tilbudsvarer i købmandsbutikken.
Ledelsen blev imidlertid  

 spurgt om der føres kontrol med købmandens priser.
Det blev oplyst at der kun  

 var sket kontrol med hensyn til overholdelse af kontrakten én gang inden for  

 de  

 seneste seks år.
Nogle ansatte havde sammen med en indsat (købmandsudvalget)  

 besøgt købmandens butik i Stige og foretaget en sammenligning af priserne på  

 udvalgte varer.
Enkelte forskelle blev konstateret, og kontrollen gav således  

 anledning til nogle småjusteringer.
Jeg opfordrede herefter statsfængslets  

 købmandsudvalg til igen at foretage et pristjek.
Ledelsen tilkendegav at man  

 snarest ville tage en tur til købmandens butik for at se på priserne dér.
 Jeg beder om underretning om købmandsudvalgets priskontrol og om hvad  

 den måtte give anledning til.
 Jeg fik udleveret en kopi af  

 ugens tilbudsavis.
 Efterfølgende har jeg sendt  

 talsmandsgruppen en kopi af noget materiale om prisniveauet hos  

 statsfængslernes købmænd.
 Idet jeg går ud fra at  

 statsfængslet fremover løbende vil føre tilsyn med at kontrakten med  

 købmanden  

 overholdes, foretager jeg mig på nuværende tidspunkt ikke videre i anledning  

 af  

 talsmændenes klage.
4.1.6. Pigtråd Talsmændene  

 oplyste at fængselsinspektøren i dagspressen har udtalt sig om flugter og om  

 at  

 der skal sættes pigtråd rundt om fængslet på grund af flugtfare.
Talsmændene  

 anførte at fængselsinspektøren gav vildledende oplysninger idet der i meget  

 lang tid faktisk kun har været én flugt.
Inspektøren havde ved sine  

 oplysninger  

 medtaget udeblivelser i forbindelse med udgang.
Ledelsen oplyste at der skal  

 sættes pigtråd op på grund af etableringen af den særligt sikrede afdeling i  

 statsfængslet.
Fordi statsfængslet går ind i en periode med store ombygninger  

 mv., har man af sikkerhedsmæssige årsager valgt at fremskynde opsætningen af  

 pigtråd.
 Som jeg oplyste under inspektionen, er der tale om et sikkerhedsmæssigt  

 spørgsmål som det som udgangspunkt ikke ligger inden for mine arbejdsopgaver  

 at  

 tage stilling til.
 Jeg foretager mig derfor ikke videre i den forbindelse.
4.1.7. Skolen Talsmændene  

 klagede over undervisningsudbudet.
F.eks. er der kun mulighed for at tage hh-  

 og  

 hf-studiet som selvstuderende, og der er kun 3 pladser til selvstuderende.  

 Der  

 er heller ikke samme antal lærertimer til rådighed som i Statsfængslet i  

 Vridsløselille.
 Ledelsen bekræftede at der  

 ikke er klasseundervisning på hf-studiet, men adgang til at tage enkeltfag på  

 selvstudium og i bedste fald til at sammenstykke en fuld hf-eksamen.
Talsmændene udtrykte  

 endvidere utilfredshed med skolens standard.
Mange mente at der mest af alt  

 er  

 tale om et opbevaringssted mens skolen i Statsfængslet i Vridsløselille er  

 langt bedre.
F.eks. blev det oplyst at et meget stort antal timer bliver  

 aflyst  

 (bl.a. af en bestemt lærer). Undervisningen bliver afløst af kortspil mv.
Der  

 er maksimalt 2 timers undervisning om dagen selv om der ifølge skemaet skulle  

 være 3 moduler a 1½ time om dagen.
 Ledelsen kendte ikke  

 umiddelbart til at der i skolen skulle være en høj aflysningsprocent, eller  

 til  

 at standarden skulle være dårlig.
 Jeg beder statsfængslet om at redegøre for undervisningsudbudet i  

 statsfængslet, herunder for antallet af lærertimer som er stillet til  

 rådighed.  

 Jeg beder statsfængslet om at undersøge om disse forhold  som anført af  

 talsmandsgruppen  adskiller sig fra forholdene i Statsfængslet i  

 Vridsløselille.  

 Jeg beder om direktoratets bemærkninger hertil.
 Jeg beder endvidere statsfængslet om at undersøge og redegøre for om de  

 fastlagte skemaer afvikles i overensstemmelse med planlægningen.
 Jeg henviser i øvrigt til  

 punkterne 4.2.4. og 4.3.1.
Talsmændene efterlyste adgang  

 til elektronisk fjernundervisning.
De oplyste samtidig at emnet havde været  

 taget op med fængselsinspektøren som er positiv over for elektronisk  

 fjernundervisning.
Fængselsinspektøren afventer imidlertid direktoratet som  

 efter det oplyste skulle følge udviklingen i Australien hvor elektronisk  

 fjernundervisning  

 anvendes i fængslerne.
Ledelsen oplyste at  

 indførelse af elektronisk fjernundervisning dels forudsætter et elektronisk  

 klasserum, dels forudsætter den længe ventede adgang til internettet som  

 direktoratet af sikkerhedsmæssige årsager indtil videre ikke har tilladt  

 indført.
Ledelsen bekræftede at man benytter sig af fjernundervisning i  

 fængsler i andre lande, herunder Holland og Australien.
Ledelsen ser det  

 gerne  

 indført da det er oplagt at benytte sig heraf i et lukket fængsel.  

 Inspektøren  

 nævnte at fjernundervisning bruges selv i et af de mest sikre fængsler i  

 Holland.
Jeg kan oplyse at jeg af egen  

 drift over for direktoratet har rejst spørgsmålet om udlevering af  

 computerudstyr til de indsatte i de lukkede anstalter.
Sagen blev rejst på  

 baggrund af mit møde med talsmandsgruppen i Statsfængslet i Vridsløselille  

 under min inspektion den 13.-14. juni 2000 af dette statsfængsel.
 I et brev af 30. august 2000  

 skrev jeg følgende til direktoratet:
 Jeg oplyste talsmandsgruppen  

 om at jeg tidligere (i forbindelse med min inspektion i december 1991 af  

 Statsfængslet i Vridsløselille) havde behandlet spørgsmålet om de indsattes  

 adgang til at få udleveret egne pcer på cellerne, og at jeg måtte tage  

 de  

 oplysninger som jeg fik om de sikkerhedsmæssige problemer der var forbundet  

 hermed, til efterretning.
Jeg tilkendegav samtidig at talsmandsgruppens klage  

 gav mig anledning til at tage spørgsmålet op på ny.
Ved min afsluttende samtale  

 med ledelsen i Statsfængslet i Vridsløselille tilkendegav denne at ledelsen  

 umiddelbart var positivt indstillet over for tanken om pcer på  

 cellerne, men  

 ikke umiddelbart kunne vurdere de sikkerhedsmæssige aspekter i denne  

 henseende.  

 Fængslet nævnte at især de indsatte på afdeling J havde et specielt behov for  

 at kunne anvende en pc.
Fængslet oplyste samtidig at det var tilladt for de  

 indsatte i Norge og Sverige at have pc i cellen.
Ved min tidligere behandling  

 af spørgsmålet om de indsattes adgang til at få udleveret egne pcer  

 drøftede  

 jeg spørgsmålet på et møde den 23. november 1992 med direktoratet.  

 Direktoratet  

 oplyste her at Kriminalforsorgens Teknikudvalg fandt det sikkerhedsmæssigt  

 betænkeligt at tillade de indsatte udlevering af egne pcer fordi det  

 var  

 muligt at opfange data uden ledningsmæssig kontakt.
Jeg gav udtryk for en vis  

 skepsis i henseende til at det kunne være afgørende.
Jeg henviste til at der  

 vel så måtte være velprøvede sikringsmuligheder idet der i så fald måtte være  

 tale om et meget alvorligt datasikkerhedsproblem af generel karakter.  

 Direktoratet orienterede mig efterfølgende (den 3. marts 1994) om at  

 direktoratet  efter at have modtaget oplysning om gældende praksis  

 herom fra  

 bl.a.
Sverige og efter et (nyt) møde i slutningen af 1993 i teknikudvalget  

 hvor  

 de sikkerhedsmæssige problemer ved indsattes anvendelse af edb var blevet  

 drøftet  overvejede en revision af reglerne.
Jeg modtog herefter et  

 eksemplar  

 af direktoratets skrivelse af 6. september 1994 med reviderede regler om  

 bl.a.  

 indsattes adgang til at anvende edb.
Reglerne er senere ved cirkulære af 8.  

 marts 1995 om ændring af cirkulæret om de indsattes adgang til udlevering af  

 egne effekter mv. og anvendelse af penge indarbejdet i effektcirkulæret, og  

 er  

 de regler der gælder i dag.
Efter modtagelsen af skrivelsen af 6. september  

 1994 meddelte jeg direktoratet at jeg tog det oplyste til efterretning og  

 ikke  

 foretog mig mere vedrørende dette spørgsmål.
Efter de nugældende regler  

 kan de indsatte i de åbne anstalter få tilladelse til udlevering af edb-anlæg  

 på eget opholdsrum når uddannelses- eller arbejdsmæssige hensyn i det enkelte  

 tilfælde taler derfor.
I de lukkede anstalter og arresthusene (Københavns  

 Fængsler) kan der ikke gives en sådan tilladelse.
I følgebrevet til  

 ændringscirkulæret har direktoratet anført at der i de lukkede anstalter hvor  

 særlige hensyn taler derfor, kan udlånes pcer indkøbt af institutionen.  

 Pcer  

 skal normalt opstilles i skolens regi, men hvis den indsatte ikke har  

 mulighed  

 for at udarbejde skriftlige opgaver inden for det tidsrum hvor skolens  

 lokaler  

 er tilgængelige, kan vedkommende undtagelsesvist under nærmere angivne  

 betingelser få lov til at have pc på egen celle.
 Jeg tilkendegav som nævnt  

 over for talsmandsgruppen at jeg på baggrund af deres klage ville tage  

 spørgsmålet om de indsattes mulighed for at have pcer på cellerne op på  

 ny.  

 Jeg henviser også til at anvendelse af computere  som jeg også nævnte  

 under  

 mødet den 23. november 1992 med direktoratet  for mange indsatte er af  

 væsentlig betydning; mange indsatte har formentlig været vant til at benytte  

 computer inden indsættelsen, og det er  

   

 især for indsatte der afsoner længevarende domme  af væsentlig  

 betydning at de  

 har kendskab til og kan følge med i udviklingen inden for elektronisk  

 databehandling så de er fortrolige hermed når de bliver løsladt igen.
 Da spørgsmålet om udlevering  

 af computerudstyr ikke alene vedrører de indsatte i  

 Statsfængslet i Vridsløselille, men også de  

 indsatte i de øvrige lukkede institutioner, har jeg valgt at udskille dette  

 spørgsmål fra inspektionssagen til en generel sag.
 Til brug for min behandling  

 af spørgsmålet beder jeg under henvisning til ombudsmandslovens § 17, stk. 1,  

 direktoratet om en udtalelse.
Jeg beder for det første  

 direktoratet om nærmere at redegøre for de sikkerhedsmæssige problemer der  

 efter direktoratets (teknikudvalgets) opfattelse er forbundet med udlevering  

 af  

 egne pcer til de indsatte i de lukkede anstalter.
I den forbindelse  

 beder jeg  

 samtidig om oplysning om hvilke sikringsmuligheder der måtte være til  

 imødegåelse af disse problemer.
 Jeg beder endvidere om  

 oplysning om hvilke regler (praksis) der gælder i de øvrige nordiske lande,  

 jf.  

 i øvrigt fængslets oplysning om at det er tilladt i Norge og Sverige.
 Endelig beder jeg om  

 direktoratets bemærkninger til det talsmandsgruppen har anført om at stille  

 de  

 sikrede og plomberede pcer til rådighed for de indsatte.
 Jeg modtog herefter en  

 udtalelse af 28. december 2001 fra direktoratet.
Direktoratet har heri bl.a.  

 anført at såvel ordens- som sikkerhedsmæssige hensyn, herunder  

 IT-sikkerhedsmæssige hensyn, samt økonomiske hensyn  hensyn som  

 direktoratet i  

 udtalelsen har redegjort nærmere for  taler imod en ordning hvorefter  

 de  

 indsatte har adgang til at medbringe egen pc.
Direktoratet vil dog overveje  

 at  

 iværksætte en begrænset forsøgsordning i et af de lukkede fængsler hvor  

 indsatte kan leje en pc efter samme kriterier efter hvilke pcer kan  

 tillades  

 udleveret i de åbne fængsler, dvs. hvis uddannelses- eller arbejdsmæssige  

 forhold i de enkelte tilfælde taler derfor.
Direktoratet vil senere  

 underrette  

 mig om disse overvejelser.
 I forlængelse af min ovennævnte høring beder jeg direktoratet om en  

 udtalelse om udsigterne til indførelse af adgang til elektronisk  

 fjernundervisning i de danske statsfængsler og arresthuse.
Da jeg har foretaget en generel behandling af spørgsmålet om udlevering  

 af pc og herefter endvidere har taget spørgsmålet om indførelsen af adgang  

 til  

 elektronisk fjernundervisning i lukkede statsfængsler og arresthuse under  

 generel behandling, foretager jeg mig i den henseende ikke noget specielt i  

 forhold til Statsfængslet i Nyborg 4.1.8. Fritidsaktiviteter Talsmændene  

 klagede over mangler i udbudet af fritidsaktiviteter.
Bl.a. er det et problem  

 at alle indendørs fritidsaktiviteter er sat i stå i den periode hvor fængslet  

 har grøn fritid.
Det skyldes, ifølge talsmændene, at der mangler såkaldte  

 fleks-betjente.
 Jeg fik udleveret en kopi af  

 statsfængslets fritidsplan gældende fra den 21. april 2001.
Ledelsen oplyste i den  

 forbindelse at der tirsdag, torsdag og fredag er grøn fritid frem til kl.  

 19.00  

 og ikke kun til kl. 18.00 som det fejlagtigt fremgår af skemaet.
Fejlen vil  

 blive rettet internt i statsfængslet.
Jeg beder statsfængslet om at redegøre for i hvilket omfang og hvorfor  

 der sker nedlukning af indendørs aktiviteter i den periode hvor der i  

 statsfængslet  

 er indført såkaldt grøn fritid.
Jeg beder endvidere statsfængslet oplyse i  

 hvor  

 lang tid statsfængslet har grøn fritid.
4.2. Møde med talsmændene for afdelingen  

 for negativt stærke indsatte, Sdr. 1 og 2 Nedenfor gennemgås nogle af de spørgsmål som  

 blev rejst under inspektionschefens møde med de to talsmænd for afdelingen  

 for  

 stærke indsatte, Sdr. 1 og 2, og efterfølgende drøftet med ledelsen.
4.2.1. Udendørs fritidsaktiviteter Talsmændene klagede over at der er meget begrænsede  

 udendørsfaciliteter til rådighed for afdelingen.
Afdelingen råder kun over et  

 mindre gårdtursareal hvor der er opsat et volleyballnet.
 Talsmændene anførte at der er en fodboldbane som afdelingen ikke  

 må benytte fordi den ligger et sted hvortil der er udsyn fra øvrige  

 afdelinger  

 i statsfængslet mens statsfængslets forhindringsbane  som benyttes af  

 statsfængslets øvrige indsatte  er placeret foran Sdr. 1 og 2s  

 vinduer.
Inspektionschefen spurgte til ledelsens muligheder for at  

 forbedre afdelingens adgang til udendørsaktiviteter.
Ledelsen oplyste at man  

 ville tale med afdelingen om eventuelle forslag til forbedring på det areal  

 som  

 afdelingen nu råder over, herunder f.eks. opstilling af et håndboldmål eller  

 lignende.
 Samtidig oplyste ledelsen at det indgår i statsfængslets byggeplaner  

 at afdelingen inden for det næste halvandet år skal flytte, og at afdelingens  

 muligheder for udendørsaktiviteter dermed også bliver bedre.
 Ledelsen lovede at man vil orientere statsfængslets indsatte om  

 de konkrete byggeplaner for fængslet.
 Jeg beder statsfængslet om  

 at oplyse om ledelsen og afdelingen er nået til enighed om forbedringer af  

 det  

 nuværende udendørsareal.
 Jeg beder endvidere  

 statsfængslet om at oplyse om afdelingen og statsfængslets øvrige indsatte er  

 blevet orienteret om statsfængslets byggeplaner.
 Endelig beder jeg  

 statsfængslet oplyse hvilke forbedringer byggeplanerne vil medføre for de  

 indsatte  

 på Sdr. 1 og 2s muligheder for udendørsaktiviteter.
4.2.2. Kulturudgange Talsmændene klagede over at det ikke er  

 muligt for de indsatte på afdelingen at løbetræne uden for statsfængslets  

 område.
Dette hænger sammen med det forhold at det efter de dagældende regler  

 om løbeudgang som forudsætning for at deltage i løbetræning uden for  

 statsfængslets område (muren) bl.a. kræves at de indsatte har løbetrænet  

 inden  

 for muren. (§ 38 i Justitsministeriet, Direktoratet for Kriminalforsorgens  

 cirkulære af 18. marts 1986 om udgang til indsatte og skrivelse af 22. august  

 2000 fra direktoratet til de lukkede anstalter). Der er nu fastsat  

 detaljerede  

 regler om løbeudgang i pkt. 96 i vejledning nr. 80 af 16. maj 2001 om udgang  

 til indsatte, der udstår fængselsstraf eller forvaring i kriminalforsorgens  

 institutioner (udgangsvejledningen). Det er fortsat et krav at de indsatte  

 for  

 at kunne løbetræne uden for statsfængslets område først har løbetrænet inden  

 for statsfængslets område.
 Talsmændene anførte at det ikke er muligt at gennemføre  

 løbetræning inden for muren på grund af det begrænsede udendørsareal som er  

 til  

 rådighed for afdelingen, og at argumenterne derfor er selvmodsigende.
 I en afgørelse af 8. marts 2001 har direktoratet udtalt at  

 direktoratet ikke foretager sig videre i anledning af afdelingens klage over  

 afslag på løbeture uden for statsfængslets mur.
 Inspektionschefen tilkendegav at han  

 godt kunne se at de fysiske forhold der er stillet til rådighed for  

 afdelingen,  

 sammenholdt med de gældende regler gør det umuligt at opnå løbeudgang.
 Inspektionschefen viderebragte dette for ledelsen som anførte at  

 man var opmærksom på problemstillingen: at de fysiske forhold havde  

 forhindret  

 de indsatte på afdelingen i at opnå mulighed for at løbetræne uden for  

 fængselsmuren.
 Ledelsen oplyste at man vil søge at finde en måde hvorpå de  

 indsatte kan kvalificere sig til at få tilladelse til kulturudgang i form af  

 løbetræning.
 I forbindelse med en konkret sag er jeg efterfølgende blevet  

 orienteret om at der nu har været afholdt løbeudgang for afdelingen.
 Jeg foretager mig herefter  

 ikke videre i anledning af talsmændenes klage.
4.2.3. Besøgsforhold Legeområdet på besøgsgangen er kun til  

 rådighed for børn som besøger indsatte fra andre afdelinger i statsfængslet.  

 Talsmændene oplyste at det giver de børn der besøger indsatte på afdelingen,  

 anledning til frustration at de ikke kan få lov til at bruge det store  

 legeområde som de går forbi på vej til besøgslokalet.
 Talsmændene foreslog at afdelingen hver anden weekend eller  

 eventuelt på hverdage uden for den almindelige besøgstid får adgang til at  

 låne/bruge besøgslokalerne og legepladsen på besøgsgangen mens indsatte fra  

 andre afdelinger så kan benytte særafdelingens besøgslokaler.
Ledelsen anførte at en sådan løsning af ressource- og  

 sikkerhedsmæssige årsager ikke synes mulig.
Dels vil det kræve mere personale  

 til afvikling af besøg, dels vil afdelingen få adgang til lokaler som  

 benyttes  

 af andre af fængslets indsatte.
Jeg beder statsfængslet om  

 nærmere at redegøre for de ressource- og sikkerhedsmæssige årsager som efter  

 statsfængslets opfattelse er til hinder for den foreslåede bytteordning.
Jeg  

 beder desuden statsfængslet om at overveje alternative løsningsmodeller.
 Jeg beder om direktoratets  

 bemærkninger til statsfængslets udtalelser.
4.2.4. Uddannelsesmuligheder Talsmændene klagede over mangel på seriøse  

 og individuelle uddannelsestilbud.
Som eksempel oplyste talsmændene at der på  

 afdelingen tre år i træk var blevet tilbudt undervisning svarende til 9.  

 klasse  

 i folkeskolen.
Talsmændene anførte at nok er det muligt at læse hf mv. ved  

 selvstudium, men det tager  på grund af manglende effektivitet   

 for lang tid  

 at komme i gang med sådanne studier.
 Til sammenligning oplyste talsmændene at det for indsatte på  

 særafdelingen i Københavns Fængsler f.eks. er muligt at gå frigang til  

 Roskilde  

 Tekniske Skole mv.
Jeg beder statsfængslet om  

 også at redegøre for undervisningsudbudet på særafdelingen.
Jeg beder  

 herunder  

 statsfængslet om at udtale sig om hvorvidt udbudet efter statsfængslets  

 opfattelse er tilstrækkeligt.
Jeg henviser i øvrigt til pkt. 4.1.7.
4.2.5. Internet Talsmændene klagede over at der ikke fra  

 statsfængslet er adgang til internettet.
 Inspektionschefen orienterede om sagen som ombudsmanden har  

 rejst vedrørende spørgsmålet, og som er nævnt under pkt. 4.1.7.
 Inspektionschefen  

 refererede over for ledelsen hvad der var blevet anført under dette punkt.
 Ledelsen oplyste at man havde kendskab til at talsmændene også  

 havde rejst spørgsmålet over for direktoratet, og at der i direktoratet  

 verserede en konkret sag herom.
 Idet jeg henviser til  

 anførte under pkt. 4.1.7 foretager jeg mig ikke videre vedrørende dette  

 forhold.
4.2.6. Placeringen af indsatte med rockertilhørsforhold Talsmændene klagede over at indsatte med  

 tilknytning til rockergruppen Bandidos  som skal udstå straffen i  

 lukket  

 statsfængsel  kun har mulighed for at udstå straffen på Fyn, i  

 Statsfængslet i  

 Nyborg.
Indsatte med tilknytning til rockergruppen Hells Angels har derimod  

 mulighed for at vælge mellem Sjælland, Københavns Fængsler og Jylland,  

 Statsfængslet i Horsens.
Talsmændene anførte at dette er i strid med  

 lighedsgrundsætningen.
Endvidere er det både i praktisk og økonomisk  

 henseende  

 vanskeligt med besøg for de (mange) indsatte som har familie mfl. i andre  

 dele  

 af landet.
Derudover oplyste talsmændene at de har kendskab til at  

 direktoratet i enkelte tilfælde  uanset de gældende regler  har  

 anmeldt enkelte  

 medlemmer af rockergrupper til strafudståelse i åbne fængsler, herunder  

 Statsfængslet Møgelkær og Statsfængslet i Horserød.
For indsatte som på grund  

 af deres tilknytning til rockergrupper i første omgang er blevet anmeldt til  

 lukket statsfængsel, er det ikke muligt senere at blive overført til fortsat  

 strafudståelse i åbent statsfængsel.
 Ledelsen anførte at både den og direktoratet er bekendt med  

 problemet, herunder at problemet har været kendt under og siden etableringen  

 af  

 landets særafdelinger.
For så vidt angår det som talsmændene havde anført om kendskab  

 til indsatte med rockertilhørsforhold som var blevet placeret i åbne  

 statsfængsler, oplyste ledelsen at det fortsat er en konkret vurdering hvor  

 indsatte skal placeres, og at det således ikke kan afvises at indsatte med  

 tilknytning til en rockergruppe i enkelte tilfælde er blevet anmeldt til  

 åbent  

 fængsel.
Ledelsen oplyste imidlertid videre at direktoratet, så vidt det var  

 ledelsen bekendt, endnu ikke har placeret indsatte som direktoratet vidste  

 havde rockertilhørsforhold, i et åbent statsfængsel.
Derfor er der formentlig  

 tale om nogle fejlplaceringer i åbent fængsel på grund af direktoratets  

 manglende kendskab til rockertilhørsforholdet ved anmeldelsen.
 Jeg beder om direktoratets  

 bemærkninger til det af talsmændene og statsfængslet anførte.
4.2.7. Manglende udslusningsmuligheder I tråd med ovenstående anførte talsmændene  

 at der er stor mangel på udslusningsmuligheder for indsatte med tilknytning  

 til  

 en rockergruppe.
Dels kan de i afslutningen af afsoningsforløbet ikke blive  

 overført til strafudståelse i åbent statsfængsel, dels er det praktisk  

 vanskeligt at gennemføre et frigangsforløb fordi arresthusene på Sjælland  

 ikke  

 er villige til at modtage dem.
 Talsmændene anførte også i den forbindelse at indsatte med  

 tilknytning til rockergruppen Hells Angels derimod har bedre muligheder for  

 frigang, jf. under pkt. 4.2.4.
 Ledelsen oplyste at man var opmærksom på problemerne i forhold  

 til udslusning, og at ledelsen vil tage det op på et møde som skal afholdes  

 med  

 direktoratet, og som er nærmere omtalt under næste punkt.
Jeg beder om direktoratets  

 bemærkninger til det af talsmændene anførte.
Jeg beder endvidere om  

 underretning om udfaldet af mødet mellem direktoratet og statsfængslet på  

 dette  

 punkt.
4.2.8. Forskellige vilkår på landets særafdelinger for stærke  

 indsatte Ud over det ovenfor anførte om  

 forskelsbehandling af indsatte med tilknytning til rockergrupper klagede  

 talsmændene generelt over at der på landets særafdelinger for stærke indsatte  

 (indsatte med rockertilhørsforhold) gælder forskellige vilkår.
 Talsmændene oplyste at der i Statsfængslet i  

 Vridsløselille f.eks. er mulighed for at holde familiefester på  

 stærkeafdelingen mens der i Statsfængslet i Nyborg ikke er en tilsvarende  

 mulighed.
Talsmændene oplyste desuden at de ønsker  

 et solarium på afdelingen, og at afdelingen selv kan betale et solarium.
Det  

 havde statsfængslet imidlertid givet afdelingen afslag på.
Talsmændene  

 anførte  

 at de mente at der i andre særafdelinger, herunder i afdeling K i  

 Statsfængslet  

 i Nyborg, er opstillet solarium.
Jeg er efterfølgende via et indlæg fra fællestalsmanden i  

 Savklingen nr. 6 blevet opmærksom på at der på alle afdelinger vil blive  

 opsat  

 solarier.
Ledelsen har efterfølgende over for en af mine medarbejdere  

 telefonisk bekræftet at der er bestilt solarier til alle afdelinger i  

 statsfængslet.
 Ledelsen bekræftede at der gælder forskellige vilkår på  

 særafdelingerne, og oplyste at direktoratet netop med henblik på en  

 koordinering af afdelingernes vilkår og praksis har bedt afdelingerne om en  

 evaluering og vil indkalde til et møde herom.
 Ledelsen oplyste at evalueringen er blevet afleveret til  

 direktoratet, og at mødet formentlig vil blive afholdt inden sommerferien  

 2001.  

 Også spørgsmålet om familiedage havde ledelsen bedt om blev drøftet på mødet.
 Jeg beder om underretning  

 om drøftelserne og de eventuelle beslutninger som måtte være truffet på det  

 omtalte møde mellem direktoratet og statsfængslet.
4.3. Møde med talsmændene for afdeling Mdr. 2  en beskyttet afdeling Som nævnt indledningsvis i denne rapport  

 havde inspektionschefen den 8. maj 2001 en samtale med talsmændene for den  

 beskyttede afdeling Mdr. 2. I forlængelse af mødet sendte inspektionschefen  

 den  

 15. maj 2001 et brev til talsmændene med et referat af samtalen og svar på  

 flere af de klagepunkter som talsmændene havde rejst.
Derudover sendte  

 inspektionschefen samme dag et brev til statsfængslet med anmodning om at  

 statsfængslet fulgte op på talsmændenes øvrige klagepunkter og anmodninger.
 Idet jeg går ud fra at ledelsen ifølge aftalen med  

 inspektionschefen har fulgt op på de klager og anmodninger som blev rejst fra  

 talsmændenes side under samtalen med inspektionschefen, vil kun et af de  

 berørte emner blive gennemgået nedenfor.
4.3.1. Undervisning Talsmændene oplyste at afdeling Mdr. 2 er  

 tildelt 4 undervisningstimer om ugen fordelt med 2 x 2 timer på 4 indsatte.  

 De  

 indsatte mener at dette langtfra dækker behovet, og at det er mindre end det  

 antal timer som er tildelt andre afdelinger.
Ledelsen bekræftede at afdeling Mdr. 2 har fået tildelt 4  

 undervisningstimer om ugen.
Timerne er taget fra fællesskabsafdelingerne idet  

 afdeling Mdr. 2 for så vidt ikke er normeret til  

 undervisningstimer.
Under henvisning til pkt.  

 4.1.7 anmoder jeg statsfængslet om at lade undervisningstilbudene på afdeling  

 Mdr. 2 indgå i statsfængslets undersøgelse af og redegørelse for  

 undervisningsudbudet i statsfængslet.
Jeg beder statsfængslet om at udtale  

 sig  

 om hvorvidt der er tildelt afdelingen tilstrækkeligt mange  

 undervisningstimer.
5. Samtaler med enkelte indsatte Under  

 inspektionen havde henholdsvis jeg og inspektionschefen enkeltsamtaler med en  

 række indsatte.
Samtalerne gav dels anledning  

 til at konkrete spørgsmål blev taget op med ledelsen under inspektionen, dels  

 til konkrete sager.
Alle indsatte har fået særskilt skriftligt svar medmindre  

 andet har været aftalt med den indsatte.
6. Gennemgang af rapporter På grund af  

 den nye straffuldbyrdelseslov og det nye regelsæt udstedt i medfør af denne  

 som  

 trådte i kraft den 1. juli 2001, besluttede jeg at begrænse den retlige  

 kontrol  

 til gennemgang af statsfængslets rapporter mv. om anbringelser i  

 sikringscelle  

 i perioden fra den 14. marts 2000 til den 14. marts 2001, det vil sige  

 perioden  

 forud for varslingen af inspektionen.
Jeg modtog 13 rapporter om  

 sikringscelleanbringelse.
 Den gennemgang af det  

 modtagne rapportmateriale som der er redegjort for nedenfor, er således og  

 naturligvis sket på baggrund af de regler som gjaldt på tidspunktet for de  

 pågældende sikringscelleanbringelser.
Ved min gennemgang har jeg navnlig haft opmærksomheden henledt på  

 hvorvidt proceduren i forhold til de dagældende regler er blevet fulgt.
Jeg  

 har  

 også været opmærksom på spørgsmålet om overholdelse af reglerne om  

 notatpligt.  

 Min gennemgang giver anledning til følgende bemærkninger:
7. Opfølgning Jeg beder om at fængslet sender de  

 udtalelser mv. som jeg har bedt om, tilbage gennem Direktoratet for  

 Kriminalforsorgen som jeg ligeledes beder om en udtalelse.
8. Underret  

 ning Denne rapport  

 sendes til Statsfængslet i Nyborg, Direktoratet for Kriminalforsorgen,  

 Folketingets Retsudvalg og de indsatte i statsfængslet. NOTER: (*) FOB 1976, s. 434,  

 FOB 1978, s. 44, FOB 1979, s. 193, FOB 1980, s. 64, FOB 1987, s. 97, FOB  

 1988,  

 s. 329,  

 FOB 1993, s. 359,  

 og FOB 1994, s. 524.
