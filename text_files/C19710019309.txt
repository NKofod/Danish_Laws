 1. Som følge af Danmarks tiltrædelse af den  

 internationale arbejdsorganisations (ILO) konvention nr. 108 om søfolks  

 nationale identitetspapirer har handelsministeriet ladet fremstille  

 »Identitetsbevis for søfarende«.
2. Formålet med identitetsbeviserne er at lette de  

 søfarendes adgang til landlov i fremmede havne.
Beviset giver således dets  

 indehaver ret til at gå i land for midlertidig landlov i et land, der har  

 tiltrådt konventionen.
Følgende lande har indtil nu tiltrådt konventionen:  

 Barbados, Brasilien, Canada, Danmark.
Finland, Ghana, Grækenland, Guatamala,  

 Guyana, Honduras, Iran, Italien, Malta, Mauritius, Mexico, Norge, Portugal,  

 Storbritannien, Sverige, Tanganyika, Tunesien og USSR.
 3. Beviserne, der vederlagsfrit udfærdiges af  

 mønstringsbestyrerne, skal udstedes til enhver DANSK SØFARENDE, der  

 fremsætter anmodning derom.
 Den pågældende status som søfarende må godtgøres ved forevisning af  

 søfartsbog eller mønstringsbevis, ved fremlæggelse af hyrekontrakt eller på  

 anden lignende måde.
Mønstringsbestyrerne skal endvidere sikre sig, at den person til hvem  

 beviset udstedes, er dansk statsborger.
Dette kan ske ved forespørgsel til  

 folkeregistret, CPR, eller ved forevisning af dansk pas, såfremt den  

 pågældende ikke på anden vis kan dokumentere sin danske statsborgerret.
4. Rubrikkerne bedes udfyldt med maskinskrift eller  

 med blokbogstaver og uden rettelser.
Rubrikkerne vedrørende nationalitet,  

 højde, hår, øjne og særlige kendetegn udfyldes på engelsk.
 Kortet underskrives af den søfarende.
Det anvendte fotografi må være vellignende og så vidt muligt vise  

 indehaveren uden hovedklædning.
Fotografiet overstemples med  

 mønstringskontorets stempel.
5. Gyldighedsperioden for identitetsbeviset er 10 år  

 fra udstedelsen.
Fornyelse anføres på bagsiden.
Ved fornyelse bør fotografiet  

 udskiftes.
 6. Bevis vil kunne udstedes efter anmodning fra et  

 dansk rederi til danske søfarende om bord i danske skibe i udenrigsfart.
 Anmodningen må være ledsaget af fotografi af den pågældende samt af de til  

 beviset udfyldelse fornødne oplysninger, attesteret af skibsføreren eller  

 rederiet.
 Ved fremsendelse af beviset må det tilkendegives, at udlevering ikke må  

 finde sted, før dette er underskrevet af den pågældende sømand.
 Handelsministeriet, den 21. oktober  

 1971.
 P.M.V.
