Betænkning afgivet af Retsudvalget den  

 20. maj 1999 Betænkning over Forslag til lov om undersøgelse af  

 Politiets Efterretningstjeneste Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra:
Folkebevægelsen mod Nazisme, Københavns Universitet, Det juridiske Fakultet & Aarhus  

 Universitet, Juridisk Institut og Københavns Universitet, Institut for Historie.
 Der er af justitsministeren og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal  

 (Socialdemokratiets, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 justitsministeren stillede ændringsforslag.
Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til forkastelse ved 3. behandling.
Dette mindretal vil  

 stemme hverken for eller imod de stillede ændringsforslag.
Et flertal inden for dette mindretal (Venstres og Det  

 Konservative Folkepartis medlemmer af udvalget) henviser til justitsminister  

 Frank Jensens udtalelser i Folketingssalen den 3. juni 1998, hvor han bl.a.  

 gav udtryk for, at en undersøgelse vil kræve mange ressourcer,  

 og at der formentlig vil gå mange år, før den vil kunne  

 være afsluttet.
Ministeren mente endvidere ikke, at det ville  

 være hensigtsmæssigt med en bagudrettet undersøgelse,  

 efter at der er nedsat et sagkyndigt udvalg til at overveje faste  

 retningslinjer for PET s fremtidige arbejde.
Ministeren sagde endvidere, jf.
Folketingets forhandlinger  

 side 1478-1480, folketingsåret 1997-98, 2. samling:
» Eller er meningen, at undersøgelsen og det  

 sagkyndige udvalgs arbejde skal køre samtidig? Det kan vist ikke  

 undgå at blive ret kaotisk   Og i alle tilfælde bliver det en  

 næsten umulig situation for PET, som næppe vil få tid til  

 andet end at fremskaffe materiale og besvare spørgsmål fra  

 henholdsvis undersøgelseskommissionen og udvalget.
I en sådan  

 situation skal vi i alle tilfælde ikke regne med at have nogen reel  

 efterretningstjeneste i en del år frem.
Jeg tror heller ikke, at man skal have store forventninger  

 til resultatet af en undersøgelseskommissions arbejde,   Store dele af  

 det skriftlige materiale vil derfor være destrueret efter de regler,  

 der gælder for PET, og undersøgelseskommissionen vil altså  

 skulle bygge på et meget ufuldstændigt og tilfældigt  

 dokumentationsmateriale kombineret med afhøringer af mennesker, der  

 skal forklare, hvad der nøjagtigt skete og hvorfor i den og den sag  

 for 10, 15, 20 år siden.
Mon ikke en undersøgelseskommission  

 stillet over for de fleste spørgsmål, hvor der er modstridende  

 udsagn og bevislighed, må læne sig tilbage og konstatere, at det  

 på et sådant grundlag ikke er muligt at nå frem til en  

 sikker konklusion.« Venstre og Det Konservative Folkeparti tillægger  

 justitsministerens vurdering stor vægt, idet justitsministeren som  

 ansvarlig minister for PET har større kendskab end Venstre og Det  

 Konservative Folkeparti til de kendsgerninger, der ligger til grund for  

 ovenstående konklusion.
 Med hensyn til ressourceforbrug henviser Venstre og Det  

 Konservative Folkeparti til, at 18. maj-undersøgelsen, som endnu ikke  

 er afsluttet, den 27. januar 1999 allerede havde kostet mere end 12 mio. kr.,  

 jf. svar på spørgsmål nr. 53, optrykt som bilag til  

 betænkningen.
 Venstre og Det Konservative Folkeparti finder ikke, at der  

 er belæg for justitsministerens offentligt fremsatte beskyldninger om,  

 at PET skulle have handlet lodret i strid med regeringserklæringen fra  

 1968. Dels tilkommer det ikke justitsministeren at fælde dom, dels er  

 regeringserklæringen af 1968, hvorefter registrering ikke må  

 finde sted alene på grund af lovlig politisk virksomhed, en politisk  

 erklæring.
 Hvilke tjenestebefalinger denne erklæring har  

 ført til fra Justitsministeriet til PET, har ministeren ikke  

 ønsket nærmere at undersøge trods opfordringer fra  

 Venstre og Det Konservative Folkeparti.
Venstre og Det Konservative Folkeparti ønsker i den  

 forbindelse tillige at pege på den kontrol, der har været  

 udøvet af Wambergudvalget, jf. svar på spørgsmål  

 nr. 73, optrykt som bilag til betænkningen, og henviser til, at  

 Wambergudvalget af egen drift har udfærdiget en erklæring,  

 optrykt som bilag til betænkningen, hvor Wambergudvalgets medlemmer  

 udtaler, »at vi til stadighed omhyggeligt har  

 gennemgået de udvalget forelagte sager, og at vi i intet tilfælde  

 har godkendt nogen personregistrering på grundlag af lovlig politisk  

 virksomhed.« Justitsminister Frank Jensen har selv demonstreret sit  

 ukendskab til regelsættet, idet ministeren i et pressemøde i  

 efteråret 1998 vist på tv oplyste, at man netop havde fundet en  

 instruks fra 1953 i Justitsministeriets kælder, uagtet den samme  

 instruks, som havde været gældende siden 1966, var nævnt i  

 PET´s redegørelse fra marts 1998.
Det ligger dog fast, at regeringserklæringen ikke  

 ophævede, men tværtimod fastholdt de tidligere  

 tjenestebefalinger, der er optrykt som bilag til betænkningen.
Heraf  

 fremgår bl.a.
PET´s pligt til at tilvejebringe et værn mod  

 foretagender og handlinger, som må antages at rumme en fare for rigets  

 selvstændighed og sikkerhed og den lovlige samfundsorden.
Ligeledes  

 fremgår PET-chefens pligt til at holde justitsministeren underrettet om  

 alle forhold af betydning for landets indre sikkerhed af Instruks til chefen  

 for PET, jf. også svar på spørgsmål nr. 107, optrykt  

 som bilag til betænkningen.
Venstre og Det Konservative Folkeparti vender sig imod en  

 retlig undersøgelse, der på den ene side på forhånd  

 mistænkeliggør en konkret, begrænset kreds af  

 embedsmænd, der på den anden side ikke får de  

 retsgarantier, som tilkommer personer, der tiltales i straffesager.
Alene at  

 rette den retlige undersøgelse mod PET og f.eks. ikke mod  

 embedsmænd i Justitsministeriet og personer, der har udgjort en risiko  

 for Danmarks sikkerhed og muligt overtrådt straffeloven, er at vende op  

 og ned på tingene.
PET er blevet regeringens fjende, men det er ikke  

 PET, der er truslen mod landets sikkerhed.
Efterretningstjenesten er derimod  

 en nødvendig del af det danske demokrati og et værn mod de  

 kræfter, der modarbejder vort demokrati.
Finder justitsministeren, at medarbejdere i PET har  

 overtrådt regler og retningslinjer, burde ministeren for længst  

 have indledt en strafferetlig forfølgning eller taget skridt til  

 disciplinærundersøgelse.
Den passivitet ønsker Venstre og  

 Det Konservative Folkeparti at kritisere, ligesom Venstre og Det Konservative  

 Folkeparti kritiserer regeringens totale mangel på initiativ for at  

 få undersøgt registrerede personers adfærd vendt mod  

 Danmark.
Venstre og Det Konservative Folkeparti undrer sig over, at  

 regeringen heller ikke, efter at Stasi-arkiverne er blevet åbnet, har  

 vist nogen interesse for af egen drift at efterforske sager mod danskere, der  

 f.eks. var agenter for Stasi, men at statsministeren tværtimod på  

 spørgsmål i Folketingets spørgetid flere gange har svaret  

 meget afvisende.
Denne adfærd understøtter fornemmelsen af, at  

 regeringen alene er optaget af at indlede retlig undersøgelse af PET,  

 medens de registreredes adfærd ikke har påkaldt sig regeringens  

 interesse.
Denne skævhed er yderligere forstærket med  

 justitsministerens ændringsforslag, jf. nedenfor.
Om den manglende retssikkerhed for de undersøgte  

 embedsmænd ønsker Venstre og Det Konservative Folkeparti at  

 fremhæve følgende: Selv om kommissionen ikke skal have egentlig  

 dømmende myndighed, vil formuleringen af kommissoriet og  

 formålet med og baggrunden for undersøgelsen indebære, at  

 konklusionerne i realiteten vil blive opfattet som en dom over de involverede  

 embedsmænd.
Involverede embedsmænd forhindres i at rense sig,  

 fordi møderne er lukkede, og kommissionens konklusioner, der  

 måtte efterlade tvivl, vil fortsat stemple embedsmænd og  

 efterlade en uafklaret mistanke, medens de pågældende i en  

 egentlig straffesag kunne renses for ministerens mistanke gennem en  

 frifindelsesdom.
 Venstre og Det Konservative Folkeparti finder heller ikke,  

 at retssikkerheden tilgodeses ved kommissionens sammensætning.  

 Historikere er ikke trænet i at foretage retlige vurderinger og  

 bevisafvejning.
Venstre og Det Konservative Folkeparti finder endvidere,  

 at retssikkerheden svækkes, fordi bisiddernes beføjelser er  

 stærkt begrænset sammenlignet med mulighederne for beskikkede  

 forsvarere i straffesager.
Bisidderne er i vidt omfang afskåret fra at  

 overvære afhøringer af andre, hvilket stærkt svækker  

 bisiddernes mulighed for at varetage egne klienters interesser.
Denne  

 skævhed forstærkes af bisiddernes begrænsede mulighed for  

 aktindsigt, jf. svar på spørgsmål nr. 51, optrykt som  

 bilag til betænkningen.
Denne skævhed forekommer endnu mere  

 bemærkelsesværdig sammenlignet med den omstændighed, at  

 Justitsministeriets embedsmænd i 18. maj-undersøgelsen  

 løbende har kunnet modtage f.eks. retsbøger også om  

 andres forklaringer, jf. ministerens svar på spørgsmål fra  

 Margrete Auken, S 563, optrykt som bilag til betænkningen.
Da der er tale om en undersøgelse rettet mod en  

 afgrænset identificerbar gruppe embedsmænd, som alle ikke mindst  

 på grund af ministerens offentligt fremsatte sigtelser er under  

 mistanke for strafbart eller pligtstridigt forhold, finder Venstre og Det  

 Konservative Folkeparti det forkasteligt, at bisidderne forhindres i at yde  

 kvalificeret bistand.
Et lignende regelsæt i retsplejeloven ville  

 formentlig indebære en tilsidesættelse af  

 Menneskerettighedskonventionens artikel 6.
 Venstre og Det Konservative Folkeparti finder heller ikke,  

 at spørgsmålet om, hvorvidt embedsmændene fritages for  

 tavshedspligten ved samtaler med bisidderne, er afklaret, og finder det  

 aldeles utilfredsstillende, at en embedsmand kan komme i den situation, at  

 han på grund af tavshedspligten ikke fuldt ud kan give sin bisidder de  

 oplysninger, der måtte være nødvendige for, at bisidderen  

 kan varetage klientens interesser.
Om sammensætningen af kommissionen henleder Det  

 Konservative Folkeparti specielt opmærksomheden på svar på  

 spørgsmål nr. 14 og svar på spørgsmål nr.  

 112, optrykt som bilag til betænkningen.
Heraf fremgår det, at  

 personer, der i den offentlige debat har tilkendegivet deres opfattelse af de  

 spørgsmål, der skal undersøges, er udelukket fra at  

 være medlem af kommissionen.
Venstre og Det Konservative Folkeparti  

 bemærker, at det hermed kan være vanskeligt at finde  

 kvalificerede historikere.
 Om de særlige habilitetsproblemer for advokater  

 henvises til svar på spørgsmål 111, optrykt som bilag til  

 betænkningen.
 Da undersøgelsen omfatter Justitsministeriet om end  

 ikke direkte   hvilket er en fejl   men da Justitsministeriet ikke blot har  

 instruktionsbeføjelse over for PET, men der netop, hvor det drejer sig  

 om PET´s arbejde, har været en løbende nær kontakt mellem  

 Justitsministeriet og PET, går Venstre og Det Konservative Folkeparti  

 ud fra, at ministeren ikke vil udpege jurister, der har været ansat i  

 Justitsministeriet.
Afslutningsvis ønsker Venstre og Det Konservative  

 Folkeparti generelt om udvalgsarbejdet med lovforslaget at anføre  

 følgende: Det har i høj grad vanskeliggjort udvalgets arbejde  

 med lovforslaget, at Justitsministeriet med hensyn til udvalgets  

 spørgsmål generelt har været måneder om at svare.  

 Som eksempel kan nævnes, at ministeriet den 25. november 1998 på  

 bilag 22 blev bedt om at bekræfte et forlydende i Berlingske Tidende  

 om, at PET har udvidet antallet af ansatte med 60 procent i forhold til 1989.  

 Svaret forelå mere end 5 måneder senere, den 3. maj 1999, jf.  

 bilag 59. Venstre og Det Konservative Folkeparti ønsker at kritisere  

 den ringe betjening af udvalget og finder, at denne adfærd er helt i  

 strid med de målsætninger, der er aftalt mellem Folketingets  

 Udvalg for Forretningsordenen og statsministeren.
De sene svar efterlader  

 også det indtryk, at regeringen ikke selv har været særlig  

 interesseret i at få forslaget fremmet.
Særligt om regeringens ændringsforslag udtaler  

 Venstre og Det Konservative Folkeparti utilfredshed med, at  

 ændringsforslagene er stillet på et tidspunkt, hvor Folketinget  

 kun har 8 arbejdsdage tilbage.
Det sene tidspunkt gør  

 offentlighedsprocessen illusorisk.
Da ændringsforslagene forelå  

 den 11. maj 1999 sent på dagen og der blev lukket for udvalgets  

 spørgsmål den 12. maj 1999 kl. 12, har det heller ikke  

 været muligt at stille de ønskede spørgsmål.
 Venstre og Det Konservative Folkeparti ønsker ikke  

 at have lod og del i lovforslaget og vil derfor undlade at stemme  

 vedrørende samtlige ændringsforslag.
 Om indholdet af ændringsforslagene skal Venstre og  

 Det Konservative Folkeparti indledningsvis udtale, at man ikke finder, at  

 ændringsforslagene ændrer lovforslaget på en måde,  

 der giver identitetsproblemer.
Mindretallet finder i øvrigt ændringen af § 3  

 besynderlig.
Karakteren af venstrefløjens aktiviteter skal alene  

 undersøges og føre til en redegørelse, hvorimod der med  

 hensyn til PET´s virksomhed skal foretages en vurdering med henblik på  

 at belyse, om PET´s virksomhed har været lovlig.
 Ud over, at der her sker en uhensigtsmæssig  

 sammenblanding af en historisk og en retlig undersøgelse, forekommer  

 det besynderligt, at man på forhånd bestemmer, at PET´s formodede  

 ulovlighed skal undersøges, medens en sådan vurdering af de  

 registrerede personer er udelukket.
 Denne skævhed stemmer imidlertid udmærket med  

 regeringens uvilje til overhovedet at undersøge f.eks.  

 Stasi-arkiverne.
Kort sagt kan man sige, at regeringen indleder en  

 undersøgelse, der minder om en strafferetlig undersøgelse mod  

 PET, oven i købet uden de fornødne retsgarantier, men afviser  

 at foretage noget lignende over for personer, der måtte have  

 overtrådt straffelovens kapitel 12 og 13 ved f.eks. at være agent  

 for en fremmed magt.
Der henvises til bemærkningerne ovenfor om  

 statsministerens svar i Folketingets spørgetid og svar på  

 spørgsmål nr. 110, optrykt som bilag til betænkningen,  

 hvoraf det fremgår, at det ikke er et selvstændigt formål  

 med undersøgelsen at afdække aktiviteter på de politiske  

 yderfløje.
Det skal dog bemærkes, at dette svar er afgivet,  

 inden ændringsforslagene blev stillet.
De øvrige ændringsforslag bekræfter den  

 opfattelse, idet medlemmer af politiske partier ikke har pligt til at afgive  

 forklaring eller aflevere dokumenter.
Frivilligheden fremhæves  

 udtrykkeligt i bemærkningerne til ændringsforslagene.
Derved vil denne del af undersøgelsen kunne styres  

 af de pågældende politiske partier, der selv kan vælge,  

 hvem der skal afgive forklaring, og hvilke håndplukkede dokumenter der  

 skal udleveres.
Undersøgelsen vil derfor alene indeholde halve  

 sandheder arrangeret af de pågældende partier selv.
 Venstre og Det Konservative Folkeparti finder disse  

 beskyttelseshensyn meget mærkværdige og betragter denne del af  

 undersøgelsen som en begrænsning af PET´s og anklagemyndighedens  

 fremtidige muligheder for at indlede straffesager mod kriminelle personer og  

 som et udtryk for regeringens ønske om at skjule kriminelle  

 aktiviteter og holde hånden over kriminelle personer, der har handlet  

 mod Danmarks interesser.
 Afslutningsvis bemærker Venstre og Det Konservative  

 Folkeparti, at bestemmelsen om, at nærmere angivne forhold efter 1989  

 kan undersøges, i sig selv indeholder en nærliggende mulighed  

 for konflikter mellem kommissionens medlemmer.
Et mindretal inden for dette mindretal  

 (Centrum-Demokraternes medlem af udvalget) vil hverken have lod eller del i  

 et forslag af denne art.
Mindretallet vil derfor stemme hverken for eller  

 imod de stillede ændringsforslag og vil stemme imod lovforslaget ved 3.  

 behandling.
I øvrigt henvises til CD´s indlæg ved lovforslagets  

 behandlinger i Folketingssalen.
Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de under nr. 1, 2, 3 og 5-7 stillede  

 ændringsforslag.
Skulle ændringsforslag nr. 3 ikke blive  

 vedtaget, vil dette mindretal stemme for det under nr. 4 stillede  

 ændringsforslag.
 Det er dette mindretals opfattelse, at det i lyset af de  

 mange afsløringer af mulige ulovligheder, som efterretningstjenesten  

 er blevet beskyldt for, er helt nødvendigt, at der gennemføres  

 en undersøgelse af, om der er hold i disse beskyldninger eller ikke.
SF og Enhedslisten havde gerne set, at denne lov var  

 blevet vedtaget af et bredt flertal i Folketinget.
Det skyldes, at det efter  

 SF´s og Enhedslistens opfattelse burde være i ethvert demokratisk  

 partis interesse at få afklaret, om efterretningstjenesterne har  

 efterlevet regler og retningslinjer udstukket af regeringer og ministre  

 igennem tiden, og at tjenesterne ikke har fungeret som en stat i staten.
Det  

 har de borgerlige partier med Venstre og Det Konservative Folkeparti i  

 spidsen imidlertid ikke ønsket.
Det er svært at forstå  

 denne afvisende holdning som andet end et fromt ønske om ikke at  

 få rodet op i fortiden på en måde, som på uheldig og  

 pinlig vis kan kaste lys over forhold, der har fundet sted i den periode,  

 hvor netop disse to partier har haft det politiske ansvar for  

 efterretningstjenesternes aktiviteter.
Efter SF´s og Enhedslistens opfattelse havde det  

 været indlysende og helt naturligt at gennemføre en  

 fuldstændig undersøgelse af både politiets og forsvarets  

 efterretningstjenesters egne aktiviteter og deres samarbejde med private  

 organisationers efterretningsvirksomhed.
Det havde det været, ikke  

 mindst i lyset af de mange oplysninger, der siden »PET-sagen«s start i marts  

 1998 er kommet frem; oplysninger, som mere end antyder et samarbejde, som har  

 rettet sig mod lovlig politisk såvel som faglig virksomhed, og som  

 muligvis har haft forbindelser til udenlandske organisationer.
Men det har  

 regeringen ikke ønsket, hvilket vi både beklager og undrer os  

 over.
 Ligeledes har det være SF´s og Enhedslistens  

 opfattelse, at den kommission, der skal stå for undersøgelsen,  

 burde anmodes om at forholde sig til hele periode fra 1945 og frem til i dag.  

 Men regeringen har med lovforslaget og de siden stillede  

 ændringsforslag indskrænket den retlige undersøgelse af,  

 om PET har overholdt love, regler og retningslinjer til perioden fra 1968 til  

 Murens fald i 1989. Derfor har mindretallet stillet et ændringsforslag,  

 som sikrer, at undersøgelsen kan føres videre efter 1989 og  

 frem til i dag.
 Mindretallet har naturligvis med tilfredshed noteret sig,  

 at justitsministeren i besvarelsen af en række spørgsmål  

 fra Retsudvalget har tilkendegivet, at hvis kommissionen under sit arbejde  

 støder på oplysninger og spor, som løber videre end 1989,  

 skal disse kunne forfølges, ligesom kommissionen selv kan beslutte at  

 tage sager op, som helt og aldeles er foregået efter 1989. Disse  

 tilkendegivelser fra justitsministeren og flertallets opbakning hertil har  

 været en helt afgørende forudsætning for SF´s og  

 Enhedslistens endelige tilslutning til lovforslaget.
SF og Enhedslisten har med tilfredshed noteret sig, at det  

 oprindelige lovforslags sammensætning af  

 undersøgelseskommissionen på tre personer er blevet udvidet til  

 fem, og at de habilitetskrav, som fremgår af lovforslagets  

 bemærkninger, er blevet præciseret i en række svar til  

 Retsudvalget.
Det sikrer, at det bliver muligt at få en historie-faglig  

 og juridisk sammensætning af kommissionen, som åbner mulighed for  

 at få gennemført en tilbundsgående undersøgelse.
SF  

 og Enhedslisten har ligeledes med tilfredshed konstateret, at det af de svar,  

 som justitsministeren har givet angående fortolkningen af  

 habilitetskravene for fagkyndigt ansatte under kommissionen, sikres, at der  

 er mulighed for at inddrage de bedst egnede på de forskellige  

 områder til at bidrage til undersøgelsen.
 SF og Enhedslisten har noteret sig ministerens besvarelse  

 på bilag 53, hvori han opregner en lang række  

 spørgsmål og forhold, som naturligt bør behandles af  

 undersøgelseskommissionen.
 På den baggrund   og med de optrykte besvarelser fra  

 justitsministeren til Folketinget som udtrykkelig forudsætning   kan SF  

 og Enhedslisten støtte lovforslagets vedtagelse.
Et fjerde mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Dette mindretal indstiller ligeledes de  

 stillede ændringsforslag til forkastelse.
 En del af dette mindretal (Dansk Folkepartis medlem af  

 udvalget) finder det betryggende og fuldt lovligt, at Politiets  

 Efterretningstjeneste (PET) igennem årene har holdt øje med og  

 registreret revolutionære politiske partier.
 Når nu regeringen desværre får flertal  

 for, at kommissionen alligevel skal undersøge de påståede  

 ulovlige PET-registreringer, burde hele sandheden frem, men det sker ikke via  

 dette lovforslag.
Hele sandheden ville nemlig indbefatte, hvad en  

 række revolutionære gik rundt og foretog sig under den kolde  

 krig.
Hvor tæt var f.eks. forbindelsen mellem danskere og sovjetiske  

 agenter? Hvem omgikkes politikere fra SF, VS, KAP, SAP og DKP med? Blev der  

 lækket oplysninger om vitale danske samfundsforhold? I hvor høj  

 grad blev danske partier økonomisk støttet af Sovjetmagten? Alt  

 det burde undersøges, men det vil ikke ske med dette lovforslag.
PET var i sin gode ret til at registrere.
Og det var de  

 bl.a., fordi der i principprogrammet for Danmarks Kommunistiske  

 Parti/Marxister-Leninister står, at det er partiets opgave »at forberede den proletariske revolution, omstyrtelsen  

 af det borgerlige diktatur gennem den væbnede revolution ...« I Kommunistisk Arbejderpartis principprogram står  

 der, at »Arbejderklassen må forberede sig  

 på væbnet kamp i opgøret med borgerskabet.« De to partiers principprogrammer er i strid med  

 grundlovens § 78, stk. 2. Heri står der, at foreninger, der vil  

 nå deres mål ved hjælp af vold, skal opløses.
Alene  

 derfor havde PET pligt til at lade dem registrere, fordi formålet med  

 partierne er samfundsomstyrtende.
 PET skal ikke have utak, men tværtimod tak for at  

 have passet sit arbejde, og derfor er det stærkt beklageligt, at  

 regeringen med dette forslag vil mistænkeliggøre Politiets  

 Efterretningstjeneste.
 Lige så nidkært som regeringen og  

 venstrefløjspartierne nu vil undersøge PET, lige så lidt  

 nidkært vil de retsforfølge de danskere, som i sin tid lod sig  

 hyre som spioner af Stasi.
Siden Murens fald har flere forskellige danske aviser  

 kørt afslørende reportager om navngivne danskere, som kynisk  

 udleverede følsomme oplysninger til DDR.
De gamle Stasi-arkiver er  

 lige til at gå til også for den danske anklagemyndighed.
Det  

 kræver i virkeligheden ikke den store efterforskning, for det hele  

 står sort på hvidt   sirligt nedtegnet i arkiverne.
Af arkiverne fremgår nøjagtigt, hvilke  

 ydelser de danske landsforrædere har modtaget, hvornår de har  

 modtaget ydelserne, og hvad de har oplyst.
Man kan præcist gå ind  

 og se, hvilke møder spionerne har haft med Stasi, hvornår og  

 hvor ofte de besøgte DDR, og hvem de førte rapporterne til.
Og  

 alligevel inddrager regeringen ikke dette i forslaget.
 Alene dette viser hulheden i regeringens forslag, og Dansk  

 Folkeparti kan således ikke støtte det.
Ændringsforslag Af	justitsministeren, tiltrådt af flertal (S, SF,  

 RV, EL og KRF):
Til titlen 1) Titlen affattes således:
»Forslag til Lov om undersøgelse af politiets  

 efterretningsvirksomhed på det politiske område og af de  

 aktiviteter, der var baggrunden for denne virksomhed«.
Til § 1 2) Stk. 1 affattes således:
» Til § 3 Af	et mindretal (EL), tiltrådt af et mindretal  

 (SF):
 3) Paragraffen affattes således:
» 1) politiets efterretningsvirksomhed i perioden siden 1945  

 i forhold til politiske partier, faglige konflikter og politisk-ideologisk  

 prægede grupperinger og bevægelser i Danmark og 2) karakteren af de aktiviteter i politiske partier m.v.,  

 der i den nævnte periode var baggrunden for politiets  

 efterretningsvirksomhed på dette område.
 Stk 2. Undersøgelseskommissionen skal  

 endvidere, for så vidt angår perioden siden 1968, vurdere  

 politiets efterretningsvirksomhed set i forhold til de aktiviteter, der er  

 nævnt i stk. 1, nr. 2, og herunder belyse, om virksomheden er  

 udøvet i overensstemmelse med de regler og retningslinjer, som har  

 været fastsat af Folketinget eller regeringen.
Stk. 3. Stk. 1 og 2 gælder ikke, i det omfang  

 der er tale om politimæssig efterretningsvirksomhed i sager, der ikke  

 er afsluttet.« Af	justitsministeren, tiltrådt af et mindretal (S,  

 RV og KRF):
 4) Paragraffen affattes således:
» 1) politiets efterretningsvirksomhed i perioden 1945-1989  

 i forhold til politiske partier, faglige konflikter og politisk-ideologisk  

 prægede grupperinger og bevægelser i Danmark og 2) karakteren af de aktiviteter i politiske partier m.v.,  

 der i den nævnte periode var baggrunden for politiets  

 efterretningsvirksomhed på dette område.
 Stk. 2. Undersøgelseskommissionen skal  

 endvidere, for så vidt angår perioden 1968-1989, vurdere  

 politiets efterretningsvirksomhed set i forhold til de aktiviteter, der er  

 nævnt i stk. 1, nr. 2, og herunder belyse, om virksomheden er  

 udøvet i overensstemmelse med de regler og retningslinjer, som har  

 været fastsat af Folketinget eller regeringen.
Stk. 3. Undersøgelseskommissionen kan inden  

 for de rammer, der i øvrigt er fastsat i stk. 1 og 2, beslutte, at  

 dens opgave også skal omfatte nærmere angivne forhold, der  

 vedrører perioden efter 1989. Undersøgelseskommissionens  

 beslutninger herom kan ikke påkæres.« Af	justitsministeren, tiltrådt af et flertal (S,  

 SF, RV, EL og KRF):
Til § 5 5) Efter stk. 2 indsættes som nyt stykke:
» Til § 7 6) Paragraffen affattes således:
» Stk. 2. Pligten efter stk. 1 gælder ikke for  

 personer med tilknytning til politiske partier m.v., hvis aktiviteter er  

 omfattet af den i § 3, stk. 1, nr. 2, nævnte undersøgelse.« Ny paragraf 7) Efter § 21 indsættes som ny paragraf:
» Bemærkninger Til nr. 1 Den foreslåede ændring af lovens titel er en  

 konsekvens af det ændrede kommissorium for undersøgelsen, jf.  

 forslaget til ny § 3.
Anvendelsen af udtrykket »politiets efterretningsvirksomhed« i stedet for »Politiets  

 Efterretningstjeneste« indebærer ingen  

 realitetsændring.
Når det førstnævnte udtryk er  

 valgt, hænger det sammen med, at den enhed, der har forestået  

 politiets efterretningsvirksomhed, først i 1951 fik benævnelsen  

 Politiets Efterretningstjeneste, og at denne benævnelse derfor ikke  

 ville være dækkende for perioden 1945-1951.
Til nr. 2 Med den foreslåede ændring af § 3 lægges  

 der op til at gennemføre en bredere og mere historisk præget  

 undersøgelse.
 Det foreslås derfor, at § 1, stk. 1, ændres  

 således, at antallet af kommissionsmedlemmer udvides fra 3 til 5 med  

 henblik på at sikre kommissionen den fornødne alsidighed og  

 balance.
Formanden (en landsdommer) udpeges efter indstilling fra  

 landsretspræsidenterne.
Herudover indebærer forslaget, at 2  

 medlemmer skal udpeges efter fælles indstilling fra Institut for  

 Historie ved Københavns Universitet og Historisk Institut ved  

 Århus Universitet.
Det forudsættes herved, at de indstillede  

 personer er historikere med særlig indsigt i perioden efter 1945.  

 Endvidere indebærer forslaget, at 2 medlemmer skal udpeges efter  

 fælles indstilling fra Det Juridiske Fakultet ved Københavns  

 Universitet og Juridisk Institut ved Århus Universitet.
 De nævnte fakulteter og institutter er ikke  

 afskåret fra at indstille personer, som ikke har tilknytning til de  

 pågældende undervisnings- og forskningsinstitutioner.
Til nr. 3 Ændringsforslaget tager sigte på at sikre, at  

 der ikke lægges nogen tidsmæssig begrænsninger på  

 kommissionens undersøgelse.
Det betyder, at kommissionen, hvis den  

 under sit arbejde finder oplysninger angående perioden siden 1989, som  

 den ønsker at undersøge, kan forfølge disse så  

 langt op i tid, som den finder det nødvendigt, og uden andre hensyn  

 end dem, der er omtalt i stk. 3.
Til nr. 4 Efter § 3, stk. 1, i det fremsatte lovforslag har  

 undersøgelseskommissionen til opgave »at  

 undersøge, klarlægge og vurdere, om Politiets  

 Efterretningstjeneste siden 1968 i sin virksomhed i forhold til politiske  

 partier, faglige konflikter og politisk-ideologisk prægede grupperinger  

 og bevægelser i Danmark har efterlevet de regler og retningslinjer for  

 tjenestens virksomhed, som har været fastsat af Folketinget eller  

 regeringen«.
 Efter § 3, stk. 2, i det fremsatte lovforslag skal  

 undersøgelseskommissionen endvidere udtale sig om, hvorvidt der af  

 embedsmænd må antages at være begået fejl eller  

 forsømmelser, der kan give anledning til, at staten søger et  

 retligt ansvar gennemført.
 Med forslaget til ny § 3 gives undersøgelsen et  

 bredere perspektiv, idet den får karakter af en sammenhængende,  

 bred historisk undersøgelse for hele perioden 1945-1989.  

 Undersøgelsen omfatter både politiets efterretningsvirksomhed i  

 forhold til politiske partier m.v. og karakteren af de aktiviteter i  

 politiske partier m.v., der i den nævnte periode var baggrunden for  

 politiets efterretningsvirksomhed på området.
 Undersøgelseskommissionen skal, for så vidt  

 angår perioden 1968-1989, endvidere vurdere politiets  

 efterretningsvirksomhed set i forhold til de aktiviteter i politiske partier  

 m.v., der var af efterretningsmæssig interesse, og herunder belyse, om  

 virksomheden er udøvet i overensstemmelse med de regler og  

 retningslinjer, som har været fastsat af Folketinget eller  

 regeringen.
 Spørgsmålet om PET's overholdelse af regler  

 og retningslinjer vedrører således alene perioden fra 1968-1989.  

 Det betyder, at der for denne periodes vedkommende ved siden af den brede  

 historiske beskrivelse særligt skal ske en klarlæggelse af  

 forhold, der er af betydning for den retlige vurdering efter lovforslagets §  

 3, stk. 2, således at konklusionerne af denne vurdering og grundlaget  

 herfor står klart frem i den beretning, som kommissionen skal afgive  

 efter lovforslagets § 20.
 For så vidt angår den historiske  

 undersøgelse af hele perioden fra 1945-1989, vil  

 undersøgelseskommissionen i medfør af § 4, stk. 4, i det  

 fremsatte lovforslag have mulighed for at antage særligt sagkyndige til  

 at bistå kommissionen.
 Det kan i øvrigt bemærkes, at formuleringen  

 af den ny § 3, herunder anvendelsen af ordet »belyse«, er tilpasset den  

 terminologi, der nu i Folketinget er opnået enighed om ved udformningen  

 af § 4 (undersøgelseskommissionens opgaver) i forslag til lov om  

 undersøgelseskommissioner (L 3).
 Om det nærmere indhold af ændringerne af  

 kommissoriet for undersøgelsen som følge af den  

 foreslåede affattelse af § 3 kan fremhæves følgende:
 For det første omfatter undersøgelsen  

 ikke blot PET's virksomhed på det politiske område, men skal  

 også belyse karakteren af de aktiviteter, som var baggrunden for PET's  

 interesse for de pågældende politiske partier m.v.
Sigtet hermed er at få klarlagt, hvad der foregik i  

 de politiske miljøer, som PET interesserede sig for, således at  

 der skabes et bedre grundlag for at forstå den historiske virkelighed,  

 som PET's virksomhed udfoldede sig i.
Det er samtidig vigtigt at understrege,  

 at undersøgelsen heraf ikke er personorienteret.
Der er tale om  

 forhold, der overvejende ligger langt tilbage i tiden og ikke dengang har  

 givet anledning til tiltalerejsning.
Undersøgelsen bør derfor  

 ikke få karakter af en politimæssig efterforskning rettet mod  

 enkeltpersoner.
Undersøgelsen vil på dette område  

 formentlig i væsentlig grad kunne bygge på arkivmateriale hos  

 PET.
Herudover må det antages, at relevante oplysninger vil kunne  

 tilvejebringes med bistand fra historisk sagkyndige og andre, der har  

 særlige forudsætninger for at bidrage med oplysninger og  

 materiale til belysning af forholdene i den angivne periode.
Kommissionen bør desuden have mulighed for at  

 opfordre de pågældende partier m.v. til (frivilligt) at stille  

 materiale til rådighed og til eventuelt   ved relevante  

 repræsentanter   at afgive forklaring for kommissionen.
Der henvises  

 til ændringsforslagets nr. 5 og 6 (forslaget til et nyt stk. 3 i § 5 og  

 et nyt stk. 2 i § 7).
Også udenlandsk materiale vil i den forbindelse  

 kunne være af betydning.
Det gælder f.eks. materiale fra  

 Stasi-arkiverne.
 Der er for nylig fremkommet oplysninger om, at der efter  

 dekryptering af en hidtil utilgængelig database i Stasi-arkiverne er  

 opstået væsentligt forbedrede muligheder for at fremskaffe  

 oplysninger om Stasis agent- og kontaktnet i de vesteuropæiske lande.  

 Regeringen har på den baggrund intensiveret sine bestræbelser  

 på at få adgang til oplysninger om danske Stasi-agenter m.v.
Materiale, der fremkommer som resultat af disse  

 bestræbelser, vil kunne indgå i undersøgelseskommissionens  

 arbejde.
Skulle materialet umiddelbart give anledning til at  

 iværksætte en strafferetlig efterforskning mod enkeltpersoner,  

 vil materialet ligeledes tilgå politiet og anklagemyndigheden.  

 Også materiale, der allerede er indhentet fra Stasi-arkiverne, stilles  

 til rådighed for kommissionen.
For det andet indebærer  

 ændringsforslaget også en ny tidsmæssig afgrænsning  

 af undersøgelsen frem i tiden.
Det foreslås således, at  

 undersøgelsen som udgangspunkt alene omfatter tiden frem til 1989  

 (Murens fald).
 Baggrunden for denne tidsmæssige afgrænsning  

 er bl.a. den kritik, der er gået på, at lovforslaget ikke i  

 tilstrækkeligt omfang sikrer hensynet til PET's virkemuligheder.
I det fremsatte lovforslag er hensynet til ikke at skade  

 PET's aktuelle og fremtidige virkemuligheder søgt tilgodeset med  

 bestemmelsen i § 4, stk. 1, 2. pkt., hvorefter undersøgelsen skal  

 tilrettelægges og gennemføres på en sådan  

 måde, at forholdet til andre lande, hensynet til statens sikkerhed  

 eller til tredjemand ikke skades.
Hensynet til PET's virkemuligheder er  

 endvidere bl.a. søgt tilgodeset med lovforslagets § 18 om, at  

 afhøringer sker for lukkede døre, hvis afhøringen ikke  

 angår generelle spørgsmål vedrørende PET's  

 virksomhed før 1990.
 Forslaget om at afgrænse undersøgelsen  

 således, at den som udgangspunkt alene omfatter perioden frem til  

 Murens fald i 1989, har til formål at sikre en yderligere beskyttelse  

 af hensynet til PET's virkemuligheder.
 Ved at afgrænse undersøgelsesperioden til  

 tiden før 1989 tydeliggøres det endvidere, at  

 undersøgelsen navnlig skal belyse de forhold, der gjorde sig  

 gældende under den kolde krig.
 Den foreslåede ændring harmonerer i  

 øvrigt med, at de forhold, der umiddelbart har givet anledning til  

 regeringens forslag om en bagudrettet undersøgelse, vedrører  

 tiden før 1989.
Der kan imidlertid forekomme forhold, der er  

 påbegyndt, men endnu ikke afsluttet inden udgangen af 1989. Det ville  

 ikke være hensigtsmæssigt, såfremt kommissionen på  

 grund af periodeafgrænsningen i § 3 skulle afskæres fra fuldt ud  

 at belyse sådanne sammenhængende forløb.
Det  

 forudsættes derfor med formuleringen af § 3, stk. 1 og 2, at forhold og  

 forløb, der endnu ikke er afsluttet i 1989, vil kunne inddrages fuldt  

 ud i undersøgelsen, også for så vidt angår de dele,  

 der vedrører tiden efter 1989.
 Hertil kommer, at der   ikke mindst henset til den  

 interesse, der for tiden udvises for PET's rolle i forhold til politiske  

 partier, bevægelser m.v.   kan tænkes at fremkomme oplysninger  

 eller påstande om forhold, som giver anledning til nærmere  

 undersøgelse, og som udelukkende vedrører PET's virksomhed i  

 tiden efter 1989. Heller ikke her ville det være hensigtsmæssigt  

 på forhånd af afskære undersøgelseskommissionen fra  

 at inddrage sådanne forhold i undersøgelsen.
 Forslagets § 3, stk. 3, indeholder derfor en bestemmelse,  

 der giver undersøgelseskommissionen mulighed for at inddrage forhold,  

 der i det hele må henføres til tiden efter 1989, såfremt  

 der er tale om forhold, der i øvrigt ligger inden for de rammer, der  

 er fastsat i § 3, stk. 1 og 2. Eksempelvis kan det være  

 nærliggende i medfør af stk. 3 at inddrage de påstande,  

 der har været fremsat om, at der i samarbejde med PET's afdeling i  

 Århus er sket overvågning af møder i Folkebevægelsen  

 mod Nazisme i begyndelsen af 1990'erne.
Undersøgelseskommissionens beslutninger efter § 3,  

 stk. 3, kan ikke påkæres, jf. 2. pkt. i bestemmelsen.
Dette  

 gælder, uanset om beslutningen går ud på at inddrage  

 sådanne forhold i undersøgelsen, eller beslutningen går ud  

 på, at der ikke er grundlag for at inddrage forholdet i  

 undersøgelsen.
 For det tredje indebærer  

 ændringsforslaget, at kommissionen ikke skal vurdere og udtale sig om  

 enkeltpersoners retlige ansvar.
 Dette udelukker principielt ikke, at der i forbindelse med  

 undersøgelsen kan fremkomme oplysninger, der er belastende for  

 enkeltpersoner, og at sådanne oplysninger kan give anledning til, at de  

 kompetente myndigheder (politi, anklagemyndighed, ansættelsesmyndighed,  

 Folketinget) efterfølgende rejser straffesag eller  

 disciplinærsag mod de pågældende personer.
 Selv om ansvarsdelen udgår, vil der derfor fortsat  

 være behov for de retsgarantier, som lovforslaget indeholder for  

 involverede ministre og embedsmænd, herunder reglerne om undtagelse fra  

 vidne- og sandhedspligt.
 Den omstændighed, at vurderingen af enkeltpersoners  

 retlige ansvar udgår af undersøgelsen, giver samtidig grund til  

 at understrege, at de forhold, der forklares om, ofte vil ligge så  

 langt tilbage i tiden, at et eventuelt strafferetligt ansvar er  

 forældet, og at et eventuelt disciplinært ansvar vil være  

 en meget fjerntliggende og teoretisk mulighed.
 Dette vil kunne have betydning for indholdet af den  

 vejledning, som undersøgelseskommissionen ved afhøringens  

 påbegyndelse skal give den afhørte om vedkommendes stilling  

 efter vidnereglerne.
 På den ovennævnte baggrund vil det i den  

 forbindelse være nærliggende, at undersøgelseskommissionen  

 ikke generelt gør op med den pågældendes stilling under  

 den samlede afhøring, men at der anlægges en mere konkret  

 vurdering af spørgsmålet om, hvorvidt de forhold,  

 afhøringen angår, bør medføre, at den  

 pågældende   som følge af risikoen for »selvinkriminering«   skal  

 fritages for at udtale sig under sædvanligt vidneansvar.
Til nr. 5 Efter den foreslåede bestemmelse i § 3, stk. 1, nr.  

 2, omfatter undersøgelsen de aktiviteter i politiske partier m.v., der  

 var baggrunden for politiets efterretningsvirksomhed på det politiske  

 område.
 Justitsministeriet finder ikke, at der i en  

 undersøgelse af denne karakter bør fastsættes en pligt  

 for politiske partier m.v. til at udlevere materiale om deres egne  

 aktiviteter.
På den baggrund foreslås det, at de partier,  

 bevægelser m.v., hvis aktiviteter indgår i undersøgelsen,  

 jf. § 3, stk. 1, nr. 2, ikke skal være retligt forpligtede til at  

 udlevere materiale til undersøgelseskommissionen.
Bestemmelsen skal  

 forstås således, at dette gælder, uanset om materialet  

 ligger i arkiv hos det politiske parti m.v. eller besiddes af enkeltpersoner,  

 som deltog i de nævnte aktiviteter.
Undersøgelseskommissionen vil dermed alene kunne  

 opfordre politiske partier m.v. til at fremlægge relevant  

 arkivmateriale.
Det forudsættes, at kommissionen i sin beretning  

 nævner, hvilke partier m.v. der har imødekommet en sådan  

 opfordring, og hvilke partier m.v. der eventuelt ikke har imødekommet  

 en opfordring herom.
 Det skal fremhæves, at denne fritagelse for pligten  

 til at udlevere dokumenter m.v. alene gælder for de politiske partier  

 m.v., hvis aktiviteter indgår i undersøgelsen efter  

 lovforslagets § 3, stk. 1, nr. 2. Fritagelsen gælder derimod ikke for  

 PET eller andre offentlige myndigheder, ligesom den heller ikke gælder  

 med hensyn til dokumenter, der ønskes udleveret for at belyse PET's  

 forbindelser til samarbejdspartnere.
Til nr. 6 På linje med forslagets § 5, stk. 3, hvorefter  

 politiske partier m.v. ikke har pligt til at fremlægge materiale om  

 deres aktiviteter, indebærer forslaget til nyt stk. 2 i § 7, at de  

 personer, som deltog i sådanne aktiviteter, ikke kan  

 pålægges vidnepligt.
Undersøgelseskommissionen kan således alene  

 opfordre personer fra de relevante politiske miljøer til at afgive  

 forklaring.
I det omfang der på baggrund heraf afgives forklaring for  

 kommissionen på frivillig basis, vil reglerne i straffelovens §§  

 158-160 om afgivelse af falsk forklaring finde anvendelse, jf. lovforslagets  

 § 10.
 Det forudsættes, at forklaringer afgivet af personer  

 fra politiske partier m.v. i fornødent omfang anonymiseres i den  

 beretning, som kommissionen skal afgive efter lovforslagets § 20.
Til nr. 7 Loven bør først sættes i kraft for  

 Færøerne og Grønland, hvis der   efter drøftelse  

 med de færøske og grønlandske myndigheder   træffes  

 beslutning herom i en kongelig anordning.
Det skyldes, at de færøske og  

 grønlandske myndigheder endnu ikke har haft lejlighed til at udtale  

 sig om de ovennævnte ændringsforslag.
Hertil kommer, at  

 Justitsministeriet på indeværende tidspunkt ikke har modtaget de  

 færøske myndigheders bemærkninger til det allerede  

 fremsatte lovforslag.
 Om Grønlands hjemmestyres høringssvar  

 vedrørende det fremsatte lovforslag henvises til den  

 høringsoversigt, som Justitsministeriet har sendt til Folketingets  

 Retsudvalg ved skrivelse af 12. januar 1999.
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

 Jann Sjursen (KRF) Bilag 1 Nogle af udvalgets spørgsmål til  

 justitsministeren og dennes svar herpå Spørgsmål nr. 14:
Er en dommer i kommissionen uvildig, hvis han på  

 noget tidspunkt har været ansat i Justitsministeriet? Svar:
 Efter lovforslagets § 2 skal bl.a. medlemmerne af  

 kommissionen, herunder også formanden, være uvildige og  

 uafhængige i forhold til de myndigheder og personer, hvis forhold er  

 omfattet af undersøgelsen.
I bemærkningerne til bestemmelsen er det bl.a.  

 anført, at der ikke må foreligge omstændigheder, der er  

 egnede til at rejse tvivl om den fuldstændige upartiskhed hos de  

 personer, der deltager i undersøgelsens gennemførelse.
Denne  

 formulering i bemærkningerne svarer til de habilitetskrav, der efter  

 retsplejelovens § 61 gælder for dommeres habilitet ved behandling af  

 retssager.
 Det fremgår udtrykkeligt af bemærkningerne, at  

 habilitetskravene udelukker personer, der har været ansat eller  

 på anden måde haft tilknytning til Politiets  

 Efterretningstjeneste.
 På den baggrund indebærer bestemmelsen i  

 lovforslagets § 2, at personer, som under en tidligere ansættelse i  

 Justitsministeriet måtte have medvirket til at behandle sager om  

 Politiets Efterretningstjenestes virksomhed, vil være afskåret  

 fra at deltage i den foreslåede undersøgelses  

 gennemførelse.
 Det forhold, at en person tidligere har været ansat  

 i Justitsministeriet uden at have medvirket til at behandle sager om  

 Politiets Efterretningstjenestes virksomhed, vil derimod efter  

 Justitsministeriets opfattelse ikke i sig selv indebære inhabilitet  

 efter § 2.
 Det kan i den forbindelse nævnes, at den  

 højesteretsdommer, der beklædte undersøgelsesretten i  

 Tamil-sagen, tidligere havde været ansat i Justitsministeriet, herunder  

 som kontorchef.
 I retspraksis antages det forhold, at en dommer tidligere  

 har været ansat i Justitsministeriet, heller ikke i sig selv at  

 indebære, at vedkommende i medfør af retsplejelovens § 61 vil  

 være inhabil under en retssag, hvor Justitsministeriet optræder  

 som part, eller hvor ansatte i ministeriet skal afhøres som  

 vidner.
 Spørgsmål nr. 51:
Giver § 12, stk. 2, adgang til materiale for bisidderen i  

 alle tilfælde, hvor bisidderen finder, at materialet er af  

 betydning? Svar:
 Lovforslagets § 12, stk. 2, 1. pkt., indebærer, at  

 bisidderen har krav på at blive gjort bekendt med alt materiale, der er  

 af betydning for vedkommendes klient.
 Efter bestemmelsen er det  

 undersøgelseskommissionen, som foretager den konkrete  

 afgrænsning af, hvilket materiale den enkelte bisidder skal  

 gøres bekendt med.
 Nægter kommissionen bisidderen adgang til at  

 gøre sig bekendt med materiale, som bisidderen mener er af betydning  

 for klienten, vil kommissionens nægtelse efter lovforslagets § 19 kunne  

 indbringes for Østre Landsret.
 Der henvises i øvrigt til bemærkningerne til  

 § 12 samt til de almindelige bemærkninger, pkt. 4, hvori  

 spørgsmålet om bisidderes beføjelser er nærmere  

 behandlet.
 Spørgsmål nr. 53:
 Ministeren bedes oplyse, hvor meget 18.  

 maj-undersøgelsen hidtil har kostet.
 Svar:
 De udgifter, som staten hidtil har afholdt til  

 undersøgelse af Nørrebro-sagen, beløber sig samlet til  

 12.360.894 kr.
 Heraf udgør honorar til bisiddere 2.377.112 kr.,  

 honorar til udspørgeren 1.791.875 kr. og honorar til kommissionens  

 formand og medlemmer 2.785.613 kr.
 Af andre større udgiftsposter kan nævnes  

 etablering m.v., som udgør 2.041.494 kr., og udgifter til husleje, el,  

 varme, rengøring, vagt m.v., som udgør 2.218.861 kr.
 Spørgsmål nr. 73:
Kan ministeren bekræfte, at Wambergudvalget  

 både før og efter regeringserklæringen af 1968  

 gennemså alle retningslinjer for efterretningstjenestens registrering  

 af oplysninger? Svar:
Som det fremgår af besvarelsen af  

 spørgsmål nr. 64, er det i reglerne af 8. juni 1964 for  

 udvalgets virksomhed bl.a. fastsat, at »Udvalget  

 holdes underrettet om de til enhver tid fulgte retningslinier for  

 registrering.« De nævnte regler er vedlagt som bilag til  

 besvarelsen af spørgsmål nr. 63 og 64.
 Spørgsmål nr. 107:
I PET's redegørelse fra marts 1998 er det  

 anført, at PET-chefen refererer direkte til ministeren.
Kan ministeren  

 bekræfte, at denne ordning også var gældende i 1968? Svar:
 I Justitsministeriets bestemmelser af 9. maj 1996 om  

 Politiets Efterretningstjeneste er det bl.a. fastsat:
» Såfremt efterforskningen fører til, at en  

 person skal sigtes, skal den stedlige politimester (politidirektøren)  

 underrettes   medmindre andet i det enkelte tilfælde bestemmes af  

 justitsministeren. « På linie hermed er der i Politiets  

 Efterretningstjenestes redegørelse af marts 1998, side 10, mere  

 generelt bl.a. anført følgende om tjenestens organisation:
» I Justitsministeriets instruks af 30. november 1953 til  

 chefen for Politiets Efterretningstjeneste   en instruks, der gjaldt frem til  

 udstedelsen af ovennævnte bestemmelser i 1996, jf. besvarelsen af  

 spørgsmål nr. 8   var der ligeledes fastsat regler om  

 PET-chefens underretnings- og forelæggelsespligt i forhold til  

 justitsministeren og Justitsministeriet.
 I instruksen var det således bl.a. bestemt:
» Modtager politiets efterretningstjeneste henvendelse fra  

 inden- eller udenlandske myndigheder eller institutioner, skal  

 justitsministeriet straks orienteres om henvendelsen og dens indhold,  

 såfremt den enten kan give anledning til drøftelser om  

 virksomhed   derunder meddelelse af oplysninger   som ikke kan finde sted  

 inden for de for efterretningsvirksomheden fastsatte retningslinier, eller  

 vedrører forhold, hvorom ministeriet ifølge forestående  

 skal holdes underrettet.
Om henvendelser fra politiets efterretningstjeneste  

 til inden- eller udenlandske myndigheder eller institutioner skal  

 justitsministeriet ligeledes i tilsvarende omfang orienteres.
Så snart der foretages skridt som led i en  

 straffesag mod en bestemt person, skal justitsministeren og   medmindre andet  

 i det enkelte tilfælde bestemmes af denne   statsadvokaten  

 underrettes.« Spørgsmål nr. 110:
Vil ministeren foranledige, at der indledes straffesag,  

 såfremt en PET-undersøgelse afslører, at en eller flere  

 af de registrerede personer har begået straffelovsovertrædelser  

 efter straffelovens kap. 12 og 13? Svar:
Som anført i besvarelsen af spørgsmål  

 nr. 99 er det ikke et selvstændigt formål med den  

 foreslåede undersøgelse at afdække aktiviteter på de  

 politiske yderfløje m.v.
Formålet med undersøgelsen vil  

 således ikke være at tilvejebringe nærmere oplysninger med  

 henblik på at kunne overveje spørgsmål om enkeltpersoners  

 eventuelle overtrædelse af bestemmelser i straffelovens kapitler 12 og  

 13.
 Allerede som følge heraf er det efter  

 Justitsministeriets opfattelse næppe sandsynligt, at der ved  

 gennemførelsen af den foreslåede undersøgelse vil  

 fremkomme nye oplysninger, der kan give anledning til overvejelser om at  

 indlede retsforfølgning for overtrædelse af bestemmelser i de  

 nævnte straffelovskapitler.
 Der kan i øvrigt henvises til besvarelsen af  

 spørgsmål nr. 36 om politiets efterforskning af formodet  

 strafbart forhold.
 Spørgsmål nr. 111:
Hvordan forestiller ministeren sig, at Advokatrådet  

 vil være i stand til at udpege et uvildigt medlem til  

 undersøgelseskommissionen, når et stort antal advokater vil  

 være bisiddere under sagen? Svar:
 Efter lovforslagets § 11, stk. 1, skal bisiddere beskikkes  

 af undersøgelseskommissionen.
 I bemærkningerne til bestemmelsen er det  

 anført, at det forudsættes, at kommissionen beskikker den, som  

 vedkommende minister eller embedsmand ønsker som bisidder, medmindre  

 der foreligger særlige grunde til at nægte at beskikke den  

 pågældende (lovforslaget, side 15, højre spalte).
 Efter Justitsministeriets opfattelse bør  

 kommissionen ikke beskikke en person som bisidder, hvis vedkommende arbejder  

 i samme advokatfirma som et af kommissionsmedlemmerne eller i øvrigt  

 har en sådan tilknytning til et medlem af kommmissionen, at der i  

 tilfælde af beskikkelse ville kunne rejses tvivl om medlemmets  

 fuldstændige upartiskhed.
Der kan herved henvises til retsplejelovens § 734, stk. 1,  

 hvorefter en advokat ikke kan beskikkes til offentlig forsvarer i en sag,  

 bl.a. hvis beskikkelse ifølge § 60, stk. 1, nr. 3, ville  

 medføre inhabilitet hos dommeren.
Denne bestemmelse omfatter bl.a.  

 tilfælde, hvor dommeren er gift med eller nært beslægtet  

 med den pågældende advokat.
 Det tilføjes, at der i  

 undersøgelseskommissionen vedrørende Nørrebrosagen  

 sidder to advokater (hvoraf den ene er formand for kommissionen), der begge  

 er udpeget efter indstilling fra Advokatrådet.
 Spørgsmål nr. 112:
Hvordan vil ministeren tjekke, hvorvidt et medlem udpeget  

 af rektorkollegiet er uvildigt, og vil ministeren systematisk  

 undersøge, om de pågældende forinden har udtalt sig om  

 sagen, jf. lovforslagets bemærkninger om, at kommissionsmedlemmerne  

 ikke må have taget stilling i sagen eller i øvrigt have udtalt  

 sig offentligt om sagen? Svar:
 I bemærkningerne til § 2 er det bl.a. anført,  

 at habilitetskravene udelukker personer, der i den offentlige debat på  

 forhånd har tilkendegivet deres opfattelse af de  

 spørgsmål, der skal undersøges og vurderes af  

 kommissionen, fra at blive udpeget som medlem af kommissionen.
Som anført i besvarelsen af spørgsmål  

 nr. 33 vil en undersøgelse af de pågældendes  

 habilitetsforhold kunne ske på flere måder.
I almindelighed vil  

 det være tilstrækkeligt at anmode den pågældende om  

 at fremkomme med en redegørelse for sine habilitetsforhold.
Er der med  

 det kendskab, man i øvrigt måtte have til den  

 pågældendes forhold, ikke grund til at betvivle oplysningerne,  

 vil disse kunne lægges til grund for habilitetsvurderingen.
Endvidere gælder, at indstillinger af personer til  

 medlemmer af kommissionen er offentligt tilgængelige.
Dette  

 gælder også for Rektorkollegiets indstilling.
Er offentligheden i  

 besiddelse af relevante oplysninger om de indstillede personers  

 habilitetsforhold, vil der således være mulighed for at komme  

 frem med dem, inden udpegningen af medlemmerne finder sted.
 Spørgsmål nr. 371:
 Ministeren bedes bekræfte, at det blot er  

 tænkt som et eksempel, når der i bemærkningerne til  

 regeringens ændringsforslag til lovforslaget nævnes  

 påstanden om PET's aktiviteter over for Folkebevægelsen mod  

 Nazisme som en sag efter 1989, som kommissionen kan undersøge, og at  

 der lige så godt kunne være nævnt påstanden om PET's  

 overvågning af Rigspolitiets rejsehold, mordet på Henrik  

 Christensen, den påståede aflytning af det kurdiske  

 eksilparlament i København, overvågning af møde i  

 Århus om undertrykkelsen af kurdere, RiBus-konflikten og  

 Rushdie-sagen.
 Spørgsmål nr. 372:
 Ministeren bedes bekræfte, at der ikke er nogen  

 begrænsninger i, hvilke sager kommissionen kan tage op efter 1989 i  

 forhold til før 1989.
 Svar:
 Efter lovforslagets § 3, stk. 3, (ændringsforslag  

 nr. 4) kan undersøgelseskommissionen inden for de rammer, der i  

 øvrigt er fastsat i stk. 1 og 2, beslutte, at dens opgave også  

 skal omfatte nærmere angivne forhold, der vedrører perioden  

 efter 1989.
 Der er derfor tale om et eksempel, når der i  

 bemærkningerne til § 3, stk. 3, er henvist til de fremsatte  

 påstande om, at der i samarbejde med PET's afdeling i Århus er  

 sket overvågning af møder i Folkebevægelsen mod Nazisme i  

 begyndelsen af 1990'erne.
 Det kan således bekræftes, at § 3, stk. 3,  

 indebærer, at også andre nærmere angivne forhold på  

 det politiske område, der vedrører perioden efter 1989, kan  

 blive inddraget i undersøgelsen, såfremt  

 undersøgelseskommissionen finder grundlag herfor.
 Spørgsmål nr. 373:
 Ministeren bedes bekræfte, at der i lovforslaget  

 på ingen måde ligger mulighed for en udvidet vidnefritagelse  

 eller mulighed for fravigelse af kravet om at tale sandt, set i forhold til  

 hvad der normalt er gældende.
 Svar:
 Om vidnefritagelse m.v. bemærkes  

 følgende:
 Efter lovforslagets § 8, stk. 1, gælder pligten til  

 at afgive forklaring ikke for en minister eller embedsmand i det omfang, der  

 må antages at foreligge mulighed for strafansvar   og for  

 embedsmænds vedkommende tillige disciplinæransvar   for den  

 pågældende i anledning af de forhold, afhøringen  

 vedrører.
Bestemmelsen svarer til den ordning, der i medfør  

 af lovgivningens almindelige regler om vidnefritagelse (retsplejelovens §  

 171) er blevet praktiseret af undersøgelsesretter nedsat i  

 medfør af retsplejelovens § 21 a.
Der kan herved henvises til  

 Betænkning nr. 1315/1996 om undersøgelsesorganer, side 125 med  

 henvisninger.
 Bestemmelsen i lovforslagets § 8, stk. 1, svarer i  

 øvrigt til § 12, stk. 1, i det forslag til lov om  

 undersøgelseskommissioner (L 3), der nu er opnået enighed om  

 blandt Folketingets partier.
 Om spørgsmålet om vidnefritagelse m.v. kan  

 der i øvrigt henvises til bemærkningerne til  

 ændringsforslag nr. 4, hvor det bl.a. er anført:
» Dette vil kunne have betydning for indholdet af den  

 vejledning, som undersøgelseskommissionen ved afhøringens  

 påbegyndelse skal give den afhørte om vedkommendes stilling  

 efter vidnereglerne.
På den ovennævnte baggrund vil det i den  

 forbindelse være nærliggende, at undersøgelseskommissionen  

 ikke generelt gør op med den pågældendes stilling under  

 den samlede afhøring, men at der anlægges en mere konkret  

 vurdering af spørgsmålet om, hvorvidt de forhold,  

 afhøringen angår, bør medføre, at den  

 pågældende   som følge af risikoen for »selvinkriminering«   skal  

 fritages for at udtale sig under sædvanligt vidneansvar.« Herudover kan der henvises til besvarelsen af  

 spørgsmål nr. 101, hvori der er nærmere redegjort for  

 forholdet mellem lovforslagets og retsplejelovens regler om vidnepligt m.v.
I  

 besvarelsen er det bl.a. omtalt, at retsplejelovens § 169 og § 170, stk. 3,  

 ikke finder anvendelse ved afgivelse af forklaring for den foreslåede  

 undersøgelseskommission, jf. lovforslagets § 8, stk. 2, 2. pkt.
Dette  

 indebærer en udvidelse af vidnepligten i forhold til det, der ellers  

 ville gælde efter de almindelige regler herom, idet ministre og  

 embedsmænd hermed er forpligtede til også at afgive forklaring om  

 forhold, med hensyn til hvilke de er undergivet tavshedspligt.
 Særligt med hensyn til afgivelse af forklaring fra  

 personer med tilknytning til politiske partier m.v., hvis aktiviteter er  

 omfattet af den i § 3, stk. 1, nr. 2, nævnte undersøgelse, kan  

 der henvises til ændringsforslaget til § 7 (ændringsforslag nr.  

 5). Her foreslås det (§ 7, stk. 2), at disse personer ikke skal  

 være retligt forpligtede til at afgive forklaring for  

 undersøgelseskommissionen.
 Om sandhedspligt bemærkes følgende:
Det følger af lovforslagets § 10, at de almindelige  

 regler om straf for falsk forklaring (straffelovens §§ 158-160) finder  

 anvendelse på den, som måtte afgive falsk forklaring for  

 undersøgelseskommissionen.
Disse regler gælder også for  

 personer med tilknytning til politiske partier, som uden at være  

 forpligtet hertil afgiver forklaring for undersøgelseskommissionen.
 Lovforslaget indebærer således ikke nogen  

 begrænsning af sandhedspligten i forhold til, hvad der gælder  

 efter lovgivningens almindelige regler herom.
 Spørgsmål nr. 374:
 Ministeren bedes bekræfte, at lovforslagets  

 habilitetskrav til kommissionsmedlemmer ikke omfatter generelle udtalelser om  

 de emner, undersøgelsen omfatter, men kun stillingtagen til, om PET  

 har   eller ikke har overtrådt gældende regler og retningslinjer  

 for tjenestens arbejde.
 Spørgsmål nr. 375:
 Ministeren bedes bekræfte, at lovforslagets  

 habilitetskrav til kommissionsmedlemmer ikke omfatter private politiske  

 synspunkter, herunder medlemskab af lovlige politiske partier   det  

 være sig til højre eller til venstre.
 Svar:
 Det forhold, at en person har udtalt sig om emner omfattet  

 af undersøgelsen, vil ikke uden videre indebære, at vedkommende  

 er inhabil efter lovforslagets § 2. Afgørelsen af, om der foreligger  

 inhabilitet, må således bero på en konkret vurdering af  

 udtalelsernes indhold og karakter.
 Heller ikke det forhold, at en person er medlem af et  

 politisk parti, vil være ensbetydende med, at der foreligger  

 inhabilitet efter lovforslagets § 2.
Der kan i den forbindelse henvises til besvarelsen af  

 spørgsmål 15, hvori der blev spurgt om, hvorvidt en historiker,  

 der selv har været med i venstrefløjsaktiviteter og måske  

 har været registreret i PET, er uvildig og egnet til at sidde i  

 kommissionen.
I besvarelsen heraf er anført følgende:
» Dette indebærer, at personer, der offentligt er  

 fremkommet med udtalelser, der indeholder en bedømmelse af de  

 spørgsmål, som efter forslagets § 3 er omfattet af  

 undersøgelseskommissionens kommissorium, ikke vil kunne være  

 medlemmer af kommissionen.
 Retsstillingen svarer til, hvad der gælder for  

 dommere efter retsplejelovens § 61. En dommer antages således at  

 være afskåret fra at behandle en retssag, såfremt  

 vedkommende forinden har udtalt sin opfattelse af de spørgsmål,  

 der indgår i sagen.
 Det forhold, at en person har været aktiv på  

 den politiske venstrefløj, udelukker derimod efter Justitsministeriets  

 opfattelse ikke i sig selv, at den pågældende vil kunne udpeges  

 som medlem af kommissionen.
Afgørelsen af, om habilitetskravene er opfyldt,  

 må i øvrigt bero på en konkret vurdering af de  

 pågældende aktiviteter og omstændighederne i forbindelse  

 hermed.« Spørgsmål nr. 376:
Ministeren bedes bekræfte, at undersøgelsen  

 som udgangspunkt også omfatter danske statsborgeres ulovlige samarbejde  

 med udenlandske efterretningsorganisationer, og det ganske uanset om det  

 drejer sig om efterretningsorganisationer i f.eks.
DDR, Sovjetunionen, USA,  

 Israel eller Sydafrika.
 Svar:
 Efter lovforslagets § 3 (ændringsforslag nr. 4)  

 omfatter undersøgelsen bl.a. karakteren af de aktiviteter i politiske  

 partier m.v., der i perioden 1945-1989 var baggrunden for politiets  

 efterretningsvirksomhed på dette område.
 I det omfang danske statsborgeres ulovlige samarbejde med  

 udenlandske efterretningsorganisationer falder ind under denne bestemmelse,  

 vil det være omfattet af undersøgelsen, uanset hvilket lands  

 efterretningsorganisation der er tale om.
 Spørgsmål nr. 378:
Kan ministeren bekræfte, at der med  

 bemærkningerne om, at udenlandsk materiale kan inddrages af  

 undersøgelseskommissionen også åbnes for, at materiale fra  

 for eksempel udenlandske arkiver, som kan belyse forholdet til de  

 sydafrikanske apartheid-myndigheders efterretningsorganisationer, at  

 materiale fra udenlandske arkiver, som kan belyse forholdet til den israelske  

 efterretningstjeneste, samt tilsvarende materiale fra arkiver fra andre  

 lande, kan inddrages i det omfang, det kan have betydning for kommissionens  

 undersøgelse? Svar:
 Lovforslaget indeholder ingen begrænsninger med  

 hensyn til mulighederne for at benytte udenlandsk materiale.
 Det er således op til  

 undersøgelseskommissionen selv at vurdere, i hvilket omfang der i  

 forbindelse med undersøgelsens gennemførelse kan være  

 anledning til at søge materiale fra udenlandske arkiver inddraget.
 Spørgsmål nr. 379:
Kan ministeren i forlængelse af sin tale ved 1.  

 behandling af lovforslaget bekræfte, at kommissionen, hvis den under  

 sit arbejde finder oplysninger, som peger i retning af direkte eller  

 indirekte samarbejde med eller kontakt til forsvarets  

 efterretningsvirksomhed, kan forfølge disse oplysninger og selv  

 få adgang til det materiale, den måtte ønske? Svar:
 Det er i første række PET's arkivmateriale,  

 der vil være relevant, når undersøgelseskommissionen skal  

 belyse den politimæssige efterretningsvirksomhed som nævnt i  

 lovforslagets § 3, stk. 1, nr. 1.
 Imidlertid vil undersøgelseskommissionen i  

 medfør af lovforslagets § 5 også kunne opnå adgang til  

 arkivmateriale hos andre danske myndigheder m.v., i det omfang materialet kan  

 anses for relevant med henblik på som nærmere beskrevet i  

 lovforslaget § 3 at belyse udøvelsen af den politimæssige  

 efterretningsvirksomhed.
 Jeg kan i den forbindelse henvise til 1. behandling af  

 lovforslaget, hvor jeg bl.a. udtalte følgende (Folketingets  

 forhandlinger 1998-99, s. 1038):
» Der kan endvidere henvises til besvarelsen af  

 spørgsmål nr. 16.
 Spørgsmål nr. 382:
Kan ministeren bekræfte, at  

 undersøgelseskommissionen uden undtagelse kan få udleveret alt  

 materiale fra PET, som kommissionen mener falder inden for  

 undersøgelsens rammer? Svar:
 Det kan bekræftes, at  

 undersøgelseskommissionen har krav på at få udleveret alt  

 materiale fra PET, som kommissionen mener falder inden for  

 undersøgelsens rammer.
 Der kan i den forbindelse henvises til besvarelsen af  

 spørgsmål nr. 92, hvori er anført følgende:
» I overensstemmelse med bemærkningerne til  

 lovforslagets § 5 (lovforslaget, side 13, venstre spalte) vil  

 Justitsministeriet og Politiets Efterretningstjeneste i den forbindelse  

 foretage en forholdsvis bred afgrænsning af det materiale, der  

 skønnes relevant for undersøgelsen, således at der  

 også medtages materiale, hvor det kan give anledning til tvivl,  

 hvorvidt materialet er af betydning for undersøgelsen.
Hvis kommissionen i løbet af undersøgelsen  

 bliver bekendt med, at der eksisterer relevant materiale, som ikke  

 indgår i det materiale, der allerede er stillet til rådighed, vil  

 kommissionen specifikt kunne fremsætte en anmodning vedrørende  

 sådant materiale.
En sådan anmodning skal naturligvis  

 imødekommes af Justitsministeriet og Politiets Efterretningstjeneste i  

 overensstemmelse med lovforslagets § 5, stk. 1, 1. pkt.
Lovforslaget overlader det således ikke til  

 Justitsministeriet og Politiets Efterretningstjeneste selv at afgrænse,  

 i hvilket omfang der skal stilles materiale til rådighed for  

 undersøgelseskommissionen. « Spørgsmål nr. 383:
Kan ministeren bekræfte, at  

 undersøgelseskommissionen kan anmode PET om en generel oversigt over  

 det materiale, som efterretningstjenesten er i besiddelse af? Svar:
 I bemærkningerne til lovforslagets § 5 om pligt til  

 at stille materiale til rådighed for undersøgelseskommissionen  

 er bl.a. anført følgende om materiale hos PET:
» I bestemmelsen er der ikke taget stilling til, hvordan det  

 relevante materiale i praksis skal stilles til rådighed.
Det må  

 således overlades til kommissionen efter drøftelse med Politiets  

 Efterretningstjeneste at afgøre, om materialet eller dele deraf kan  

 udleveres til kommissionen, eventuelt i kopi, eller om materialet af f.eks.  

 sikkerhedsmæssige grunde, jf. § 4, helt eller delvis bør  

 forblive i efterretningstjenestens lokaler.« Det er således overladt til  

 undersøgelseskommissionen selv nærmere at tilrettelægge,  

 hvorledes alt relevant materiale hos PET rent praktisk bliver stillet til  

 rådighed for kommissionen.
Der er i den forbindelse ikke noget til  

 hinder for, at undersøgelseskommissionen   hvis den finder det  

 hensigtsmæssigt   anmoder PET om til brug for kommissionen at udarbejde  

 en generel oversigt over tjenestens materiale.
 Spørgsmål nr. 384:
Kan ministeren bekræfte, at lovforslagets  

 habilitetskrav udelukkende gælder undersøgelseskommissionens  

 medlemmer, selve undersøgelsens sekretariat samt udspørgeren og  

 ikke de fagligt relevante personer, som undersøgelseskommissionen kan  

 ansætte til at udføre arbejde for sig? Svar:
 Efter habilitetsbestemmelsen i lovforslagets § 2 skal de  

 personer, der efter § 1 deltager i undersøgelsens  

 gennemførelse, være uvildige og uafhængige i forhold til  

 de myndigheder og personer, hvis forhold er omfattet af undersøgelsen.
 Henvisningen til § 1 indebærer bl.a., at personer,  

 der efter § 1, stk. 3, knyttes til kommissionen som sekretariatsbistand m.v.,  

 er omfattet af habilitetsbestemmelsen.
 Henvisningen omfatter derimod ikke de særligt  

 sagkyndige, som kommissionen efter § 4, stk. 4, kan anmode om en udtalelse  

 eller anden bistand til brug for undersøgelsen.
 Særligt sagkyndige efter § 4, stk. 4, er  

 således ikke direkte omfattet af habilitetsbestemmelsen i § 2.
 Dette er imidlertid ikke ensbetydende med, at der ikke  

 gælder habilitetskrav for sådanne personer.
Efter Justitsministeriets opfattelse må kommissionen  

 således sikre sig, at personer, der efter § 4, stk. 4, antages som  

 sagkyndig bistand, er egnede til at løse den pågældende  

 opgave.
I denne egnethedsvurdering vil også indgå  

 habilitetsforholdene for de pågældende personer.
Er der tale om  

 en mere omfattende og selvstændig opgave, der overlades til  

 særligt sagkyndige, vil der efter Justitsministeriets opfattelse  

 gælde de samme habilitetskrav for de særligt sagkyndige som dem,  

 der efter lovforslagets § 2 udtrykkeligt gælder for de i § 1  

 nævnte personer.
I modsat fald ville en del af undersøgelsen  

 ikke leve op til lovforslagets formål om at gennemføre en  

 undersøgelse, der er uvildig og uafhængig.
 Det bemærkes i den forbindelse, at  

 habilitetsbestemmelsen i det forslag til lov om undersøgelsesretter (L  

 3), der nu er opnået enighed om blandt Folketingets partier, jf. dette  

 lovforslags § 3, også gælder for særligt sagkyndige efter  

 lovforslagets § 6.
 Spørgsmål nr. 385:
 Ministeren bedes bekræfte, at der intet er til  

 hinder for, at undersøgelsen (ligesom den norske undersøgelse)  

 kan inddrage spørgsmålet om PET's politiske neutralitet,  

 herunder i hvilket omfang PET f.eks. har undladt at interessere sig for  

 højreekstremistiske organisationer og bevægelser.
 Svar:
 Justitsministeriet kan bekræfte dette.
 Spørgsmål nr. 386:
Skal ministerens besvarelse af spørgsmål nr.  

 376, jf. bilag 69, forstås således, at undersøgelsen er  

 afskåret fra at beskæftige sig med danske statsborgeres ulovlige  

 samarbejde med udenlandske efterretningstjenester i tilfælde, hvor PET  

 måtte have lukket øjnene for sådanne ulovligheder? Svar:
 Nej.
 Undersøgelseskommissionen er ikke afskåret  

 fra at inddrage eventuelle spørgsmål om danske statsborgeres  

 ulovlige samarbejde med udenlandske efterretningstjenester i tilfælde,  

 hvor PET i sin virksomhed i forhold til politiske partier m.v. »måtte have lukket øjnene« for et sådant samarbejde.
 Spørgsmål nr. 387:
Hvordan vil ministeren sikre sig, at det meget  

 skønsbetonede habilitetskrav, som fremgår af besvarelsen af  

 spørgsmål 374 og 375, jf. svaret på spørgsmål  

 15 (» må i øvrigt bero på en  

 konkret vurdering af de pågældende aktiviteter og  

 omstændigheder i forbindelse hermed«) kan  

 administreres af de universitetsorganer, som skal indstille medlemmer af  

 undersøgelseskommissionen? Svar:
 Afgørelsen af, om en person, som f.eks. har udtalt  

 sig om forhold omfattet af undersøgelsen, bør anses for  

 inhabil, må efter Justitsministeriets opfattelse nødvendigvis  

 bero på en konkret vurdering i det enkelte tilfælde bl.a. for at  

 undgå, at der statueres inhabilitet i videre omfang end  

 fornødent.
 Der er imidlertid ikke hermed tale om et  

 tilnærmelsesvist frit skøn ved habilitetsvurderingen.
 I bemærkningerne til lovforslagets § 2 er der  

 således angivet nogle af de forhold, der kan have betydning for  

 habilitetsvurderingen.
Desuden er der i en række af mine besvarelser til  

 udvalget en nærmere angivelse af habiltetsbestemmelsens  

 rækkevidde.
Der kan herved navnlig henvises til besvarelsen af  

 spørgsmål nr. 14, 15, 30, 32, 33, 37, 112, 374 og 375.
Heraf fremgår det bl.a., at lovforslagets § 2 skal  

 forstås i overensstemmelse med den almindelige bestemmelse i  

 retsplejelovens § 61 om dommeres inhabilitet.
Der er endvidere anvist en  

 fremgangsmåde for, hvordan habilitetsforholdene kan blive oplyst.
 På denne baggrund er det min opfattelse, at det vil  

 være fuldt ud muligt at administrere habilitetsbestemmelsen i  

 lovforslagets § 2.
 Spørgsmål nr. 388:
Forestiller ministeren sig, at de pågældende  

 universitetsorganer på forhånd, dvs. før der foretages  

 indstilling, skal forhøre sig i ministeriet, om påtænkte  

 kandidater opfylder habilitetskravene? Svar:
 Det forudsættes, at indstillingerne   der som  

 anført i besvarelsen af spørgsmål nr. 37 vil være  

 offentligt tilgængelige   i fornødent omfang er ledsaget af en  

 redegørelse om vedkommende persons habilitetsforhold.
Jeg forestiller mig derimod ikke, at de  

 pågældende organer skal drøfte spørgsmål om  

 enkeltpersoners habilitetsforhold med Justitsministeriet, inden der foretages  

 indstilling.
Det bør således være op til disse organer  

 selv at vurdere, om man i givet fald ønsker en sådan  

 drøftelse.
 Spørgsmål nr. 389:
Vil offentligheden få kendskab til, hvilke personer  

 der eventuelt under indstillingsproceduren er fundet inhabile og på  

 hvilket grundlag? Svar:
 Som anført i bemærkningerne til lovforslagets  

 § 1 vil de afgivne indstillinger være offentligt tilgængelige.
 Offentligheden vil således i givet fald få  

 kendskab til tilfælde, hvor justitsministeren   som følge af  

 habilitetsbestemmelsen   måtte undlade at udpege en indstillet person  

 og i stedet måtte anmode om en ny indstilling.
Der er ikke efter lovforslaget offentlighed i  

 tilfælde, hvor personer under indstillingsproceduren hos de  

 indstillende myndigheder er fundet inhabile.
Om der efter begæring kan  

 gives aktindsigt i sådanne oplysninger, må afgøres  

 på grundlag af offentlighedslovens regler.
 Spørgsmål nr. 390:
Vil en person, der offentligt har erklæret sig enig  

 med ministeren i hans bedømmelse af forholdet mellem daværende  

 PET-chef Arne Nielsens instruks af 19. december 1968 og  

 regeringserklæringen af 30. september 1968 være inhabil? Spørgsmål nr. 391:
Vil personer, som f.eks. i forbindelse med  

 Hetler-FET-debatten har udtalt sig offentligt om rækkevidden af  

 regeringserklæringen af 30. september 1968, af denne grund være  

 inhabile? Svar:
 Som anført i besvarelsen af spørgsmål  

 nr. 375 vil det forhold, at en person har udtalt sig om emner omfattet af  

 undersøgelsen, ikke uden videre indebære, at vedkommende er  

 inhabil efter lovforslagets § 2. Afgørelsen af, om der foreligger  

 inhabilitet, må således bero på en konkret vurdering af  

 udtalelsernes indhold og karakter.
 Dette vil også gælde med hensyn til personer,  

 som måtte have udtalt sig om regeringserklæringen af 30.  

 september 1968 og den nævnte PET-instruks af 19. december 1968.
Bilag 2 Wamberg-udvalgets erklæring WAMBERG-UDVALGET:
 Wamberg-udvalget har fulgt de seneste ugers offentlige  

 debat om Politiets og Forsvarets Efterretningstjenester og er nu blevet gjort  

 bekendt med Justitsministeriets endelige udkast til kommissorium for et  

 udvalg vedrørende Politiets og Forsvarets Efterretningstjenester.
 I denne anledning skal vi som Wamberg-udvalgets medlemmer  

 udtale, at vi til stadighed omhyggeligt har gennemgået de udvalget  

 forelagte sager, og at vi i intet tilfælde har godkendt nogen  

 personregistrering på grundlag af lovlig politisk virksomhed.
 Den 24. april 1998.
Bilag 3 Justitsministerens besvarelse af spørgsmål nr.  

 S 563 fra medlem af Folketinget Margrete Auken (SF) Spørgsmål:
Har ansatte i Justitsministeriet i dag eller tidligere  

 haft adgang til retsbøgerne fra Nørrebroundersøgelsen  

 (jf. lov om undersøgelse af Nørrebrosagen)? Svar:
 I betænkningerne til forslaget til lov om  

 undersøgelse af Nørrebro-sagen er bl.a. anført  

 følgende:
 »Afhøringerne foretages af  

 undersøgelseskommissionens medlemmer eller den person, der er udpeget  

 efter § 1, stk. 2, 1. pkt.
 Hovedindholdet af forklaringen optages i retsbogen, jf.  

 retsplejelovens § 186, stk. 2. Det forudsættes, at retten sender en  

 gratis udskrift af retsbogen vedrørende de afgivne forklaringer til  

 undersøgelseskommissionen og til den, der har afgivet den  

 pågældende forklaring.
Forklaring afgives i retsmøder, der er offentlige.  

 Begrundelsen herfor er navnlig sagens hidtidige forløb, hvor stort set  

 alt foreliggende materiale i sagen er gjort offentligt tilgængeligt.  

 Hertil kommer, at der er gennemført en række straffesager mod  

 aktiviteter m.fl.
Disse sager er behandlet for åbne døre.
De  

 personer eller grupper af personer, der er eller forventes indkaldt til at  

 afgive forklaring i retten, har ret   men ikke pligt   til at antage en  

 bisidder til at bistå under sagen.
De pågældende faglige  

 organisationer kan også antage en bisidder for medlemmerne.
Det forudsættes, at kommissionen udleverer en kopi  

 af alt relevant materiale til bisidderne, herunder også udskrift af  

 afgivne forklaringer.
Bisidderne har ret til at overvære alle  

 retsmøder.
Bisidderen vil i forbindelse med afhøring have  

 adgang til at stille spørgsmål.« De ansatte i Justitsministeriet, der er omfattet af  

 undersøgelsen, har oplyst, at de løbende har modtaget relevant  

 materiale i sagen fra deres bisidder.
 Materialet drejer sig om dokumenter, som  

 undersøgelseskommissionen har modtaget fra myndigheder og personer.  

 Materialet omfatter også udskrift af retsbogen, som bisidderne har  

 modtaget fra den dommer, der bekræfter retten ved afhøringerne.  

 De pågældende ansatte har modtaget udskrift både af deres  

 egne forklaringer og af forklaringer afgivet af andre i sagen.
 Må jeg helt generelt gøre den  

 bemærkning, at det af principielle grunde ville være forkert,  

 hvis jeg som justitsminister udtaler mig om den verserende  

 undersøgelse, der gennemføres af den uafhængige  

 undersøgelseskommission.
Bilag 4 Retningslinjer for Wamberg-udvalget og for Politiets  

 Efterretningstjeneste Regler for udvalget, som skal føre tilsyn med  

 Politiets Efterretningstjenestes registrering og videregivelse af  

 oplysninger.
1. Udvalget nedsættes af regeringen.
Det  

 består af en formand og 3 andre medlemmer.
I udvalgets forhandlinger  

 deltager en repræsentant for Politiets Efterretningstjeneste samt  

 direktøren for Udenrigsministeriet og departementscheferne i  

 Justitsministeriet og Forsvarsministeriet.
Det er alene udvalgets medlemmer,  

 der afgør de udvalget forelagte sager.
 2. Udvalget har til opgave at føre tilsyn med  

 Politiets Efterretningstjenestes registrering og videregivelse af  

 oplysninger.
 3. Udvalget holdes underrettet om de til enhver tid fulgte  

 retningslinier for registering.
 4. I tilfælde, hvor efterretningstjenesten  

 påtænker i anledning af forespørgsel fra en styrelse at  

 videregive foreliggende oplysninger vedrørende enkeltpersoner,  

 forelægges sagen forinden for udvalget til godkendelse af, at  

 oplysninger videregives.
 Tilsvarende sker, såfremt efterretningstjenesten  

 påtænker til vedkommende styrelse at videregive modtagne  

 oplysninger vedrørende personer, der allerede er godkendt til  

 behandling af klassificerede sager.
 5. I tilfælde af stemmelighed inden for udvalget er  

 formandens stemme afgørende.
 6. Ethvert spørgsmål vedrørende  

 punkterne 3 og 4 kan af udvalget eller et medlem af dette forelægges  

 for justitsministeren.
 Justitsministeriet, den 8. juni 1964.
Bestemmelser om Politiets Efterretningstjeneste I.
POLITIETS EFTERRETNINGSTJENESTES FORMÅL Politiets Efterretningstjenestes formål er at  

 overvåge, forebygge og modvirke foretagender og handlinger, som  

 må antages at rumme en fare for rigets selvstændighed og  

 sikkerhed og den lovlige samfundsorden, herunder i første række  

 de i straffelovens kapitel 12 (forbrydelser mod statens selvstændighed  

 og sikkerhed) og kapitel 13 (forbrydelser mod statsforfatningen og de  

 øverste statsmyndigheder m.v.) omhandlede forbrydelser.
II.
POLITIETS EFTERRETNINGSTJENESTES ORGANISATION Ledelsen og ansvaret for gennemførelsen af de  

 opgaver, som Justitsministeriet har pålagt Politiets  

 Efterretningstjeneste, påhviler chefen for Politiets  

 Efterretningstjeneste.
 Det påhviler chefen for Politiets  

 Efterretningstjeneste til enhver til at holde Justitsministeriet direkte  

 underrettet om alle forhold af betydning for landets indre sikkerhed og i det  

 hele om alle forhold af væsentlig betydning inden for  

 efterretningstjenestens virksomhed, herunder om alle vigtigere enkeltsager og  

 kontrakter med inden- eller udenlandske myndigheder.
III.
POLITIETS EFTERRETNINGSTJENESTES OPGAVER Efterretningstjenestens arbejdsområder følger  

 af det angivne formål og omfatter navnlig følgende opgaver:
 1. Efterforskning angående de i straffelovens  

 kapitler 12 og 13 omhandlede forbrydelser, herunder:
A.
Fremmed efterretningsvirksomhed.
 Handlinger, der angriber eller truer statens sikkerhed,  

 jf. straffelovens kapitel 12, herunder særligt fremmede magters eller  

 organisationers ulovlige efterretningsvirksomhed, jf. straffelovens §§ 107 og  

 108.
 Efterforskningen skal her   som i øvrigt   ske med  

 respekt for sædvanlig diplomatisk og journalistisk virksomhed samt for  

 lovlig politisk virksomhed.
B.
Ekstremisme.
 Ekstremistiske grupperingers handlinger, der angriber  

 eller truer statens indre sikkerhed og den demokratiske samfundsorden, eller  

 som hindrer eller undergraver folkestyrets funktioner, jf. straffelovens  

 kapitel 13, særligt § 114.
C.
Terrorisme.
 Alvorlig kriminalitet eller trussel om alvorlig  

 kriminalitet, der   normalt med angiveligt politisk motiv   anvendes som  

 middel til at gennemtvinge krav mod myndigheder eller private eller til at  

 fremkalde forstyrrelse af samfundsordenen.
D.
Organiseret alvorlig kriminalitet.
 Organiseret kriminalitet, der ved sin grovhed,  

 internationale relationer eller gennem sit formål truer statens  

 sikkerhed eller samfundsordenen, eller som hindrer eller undergraver  

 folkestyrets funktioner, jf. straffelovens kapitel 13, særligt §§ 113  

 og 118.
E.
International våbenhandel m.v.
 Alvorligere sager vedrørende overtrædelser af  

 våbenlovgivningen, særligt hvor det må befrygtes, at  

 kriminaliteten er organiseret.
F.
Proliferation.
 Ulovlig spredning af produkter og teknologi, der kan  

 anvendes til våbenfremstilling m.v., herunder specielt  

 masseødelæggelsesvåben.
G.
Internationale embargoer.
 Overtrædelser af internationale embargoer m.v., jf.  

 særligt straffelovens § 110 c, i det omfang sagerne må antages af  

 have en efterretningsmæssig interesse.
 2. Sikkerhedsmæssig bistand og rådgivning.
Politiets Efterretningstjeneste skal yde bistand og  

 rådgivning til offentlige myndigheder vedrørende  

 sikkerhedsmæssige forhold, herunder edb-sikkerhed.
Lignende bistand og  

 rådgivning kan ydes til private, såfremt der består en  

 offentlig beskyttelsesinteresse.
 Bistanden og rådgivningen omfatter planlægning  

 og gennemførelse af forholdsregler til sikring mod spionage, sabotage,  

 infiltration og lignende, jf. særligt Statsministeriets cirkulære  

 af 1. november 1996 vedrørende sikkerhedsbeskyttelse af oplysninger,  

 der er af fælles interesse for NATO-landene, eller hvor der i  

 øvrigt består en offentlig beskyttelsesinteresse.
Politiets Efterretningstjeneste foretager   efter  

 begæring fra vedkommende ministerium eller styrelse  

 personundersøgelser, når personer påtænkes  

 bemyndiget til indsigt i klassificerede dokumenter (sikkerhedsgodkendt).  

 Belastende oplysninger må kun videregives efter konkret vurdering af  

 oplysningernes betydning for sikkerhedsgodkendelse.
Sager vedrørende  

 videregivelse af belastende oplysninger skal forelægges Kontroludvalget  

 vedrørende registrering og videregivelse af oplysninger i  

 overensstemmelse med de særlige regler af 8. juni 1964, der er fastlagt  

 for dette udvalg.
 3. Personbeskyttelses- og andre sikkerhedsopgaver.
 Politiets Efterretningstjeneste vurderer løbende  

 sikkerheden for kongehuset, regeringens medlemmer, ledende offentlige danske  

 personer og visse udenlandske besøgende (»VIP-personer«). Politiets  

 Efterretningstjeneste deltager i løsningen af  

 personbeskyttelsesopgaver efter en særlig instruks.
 Politiets Efterretningstjeneste vurderer løbende  

 sikkerheden for udenlandske diplomatiske repræsentanter og  

 internationale organisationer i Danmark og forestår kontakten mellem  

 disse og danske myndigheder i sikkerhedsspørgsmål.
 4. Flysikkerhed.
 Politiets Efterretningstjeneste vurderer løbende  

 sikkerheden omkring den civile luftfart i Danmark og samarbejder med  

 luftfartsmyndigheder og lufthavne om iværksættelse af  

 sikkerhedsforanstaltninger omkring den civile luftfart.
IV.
POLITIETS EFTERRETNINGSTJENESTES EFTERFORSKNING Politiets Efterretningstjeneste skal udvise stor  

 forsigtighed med anvendelsen af det tilvejebragte materiale, og oplysningers  

 rigtighed må   så vidt det er muligt   efterprøves.
Indgribende efterforskningsskridt, herunder indgreb i  

 meddelelseshemmeligheden, skal i hvert enkelt tilfælde godkendes af  

 chefen for Politiets Efterretningstjeneste eller i dennes fravær af  

 chefens stedfortræder.
Såfremt det pågældende  

 efterforskningsskridt kræver retskendelse, skal denne godkendelse finde  

 sted, forinden sagen forelægges for retten i overensstemmelse med  

 retsplejelovens regler.
Såfremt efterforskningen fører til, at en  

 person skal sigtes, skal den stedlige politimester (politidirektøren)  

 underrettes   medmindre andet i det enkelte tilfælde bestemmes af  

 justitsministeren.
Efterforskningen gennemføres herefter under ledelse  

 af den stedlige politimester (politidirektøren), men i  

 forståelse og samarbejde med Politiets Efterretningstjeneste.
V.
REGISTRERING A.
Registreringens formål.
 Politiets Efterretningstjeneste skal indsamle og bearbejde  

 oplysninger, der er eller kunne være af betydning for løsningen  

 af de ovennævnte opgaver.
B.
Personregistrering.
 Registrering af personoplysninger skal indskrænkes  

 til det absolut påkrævede.
Registrering af danske statsborgere må ikke ske  

 alene på grundlag af lovlig politisk virksomhed.
Alle sager  

 vedrørende nyregistrering af danske statsborgere skal forelægges  

 for Kontroludvalget vedrørende registrering og videregivelse af  

 oplysninger.
VI.
SAMARBEJDE MED ANDRE MYNDIGHEDER A.
Danske myndigheder.
 Politiets Efterretningstjeneste skal løse de  

 ovenfor angivne opgaver i nært samarbejde med berørte nationale  

 myndigheder, særligt det øvrige politi.
B.
Udenlandske myndigheder.
 Politiets Efterretningstjeneste samarbejder i  

 fornødent omfang med udenlandske politi-, sikkerheds- og  

 efterretningstjenester om løsningen af de ovennævnte  

 opgaver.
VII.
IKRAFTTRÆDEN M.V.
 Disse bestemmelser, der omgående træder i  

 kraft, træder i stedet for justitsministerens instruks af 30. november  

 1953 til chefen for Politiets Efterretningstjeneste, idet sidstnævnte  

 instruks samtidig ophæves.
