 Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 1. juni 1993 er indgået aftale om statslig  

 uddannelsesløn.
 Aftalen med bilag er optrykt som bilag.
 Aftalens parter er enige om at udarbejde en fælles vejledning om  

 ordningen.
Finansministeriet Administrations- og Personaledepartementet Den 14. juni 1993 P.M.V.
 E.B.
Peter Friis AFTALE OM STATSLIG UDDANNELSESLØN 1.  Med det formål at forbedre statsansattes muligheder for at  

 anvende uddannelsesorlov i henhold til lov nr. 466 af 24. juni 1992 med  

 senere ændringer etableres centrale puljer på 10 mio. kr. i finansåret 1993  

 og 20 mio. kr. i finansåret 1994. Puljerne anvendes til statslig  

 uddannelsesløn, som supplerer den ydelse medarbejderne kan få i henhold til  

 lov om orlovsydelse til uddannelse.
 2.  Ordningen om statslig uddannelsesløn gennemføres som en  

 forsøgsordning, der løber til og med udgangen af finansåret 1994.
 3.  Ordningen om statslig uddannelsesløn tilrettelægges i  

 overensstemmelse med bilag til punkt 8 i resultatet af forhandlingerne mellem  

 Finansministeren og Centralorganisationernes Fællesudvalg af 19. februar  

 1993.
København, den 1. juni 1993 Statsansattes Kartel Finansministeriet Ove Hygum/Johan Overgaard Mogens Lykketoft Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Overenskomstansattes Centralorganisation Finn Busse Jensen Bilag til punkt 8 i resultatet af forhandlingerne af 19. februar 1993 mellem  

 Finansministeriet og Centralorganisationernes Fællesudvalg For at forbedre statsansattes muligheder for at benytte orlovsordningen,  

 og samtidig sikre større jobrotation ved besættelse af ledige stillinger, er  

 det aftalt at:
 1. Der afsættes en central pulje på 30 mio. kr. (10 mio.  

 kr. i 1993 og 20 mio. kr. i 1994) til statslig uddannelsesløn.  Den  

 statslige uddannelsesløn supplerer den ydelse, medarbejdere får i henhold til  

 lov om orlovsydelse til uddannelse.
2. Ordningen om statslig uddannelsesløn hviler på de principper og  

 bestemmelser, der gælder for anvendelsen af lov om orlovsydelse til  

 uddannelse.
Statslig uddannelsesløn kan derfor kun anvendes, såfremt der  

 mellem arbejdsgiveren og den enkelte medarbejder er enighed om, at  

 medarbejderen kan få uddannelsesorlov, jf. lovens § 3, stk. 1., ligesom  

 lovens øvrige krav skal være opfyldt.
 3. Den statslige uddannelsesløn kan ikke anvendes i forbindelse  

 med afholdelse af virksomhedsinterne kurser o.l.
4. Ordningen om statslig uddannelsesløn udformes således, at  

 medarbejderen sikres fuld løn (herunder optjening af pensions- og  

 lønanciennitet) under uddannelse.
Den statslige uddannelsesløn fastsættes som  

 forskellen mellem 80 pct. af arbejdsløshedsdagpengenes højeste beløb - jf.  

 lovens § 4, stk. 1 - og den pågældendes normale løn, dvs. ekskl. særlige  

 ydelser, overarbejdsbetaling mv.
 5. Statens institutioner får i forbindelse med anvendelse af  

 orlovsordningerne dækket merudgifterne, ekskl. det beløb institutionen  

 modtager fra arbejdsløshedskassen (80 pct. af arbejdsløshedsdagpengenes  

 højeste beløb), jf. lovens § 4, stk. 1.
6. For hvert ministerområde udmeldes - efter aftale mellem  

 parterne - en maksimumsgrænse for ydelse af statslig uddannelsesløn i  

 finansåret.
Maksimumsgrænsen for samtlige ministerområder vil svare til 30  

 mio. kr., jf. ovenstående punkt 1.
 7. Ministerierne kan kun opnå »refusion« op til det  

 udmeldte maksimumsbeløb.
 8. Eventuelle uforbrugte midler tilbageføres til CFU.
 9. Ordningen om statslig uddannelsesløn gennemføres som en 2-årig  

 forsøgsordning, der løber til og med udgangen af finansåret 1994.
 Såfremt der i perioden - som følge af den politiske »tillægsaftale om  

 aktivering« af 15. februar 1993 mellem Regeringen, Konservative  

 Folkeparti, Venstre og SF - ændres i den nugældende ordning (fra 1. januar  

 1994), tages dette op til drøftelse mellem parterne.
 10. Der nedsættes en arbejdsgruppe med repræsentanter fra CFU og  

 Finansministeriet, som inden udgangen af april måned 1993 fastlægger de  

 overordnede retningslinier for anvendelsen af ordningen.
 11. CFU har fuld indsigt i ordningens anvendelse og mulighed for  

 indsigelse, såfremt der forekommer utilsigtet brug af ordningen.
 Puljen på i alt 30 mio. kr. er afsat med det formål at give  

 medarbejderne fuld løn under uddannelse i 1000 uddannelsesforløb af  

 gennemsnitligt 20 ugers varighed.
