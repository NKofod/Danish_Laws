( Til samtlige kommuner og amtskommuner  

 Social- og sundhedsforvaltningen Samtlige (amts) 1.I skrivelse af 1.oktober 1992 har Socialministeriet gentaget en  

 tidligere givet orientering vedrørende ovennævnte tilskud i 1991 og 1992.
2.Efterfølgende er Socialministeriet blevet stillet en række spørgsmål om  

 fortolkningen af bestemmelsen.
Da usikkerheden er af mere generel karakter,  

 har Socialministeriet fundet anledning til en supplerende orientering, jf.  

 nedenfor.
3.Spørgsmål 1: Forsikrede ledige, der deltager i aktiviteter i en  

 aktiverende foranstaltning, kan medregnes i "§ 20 - opgørelsen".  

 Kan disse også medregnes i tilskudsgrundlag efter bistandslovens § 133, stk.  

 3 ? Svar: Aktiveringstilskuddet kan ydes, uanset at den aktiverede person  

 alternativt ville have været berettiget til dagpenge.
Det skal tilføjes, at  

 det er en forudsætning, at den aktiverede person ikke aktuelt modtager  

 dagpenge.
Det skal fremhæves, at der har været betydelig tvivl om, hvorvidt  

 aktiveringstilskuddet har kunnet ydes for personer, der aktuelt modtager  

 dagpenge.
Ud fra dette synspunkt finder Socialministeriet, at der i 1991 og 1992 ikke er grundlag for at kræve  

 berigtigelse, hvis der er ydet tilskud for sådanne personer.
Der henvises til  

 § 31, stk.5, i Socialministeriets bekendtgørelse nr. 88 af 18. februar 1991  

 om kommunernes regnskabsaflæggelse og statsrefusion m.v. på visse dele af det  

 sociale område.
Fra og med 1993 vil der blive krævet berigtigelse, hvis  

 personer der aktuelt modtager dagpenge indgår i opgørelsen.
Spørgsmål 2: I "§ 20 - opgørelsen" er aktiviteter under pkt. 6  

 og 7 vægtet med 0,3. Kan disse aktiviteter omregnes til 1,0 i opgørelsen af  

 tilskud efter bistandslovens § 133, stk.3 ? Svar: Den vægtning, der finder sted i forbindelse med opgørelsen af af §  

 20 puljen har ingen betydning for opgørelsen af tilskud efter bistandslovens  

 § 133, stk. 3. Det vil sige, at de aktiviteter, der indgår med 0,3 ved  

 opgørelsen af § 20 puljen, indgår med fuld vægt i opgørelsen af tilskud efter  

 bistandslovens § 133, stk.3 - naturligvis under forudsætning af, at de øvrige  

 betingelser for at modtage tilskuddet er opfyldt.
 Det skal bemærkes, at hvis tilskuddet efter bistandslovens § 133, stk.3  

 beregnes ud fra en simpel opregning med faktoren 1/0,3 fra § 20-opgørelsen,  

 så vil kommunerne ofte modtage et mindre tilskud, end de er berettiget til.  

 Deltagernes kortevarende fravær fra aktiviteten har nemlig ikke i samme  

 omfang indflydelse på opgørelsen af tilskud efter bistandslovens § 133, stk.3  

 som på opgørelsen af tilskud fra § 20-puljen.
Spørgsmål 3: Personer under 18 år deltager i aktiviteter, f.eks.  

 produktionsskoler.
Kan disse personer også medregnes i opgørelsen over  

 tilskud efter bistandslovens § 133, stk.3 ? Svar: Under forudsætning af, at de øvrige betingelser for at modtage  

 tilskud i øvrigt er opfyldt, kan personer under 18 år også medregnes i  

 opgørelsen af tilskud efter bistandslovens § 133, stk.3.
Spørgsmål 4: Skal kommunens indtægter i en aktiveringsforanstaltning  

 balancere med udgifterne ved foranstaltningen ? Svar: Der vil kunne fremvises eksempler, hvor kommunen er berettiget til  

 tilskud efter bistandslovens § 133, stk.3, således at dette tilskud tilsammen  

 med "§ 20 - tilskud" overstiger kommunens udgifter ved  

 foranstaltningen.
En sådan "overkompensation" er en naturlig følge  

 af, at der ikke er opstillet krav om, at personen for at tælle med i  

 opgørelsen skal være berettiget til kontanthjælp.
Skulle sådanne tilfælde  

 undgås, ville det medføre øgede administrative byrder for kommunerne.
 Ingen.
