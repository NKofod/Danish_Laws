 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til optometrist.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Optikerfagets Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som optometrist.
 Uddannelsens varighed og struktur m.v.
 § 4.  Uddannelsen varer i alt 4 1/2 år.
 Stk. 2.  Uddannelsen indledes i praktikvirksomheder  

 eller med 2. skoleperiode.
 § 5.  Skoleundervisningen varer 100 uger.  

 Skoleundervisning veksler med praktikuddannelse som vist i figuren, og som  

 anført nedenfor:
 Stk. 2.  Efter afslutningen af 5. skoleperiode afholdes  

 svendeprøve, jf. § 26.
Fritagelse for dele af uddannelsen § 6.  Gennemførelse af 2. skoleperiode i  

 tandteknikeruddannelsen eller urmageruddannelsen giver fritagelse for 2.  

 skoleperiode i optometristuddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede optometrist skal kunne undersøge  

 og bestemme alle former for optiske og funktionelle syns-anomalier og kunne  

 foreskrive den nødvendige afhjælpning af disse samt kunne fremstille,  

 tilpasse og formidle alle former for optiske hjælpemidler eller foretage  

 anden afhjælpning med ikke-kirurgiske eller ikke-medikamentelle metoder.
Den  

 uddannede optometrist skal endvidere kunne medvirke til forbedring af  

 synsmiljø i forbindelse med arbejdsmiljø eller på områder, hvor synets  

 betydning har indflydelse på velfærd og trivsel, samt henvise personer til  

 læge/øjenlæge, når der observeres behandlingskrævende øjensygdomme eller  

 andre sygdomme af betydning for synet.
Skoleundervisningen § 8.  Undervisningen har følgende mål: Eleven skal  

 gennem teoretisk og praktisk undervisning sættes i stand til at anvende de i  

 branchen almindeligst forekommende materialer og metoder og have indføring i  

 anvendelse af tilhørende værktøj og udstyr.
Desuden skal uddannelsen danne  

 grundlag for eventuel videreuddannelse.
Undervisningen skal opbygge og styrke  

 elevens kundskaber i de arbejdsdiscipliner, eleven skal beskæftiges med i det  

 efterfølgende virksomhedsophold.
 Stk. 2.  Den vejledende uddannelsestid er følgende:
-------------------------------------------------------------------- -------------------------------------------------------------------- Områdefag:
 Lodning, filning: 2,3 uger.
 Maskin- og værktøjskendskab: 1,6 uge.
 Elektronik: 1,1 uge.
 Fysik/geometrisk optik: 10 uger.
 Visuel optik: 5,6 uger.
 Matematik: 2,2 uger.
 Mekanisk optik: 3,2 uger.
 Anatomi og fysiologi: 4,6 uger.
 Teoretisk refraktion I: 5,4 uger.
 Klinisk refraktion I: 8,7 uger.
 Specialefag:
 Optiske instrumenter: 1,1 uge.
 Teoretisk refraktion II: 3,2 uger.
 Klinisk Refraktion II: 3,2 uger.
 Kontaktlinseteori/kontaktlinser: 2,9 uger.
 Binokulært syn: 1,1 uge.
 Patologi og kontaktlinserelateret patologi: 2,9 uger.
Grundfag § 9.  Undervisningen i 2. skoleperiode omfatter  

 følgende grundfag: Arbejdsmarkedsforhold, dansk A (80 timer), engelsk (B),  

 fysik, kemi, kommunikationsteknologi, matematik og salg og service (B).
 Stk. 2.  Undervisningen i 3. - 5. skoleperiode omfatter  

 følgende grundfag: Engelsk (A), hygiejne, kundebetjening,  

 mikrobiologi/bioteknologi, psykologi (40 timer) og værkstedsteknik (60  

 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
 Mål: At eleven opnår kendskab til nogle af områdets simplere  

 arbejdsmetoder, og at eleven får et indblik i områdets krav til motoriske  

 færdigheder.
 Rammer for undervisningens indhold: Filning, slaglodning og  

 snellodning.
 Mål: At eleven får kendskab til områdets maskiner og værktøj samt deres  

 anvendelsesområder, og at eleven får øvelse i brugen af områdets maskiner og  

 værktøj under iagttagelse af gældende sikkerhedsforskrifter.
 Rammer for undervisningens indhold: Slibning i metal/plast og  

 polering i metal/plast.
 Mål: At eleven får kendskab til simplere elektroniske kredsløb.
 Rammer for undervisningens indhold: Jævnstrøm, vekselstrøm,  

 modstand, Ohm's lov og universale måleinstrumenter.
 § 11.  Undervisningen i områdefag i 3. - 5.  

 skoleperiode har følgende mål og rammer for undervisningens indhold:
 Mål: At give eleven en grundlæggende forståelse af lysets fysiske  

 egenskaber, udbredelse og opførsel i forskellige optiske materialer, at  

 eleven får forståelse af andre områder, hvori optikken indgår som væsentligt  

 element, og at eleven får forståelse af, hvordan de optiske instrumenter, der  

 anvendes i arbejdet som optometrist, virker.
 Rammer for undervisningens indhold: Lysets natur, reflektion og  

 brydning, prismer, sfæriske flader, tynde linser, aberrationer, lysets  

 bøjning - linsers opløsningsevne, toriske linser, optiske fænomener, lysets  

 refraktion, lysets refleksion, speciel optik, to tynde linser, tykke linser,  

 Fresnell linser, laser, kikkerter, mikroskoper, holografi og fotometri.
 Mål: At give eleven en grundlæggende forståelse af, hvordan øjet påvirkes  

 af optiske hjælpemidler, såsom brilleglas og kontaktlinser, at eleven får  

 indsigt i de forskellige refraktions-anomalier og disses afhjælpning, og at  

 eleven bliver indført i eksisterende brilleglastyper, både hvad angår  

 konstruktion og udmåling.
 Rammer for undervisningens indhold: Øjets optiske komponenter,  

 brilleglasset, ametropier, billedstørrelse, akkomodation, akkomodation og  

 indstillingsområder, konvergens, sfæriske og toriske brilleglas, bifokale og  

 progressive brilleglas, prisme og andre specialglas, relativ  

 brilleglasforstørrelse,afaki og relativ brilleglasforstørrelse, aniseikoni og  

 vertikal imbalance.
 Mål: At eleven forstår de områder inden for matematikken, der anvendes i  

 andre dele af optometriuddannelsen.
 Rammer for undervisningens indhold: Proportioner, funktioner,  

 trigonometri, grænseværdi, kontinuitet, differentialregning, bestemt  

 integral, ubestemt integral og anvendelse af det bestemte integral.
 Mål: At give eleven en grundlæggende forståelse af og indføring i at  

 producere briller efter branchens minimumsstandard baseret på typiske  

 produkter og produktionsmetoder, og at give eleven forståelse af  

 nødvendigheden af at kunne kontrollere og producere med høj præcision og at  

 kunne styre en produktionsproces med moderne maskiner.
 Rammer for undervisningens indhold: Materialelære, brilleglas og  

 -stel, optisk målregning, brillefremstilling, brilletilpasning,  

 brillereparationer og brilletilpasning til klienten.
 Mål: At eleven får et grundigt kendskab til legemets opbygning, en basal  

 viden om det sunde øjes anatomiske opbygning og de nødvendige forudsætninger  

 for at kunne forstå undervisningen i fagene teoretisk refraktion, klinisk  

 refraktion, binokulært syn, kontaktlinseteori og patologi.
 Rammer for undervisningens indhold: Skelettet, muskler og sener,  

 indre organer, kredsløbet, nerveforsyning, sanser, øjets makroskopiske og  

 mikroskopiske anatomi, synsbanernes anatomi, øjet som optisk instrument,  

 lyssansen, opløsningsevnen, farvesansen, øjets non-perceptive fysiologi og  

 entoptiske fænomener.
 Mål: At give eleven en dybtgående forståelse af de kliniske prøvers  

 udførelse og virkemåde og at sætte eleven i stand til at analysere klientens  

 synsmønster og tildele korrekt korrektion.
 Rammer for undervisningens indhold: Forberedende undersøgelser,  

 visusmålinger, objektive målinger, subjektive prøver og målinger, analyse og  

 AK/A forholdet, ekstra målinger, afsluttende procedurer,  

 screeningsundersøgelser, grafisk analyse og OEP.
 Mål: At eleven kan omsætte sin teoretiske viden i praksis, at eleven får  

 begyndende rutine i korrektionstildelingers påvirkning af synsmønstret, at  

 eleven sættes i stand til at vejlede/instruere klienten, og at eleven kan  

 foretage journalføring og varebestilling.
 Rammer for undervisningens indhold: Klientarbejde, tildeling af  

 synshjælpemidler, kontrolundersøgelser, supplerende undersøgelser og  

 henvisningskriterier.
Specialefag § 12.  Undervisningen i specialefag har følgende mål  

 og rammer for undervisningens indhold:
 Mål: At give eleven en teoretisk og praktisk forståelse af de  

 instrumenter, der anvendes i synsprøveklinikken, og at eleven kan vælge de  

 rette instrumenter til de forskellige måle- og undersøgelsesområder.
 Rammer for undervisningens indhold: Måle- og  

 undersøgelsesinstrumenter.
 Mål: At give eleven en teoretisk og praktisk indføring i nye og gamle  

 metoder, der almindeligvis ikke indgår i en klinisk synsundersøgelse.
 Rammer for undervisningens indhold: Grafisk analyse, OEP,  

 synstræning, svagsynsoptik, screenings-undersøgelser og specielle og aktuelle  

 målemetoder.
 Mål: At eleven lærer at omsætte teoretisk viden til praktisk handling og  

 hermed opnå viden om korrektionstildelingens påvirkning af synsmønstret, at  

 eleven sættes i stand til at vejlede/instruere klienten, og at eleven kan  

 foretage journalføring og varebestilling.
 Rammer for undervisningens indhold: Klientarbejde, tildeling af  

 synshjælpemidler, kontrolundersøgelser, supplerende undersøgelser og  

 henvisningskriterier.
 Mål: At eleven får teoretisk forståelse af de fysiologiske og fysiske  

 tilpasningskrav, det menneskelige øje udsættes for, at eleven lærer at skelne  

 mellem, hvilke klienter der er velegnede, og hvilke der ikke er velegnede  

 kontaktlinsebærere, at eleven får praktisk forståelse af udmåling af bløde og  

 formfaste kontaktlinser, at eleven får forståelse af nødvendigheden af at  

 rengøre og vedligeholde kontaktlinser og kan vejlede/instruere klienten i  

 brug af rensemidler og opbevaringsvæsker, og at eleven kan redegøre for  

 fordele og ulemper ved brug af såvel kontaktlinser som briller.
 Rammer for undervisningens indhold: Historisk oversigt,  

 kontaktlinsematerialer, kontaktlinsevæsker, demonstration af  

 kontaktlinsetyper og væsker, kontaktlinserelateret anatomi og fysiologi,  

 kontaktlinsers påvirkning af øjets fysiologi, Corneas topografi,  

 kontaktlinsers refraktive egenskaber, kontaktlinser kontra briller, kliniske  

 rutiner og akutte kontaktlinseskader.
 Mål: At give eleven en grundlæggende forståelse af samarbejdet mellem  

 øjnene, at eleven får den nødvendige baggrund for at forstå undervisningen i  

 teoretisk og klinisk refraktion, og at eleven får den teoretiske og praktiske  

 baggrund for træning og udvikling af det binokulære funktionsområde.
 Rammer for undervisningens indhold: Monokulær afstandsbedømmelse,  

 det binokulære synsfelt, korresponderende retinapunkter, horopteret, Panums  

 områder, stereopsis, fysiologisk diplopi, øjets retningssans, non-visuelle  

 rumsanskomponenter, simultan perception, fusionsreserver, målemetoder af  

 stereopsis, heterofori, skelen, øjenmuskelpareser, eksperimentel amblyopi,  

 behandlingsmetoder af amblyopi og samsynsoptometri.
 Mål: At eleven sættes i stand til at skelne det syge øje fra det raske, at  

 eleven sættes i stand til at afgøre, hvornår en anormal øjentilstand kræver  

 henvisning til læge/øjenlæge, og at eleven får kendskab til de patologiske  

 tilstande, der er relevante i forbindelse med kontaktlinser.
 Rammer for undervisningens indhold: Ydre øje og omgivelser, øjets  

 brydende medier, glaukom, skelen, lammelse, uvea og retina,  

 neureooftalmologi, almensygdomme og patologiske tilstande i forbindelse med  

 kontaktlinser.
Valgfag § 13.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 16.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at tilrettelægge  

 sin egen produktion på en hensigtsmæssig måde, at eleven får kendskab til  

 branchens almindelige kvalitetskrav, at eleven opnår en rutine og hurtighed,  

 der svarer til branchens krav, og at eleven sættes i stand til at vejlede og  

 instruere klienten.
Stk. 2.  Praktikuddannelsen skal indeholde følgende  

 arbejdsområder og funktioner: Slibning af glas, manuelt og automatisk,  

 montering af glas i alle forekommende brillestel, udmåling og tilpasning af  

 brillestel, butiks- og lagerarbejde, reparationsarbejder, lodning, udmåling  

 og analysering ved hjælp af bl.a. grafisk analyse og OEP-analyse og  

 stereoskopiske målinger: fiksationsdisparitet, stereopsis, øvrige  

 polaroidmetoder.
Endvidere skal eleven foretage i alt minimum 150  

 synsanalyser.
Disse skal noteres på de af det faglige udvalg udfærdigede  

 journalkort og indsendes til Optikerfagets Fællesudvalg.
Almindeligvis skal  

 der på praktikpladsen findes det nødvendige udstyr for uddannelsen.
§ 17.  Praktikuddannelsen tilrettelægges således, at  

 der sikres eleven beskæftigelse med, opnåelse af færdigheder i og  

 videreudbygning af de arbejdsdiscipliner, der indlæres i skoleundervisningen,  

 og som virksomheden aktuelt beskæftiger sig med.
Det skal tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad og i takt med skoleundervisningen, så slutmålet/niveauet svarer  

 til de krav, der stilles til en udlært optometrist.
I uddannelsestiden  

 arbejdes der med de i uddannelsen normalt anvendte materialer og metoder.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at evaluere undervisningens indhold og metoder.
 § 20.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 21.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udstedes i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene (dvs.  

 har fået karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 25, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 22.  Skolen afholder eksamen i følgende grundfag:  

 Dansk (A), engelsk (A), engelsk (B), fysik, kemi og matematik.
 Stk. 2.  Skolen afholder eksamen i alle områdefag og  

 specialefag, jf. § 23.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Arbejdsmarkedsforhold, hygiejne,  

 kommunikationsteknologi, kundebetjening, mikrobiologi/bioteknologi,  

 psykologi, salg og service (B) og værkstedsteknik.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10-12.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 23.  Eksamen i områdefag og specialefag gennemføres  

 som skriftlig eksamen.
Der afholdes eksamen i alle områdefag med undtagelse  

 af teoretisk refraktion I.
Der afholdes eksamen i alle specialefag, dog  

 således at eksamen i optiske instrumenter indgår som en integreret del af  

 teoretisk refraktion II.
Hvert enkelt fag afsluttes med eksamen ved  

 afslutningen af undervisningen i faget.
Der benyttes i alt 14 skoledage til  

 eksaminer i områdefag og specialefag.
 Stk. 2.  Eksamensopgaverne er fælles for alle skoler,  

 jf. § 13, stk. 1, 2. pkt., i eksamensbekendtgørelsen.
Karakterskala § 24.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 25.  Når alle skoleperioder er gennemført, udsteder  

 skolen et skolebevis, hvis alle fag er bestået med mindst karakteren 6. I  

 fag, hvor der afholdes eksamen, anvendes eksamenskarakteren, i øvrige fag den  

 sidst afgivne standpunktskarakter.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 26.  Efter 5. skoleperiode afholdes svendeprøve i  

 optometri.
Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside.
Skolen kan udpege et antal  

 lærere som skuemestre.
Det faglige udvalg udpeger mindst et medlem mere end  

 skolen.
Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 5. skoleperiode og  

 skal indeholde følgende oplysninger: Elevens navn og privatadresse.
Elevens  

 cpr-nr. eller fødselsdato.
Dato for uddannelsens afslutning.  

 Praktikvirksomhedens navn og adresse.
Stk. 4.  Opgaverne planlægges og tilrettelægges af det  

 lokale uddannelsesudvalg.
Eleverne foretager inden for 8 timer en synsprøve  

 på en klient og konkluderer og afleverer et begrundet korrektionsforslag.
Stk. 5.  Ved bedømmelsen anvendes 13-skalaen, jf.  

 eksamensbekendtgørelsen.
Der skal gives karakteren 6 eller derover for  

 korrektionsforslag, jf. stk. 4, som har en kvalitet, der kan anvendes til  

 klienter.
Stk. 6.  Hver skuemester afgiver 1 karakter.  

 Skuemestrenes karakterer udregnes som gennemsnit.
Eleven har bestået, hvis  

 gennemsnitskarakteren er 6 eller derover.
Der foretages ingen afrunding.
Det  

 faglige udvalg meddeler skolen resultatet af bedømmelsen.
 Stk. 7.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 27.  Uddannelsesbevis udstedes af Optikerfagets  

 Fællesudvalg og affattes i overensstemmelse med § 29 i hovedbekendtgørelsen,  

 når skolebevis og praktikerklæring er udstedt, og når svendeprøven er  

 bestået.
 Stk. 2.  I uddannelsesbeviset anføres ingen karakterer,  

 men kun at eleven er bestået.
Ikrafttræden § 28.  Bekendtgørelsen træder i kraft den 1. februar  

 1991 og har virkning fra den 1. januar 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
