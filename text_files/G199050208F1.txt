Formålet med registeret er at registrere oplysninger om de patienter med bopæl i Viborg Amtskommune, der henvises til indlæggelse/ambulant behandling på sygehuse uden for amtskommunen og som amtskommunen kautionerer for, med henblik på at samle oplysninger om den enkelte patients kontakt med udenamts sygehuse, at føre kontrol med at givne kautioners løbetid overholdes, at lette det daglige administrative arbejde på sygehusene omkring administration af kautioner samt at danne grundlag for amtskommunen planlægning af sundhedsvæsenet.
Endvidere er formålet med registeret at kunne foretage løbende opgørelser af de omkostninger, som er forbundet med indlæggelse/ambulant behandling på udenamts sygehuse, blandt andet med henblik på budgetopfølgning.
Personkreds: Registeret må kun indeholde oplysninger om personer, som af Viborg Amtskommunes sundhedsvæsen er henvist til indlæggelse/ambulant behandling på udenamts sygehuse, og som amtskommunen har kautioneret for.
 Ikrafttrædelsesdato: 13/08/1990.
