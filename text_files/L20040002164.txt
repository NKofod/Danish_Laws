Bekendtgørelse  

 om Danmarks ratifikation af traktat af  

  

 16. april 2003  

 mellem medlemmerne af  

  

 Den Europæiske Union og Den Tjekkiske Republik,  

  

 Estland, Cypern, Letland, Litauen, Ungarn, Malta, Polen,  

  

 Slovenien og Den Slovakiske Republik vedrørende  

  

 disse landes tiltrædelse af Den Europæiske Union I henhold til kgl. resolution af 10. juni 2003 og efter at  

 Folketinget med vedtagelse af lov nr. 445 af 10. juni 2003 havde meddelt sit  

 samtykke hertil, har Danmark ratificeret den i Athen den 16. april 2003  

 undertegnede traktat mellem medlemmerne af Den Europæiske Union og Den  

 Tjekkiske Republik, Estland, Cypern, Letland, Litauen, Ungarn, Malta, Polen,  

 Slovenien og Den Slovakiske Republik om Den Tjekkiske Republiks, Estlands,  

 Cyperns, Letlands, Litauens, Ungarns, Maltas, Polens, Sloveniens og Den  

 Slovakiske Republiks tiltrædelse af Den Europæiske Union.
 Traktaten med tilhørende akt vedrørende vilkårene  

 for de  

 nævnte landes tiltrædelse og tilpasningerne af de traktater, der danner  

 grundlag for Den Europæiske Union, samt slutakt er offentliggjort i Den  

 Europæiske Unions Tidende, L 236 af 23. september 2003, side 17-988 og kan  

 ses  

 på adressen: http://europa.eu.int/eur-lex/.
 I overensstemmelse med §§ 8 og 9 i lov nr. 447  

 af  

 11. oktober 1972 med senere ændringer om Danmarks tiltrædelse af De  

 Europæiske  

 Fællesskaber og Den Europæiske Union gælder traktaten ikke for Færøerne og  

 finder kun anvendelse for Grønland i det omfang, som følger af  

 traktatbestemmelserne  

 om Grønlands udtræden af EU.
 Samtlige traktatens parter har deponeret deres  

 ratifikationsinstrumenter hos Den Italienske Republiks regering, og traktaten  

 er herefter trådt i kraft den 1. maj 2004.
