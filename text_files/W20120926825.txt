Pressenævnets kendelse i sag nr. 12-70-00284 Resumé Klagerne  to personer  klagede over tv-indslaget Optiker på hjemmebesøg på TV 2/NORD.
 Pressenævnets begrundelse og afgørelse:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da Hjallerup Optik ikke selv er direkte eller indirekte nævnt i udsendelsen, har foreningen ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
[Klager 1] og [Klager 2], der driver Hjallerup Optik og Brotorvets Optik, har klaget til Pressenævnet over et tv-indslag på TV 2/NORD den 30. maj 2012, idet klagerne mener, at god presseskik er tilsidesat.
Klagen angår tillige mediets afslag på genmæle.
 TV 2/NORD bragte den 30. maj 2012 indslaget Optiker på hjemmebesøg, hvoraf følgende bl.a. fremgik:
 Studievært: Når kunder ikke kan komme til optikeren, ja, så må optikeren komme til kunderne, sådan tænkte en 30-årig kvinde fra Klarup, og det fik hende til at oprette Nordjyllands første hjemmeoptikervirksomhed.
Speak:  Hun er optiker, men  i modsætning til de fleste  lever hun af at tage hjem til kunderne. [Klager 1] og [Klager 2] klagede efterfølgende til TV 2/NORD, der den 20. juni 2012 afviste at bringe en rettelse.
[Klager 1] og [Klager 2] har til støtte for klagen bl.a. anført, at det ikke er korrekt, at der er tale om "Nordjyllands første hjemmeoptiker virksomhed". Klagerne har 20 års jubilæum i Brotorvets Optik i Nørresundby og har i alle årene udført hjemmesynsprøver.
Denne service fremgår såvel af virksomhedens hjemmeside som af Aalborg Kommunes avis, "Dit Blad".
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da Hjallerup Optik ikke selv er direkte eller indirekte nævnt i udsendelsen, har foreningen ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
