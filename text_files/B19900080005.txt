 Den 21. august 1990 er i Ilulissat undertegnet en aftale i henhold til  

 artikel 24 i den mellem den danske regering og Grønlands landsstyre indgåede  

 aftale af 18. oktober 1979 til undgåelse af dobbeltbeskatning m.v., jf.  

 bekendtgørelse nr. 475 af 21. november 1979.
 Aftalen har følgende ordlyd:
Aftale i henhold til artikel 24 i den mellem den danske regering og det  

 grønlandske landsstyre indgåede aftale af 18. oktober 1979 til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager.
 Den danske regering og Grønlands landsstyre er foranlediget af ønsket om  

 at finde en rimelig afgørelse på visse beskatningskonflikter blevet enige om  

 følgende:
I.
Pensionsområdet.
 1. Grønland træder tilbage fra beskatningen af løbende  

 rentetilskrivninger til pensionsopsparingsordninger i danske pengeinstitutter  

 m.fl.
På aftaletidspunktet drejer det sig om rateopsparing i pensionsøjemed,  

 indeksopsparing, opsparing i pensionsøjemed (kapitalpension) og  

 selvpensioneringsordninger.
Endvidere fritages rentetilskrivning på  

 indestående i Lønmodtagernes Dyrtidsfond fra beskatning.
 2. Ved opgørelsen af en arbejdstagers skattepligtige  

 indkomst bortses fra grønlandsk side fra arbejdsgiverens bidrag til  

 ordninger, der er udformet som rateforsikringer, rateopsparinger i  

 pensionsøjemed, indeksforsikringer, indeksopsparinger, kapitalforsikringer og  

 kapitalpensioner for offentligt ansatte, der er udsendt fra Danmark.  

 Ordningen skal være obligatorisk for den ansatte og etableret inden  

 udsendelsen til Grønland.
 Hvis ordningen af arbejdstager er valgt henført til beskatning efter  

 pensionsbeskatningslovens § 50, bortses der dog fra grønlandsk side ikke fra  

 arbejdsgiverens bidrag.
 En udvidelse af disse regler til også at omfatte privat ansatte vil senere  

 blive drøftet i den dansk-grønlandske embedsmandsgruppe.
+ + jhs stat bekg - side 3. Grønland træder tilbage fra beskatning af følgende  

 pensions- og forsikringsordninger, som ophæves i utide:
 1. Pensionskasseordninger.
 2. Livsforsikringer med løbende udbetalinger.
 3. Rateopsparing med udbetaling over mindst 10 år.
 4. Rateforsikringer med udbetaling over mindst 10 år.
 5. Indeksopsparing og -forsikringer.
 6. Kapitalforsikringer med sumudbetalinger.
 7. Kapitalopsparing med sumudbetalinger.
II.
Dagpenge og rejsegodtgørelser.
 Dagpenge og rejsegodtgørelser, der udbetales fra staten og danske  

 kommuner i forbindelse med udførelsen af offentlige hverv, som anført i  

 statsskattelovens § 5 d, jf. ligningslovens § 9, stk. 8, kan kun beskattes i  

 Danmark i de 2 første år, i hvilke personen oppebærer disse ydelser under  

 ophold i Grønland.
III.
Kompensation for tilbagetræden fra beskatning.
 1. Grønland kompenseres for tilbagetræden fra  

 beskatning på pensionsbeskatningsområdet ud fra følgende principper:
 - Der skal være tale om pensionsordninger, hvoraf der er/eller kan blive  

 tale om betaling af dansk afgift i forbindelse med udbetaling fra ordningen.
 - Personer omfattet af de pågældende ordninger skal have opholdt sig i  

 Grønland i 6 måneder eller mere, og umiddelbart før opholdet i Grønland have  

 været hjemmehørende i Danmark.
- Kompensationen til Grønland udregnes i princippet som en andel af  

 pensionsafgiften, svarende til forholdet mellem opholdsperioden i Grønland og  

 den samlede opsparingsperiode.
Det er dog aftalt, at Danmark og Grønland i  

 fællesskab udregner et årligt kompensationsbeløb på et skønnet grundlag.
 De to dele af riget forpligter sig til at tilvejebringe alle tilgængelige  

 statistiske oplysninger m.v., som er nødvendige for at etablere et så korrekt  

 beregningsgrundlag som muligt for kompensationsbeløbet til den grønlandske  

 landskasse.
2. Der ydes ligeledes den grønlandske landskasse  

 kompensation for tilbagetræden fra beskatningen af dagpenge og  

 rejsegodtgørelser, jf.
II.
 3. Det årlige kompensationsbeløb kan ikke overstige  

 det provenutab, som Grønland kan dokumentere ved den aftalte tilbagetræden  

 fra beskatning, eller det beløb en deling af pensionsafgifterne og  

 kompensation af dagpenge m.v. udgør.
4. Aftalen tages op til gennemgang hvert andet år i  

 den dansk-grønlandske embedsmandsgruppe.
Væsentlige ændringer i  

 beregningsgrundlaget eller de lovgivningsmæssige forudsætninger for aftalen,  

 berettiger hver af parterne til at kræve en genforhandling af aftalen.
IV.
Ikrafttrædelse, virkningstidspunkt og ophævelse.
 1. Denne aftale træder i kraft samme dag begge parter  

 har undertegnet den.
 2. Aftalen har virkning fra 1. januar 1991.
3. Aftalen skal forblive i kraft, indtil den opsiges  

 af den ene del af riget.
Enhver del af riget kan opsige aftalen ved at give  

 meddelelse om opsigelse mindst 6 måneder før udgangen af et kalenderår.
 Til bekræftelse heraf har undertegnede underskrevet denne aftale.
 Udfærdiget i Ilulissat den 21. august 1990 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Anders Fogh Rasmussen For Grønlands landsstyre Emil Abelsen Tillægsaftale til den mellem den danske regering og det grønlandske landsstyre indgåede  

 aftale af 18. oktober 1979 til undgåelse af dobbeltbeskatning for så vidt  

 angår indkomst- og formueskat samt om bistand i skattesager.
 Den danske regering og Grønlands landsstyre er foranlediget af ønsket om  

 at indgå en tillægsaftale til aftalen af 18. oktober 1979 mellem den danske  

 regering og Grønlands landsstyre blevet enige om følgende:
Artikel 1 Som ny artikel 24 B indsættes:
1. De kompetente myndigheder i de to dele af riget kan  

 træffe aftale om, at når et af staten eller hjemmestyret helejet aktie eller  

 anpartsselskab eller et heraf helejet datterselskab, der er hjemmehørende i  

 Danmark henholdsvis Grønland driver virksomhed i den anden del af riget  

 gennem et der beliggende fast driftssted, skal beskatningsretten til dette  

 faste driftssteds indkomst tilfalde den del af riget, hvor selskabet er  

 hjemmehørende.' Artikel 2 Denne tillægsaftale skal have virkning fra 1. januar 1990.
Artikel 3 Denne tillægsaftale skal forblive i kraft, så længe aftalen er i kraft.
 Til bekræftelse heraf har undertegnede underskrevet denne aftale.
 Udfærdiget i Ilulissat den 21. august 1990 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Anders Fogh Rasmussen For Grønlands landsstyre Emil Abelsen Der er enighed om følgende retningslinier for forståelsen af artikel 24 B  

 i tillægsaftalen af 21. august 1990:
 1. Baggrunden for tillægsaftalen er ønsket om, at  

 overdragelsen af Den Kongelige Grønlandske Handels aktiviteter til  

 hjemmestyret ikke undergives beskatning i Danmark i den udstrækning  

 aktiviteterne fortsættes i Danmark i samme omfang og samme art, som på  

 overdragelsesdagen.
2. Artikel 24 B's principielle udgangspunkt er, at i  

 det omfang det grønlandske hjemmestyre ønsker at videreføre aktiviteter  

 overtaget fra Den Kongelige Grønlandske Handel i Danmark er der enighed om,  

 at disse aktiviteter placeres i et fast driftssted, tilhørende et i Grønland  

 indregistreret selskab eller direkte ejet af hjemmestyret.
Danmark forpligter  

 sig til at friholde det faste driftssted for beskatning, når det udelukkende  

 udfører opgaver af samme art og omfang, som blev overtaget af hjemmestyret  

 fra Den Kongelige Grønlandske Handel.
 3. Der er endvidere enighed om, at al erhvervsmæssig  

 hjemmestyrevirksomhed i Danmark udover de aktiviteter, der blev overtaget fra  

 Den Kongelige Grønlandske Handel, etableres som datterselskaber eller som  

 faste driftssteder af grønlandsk indregistrerede aktie- eller  

 anpartsselskaber.
 4. Artikel 24 B er gensidig således, at den også kan  

 anvendes såfremt den danske stat under lignende forhold etablerer  

 erhvervsmæssig virksomhed i Grønland.
5. Der vil med det samme blive indledt forhandlinger  

 om den skattemæssige behandling af hjemmestyrets virksomheder i Danmark.
Der  

 lægges fra begge sider af riget megen vægt på, at de nødvendige aftaler kan  

 indgås inden udgangen af 1990. Aftalerne vedrører såvel Royal Greenland som  

 KNI, når den endelige struktur er fastlagt.
