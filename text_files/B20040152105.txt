Bekendtgørelse om kontrol og tilsyn med udbetalinger af  

 pristillæg og andre ydelser til elproduktionsanlæg m.v.  

1) (Stamdatabekendtgørelsen) I medfør af § 84, stk. 2, § 85 a, stk. 1 og 3-5, og §§ 88,  

 90 og 92 i lov om elforsyning, jf. lovbekendtgørelse nr. 151 af 10. marts  

 2003,  

 som ændret ved § 1 i lov nr. 494 af 9. juni 2004 og § 1 i lov nr. 495 af 9.  

 juni 2004, fastsættes:
Kapitel 1 Anvendelsesområde og definitioner § 1.  

  

 Denne bekendtgørelse omhandler net- og transmissionsvirksomhedernes og den  

 systemansvarlige virksomheds tilsyn og kontrol med deres udbetalinger til  

 nedennævnte formål:
 1)  

 	  

 Betaling af  

 pristillæg m.v. til elektricitet efter bestemmelserne i §§ 56-59 a i lov om  

 elforsyning og regler fastsat i medfør af disse bestemmelser.
 2)  

 	  

 Dækning af  

 omkostninger til nettilslutning af elproduktionsanlæg, som ifølge § 67 i lov  

 om  

 elforsyning påhviler netvirksomheden.
 3)  

 	  

 Dækning af  

 omkostninger til vindmøllers nettilslutning og omkostninger ved, at en  

 vindmølle er nettilsluttet, som ifølge regler fastsat efter § 68 i lov om  

 elforsyning påhviler net- eller transmissionsvirksomheden.
Kapitel 2 Tilsyn og kontrol med udbetaling § 2.  

  

 Net-  

 og transmissionsvirksomheder og den systemansvarlige virksomhed skal udføre  

 tilsyn og kontrol med deres udbetalinger som nævnt i § 1. Virksomhederne skal  

 anvende oplysninger indberettet til stamdataregistret som nævnt i kapitel 3 i  

 forbindelse med deres tilsyn og kontrol.
 § 3.  

  

 Net-  

 og transmissionsvirksomheder skal senest 5 måneder efter regnskabsårets  

 afslutning fremlægge et revideret årsregnskab med revisionserklæring for  

 deres  

 udbetalinger som nævnt i § 1.
 Stk. 2.  

  

 Net- og  

 transmissionsvirksomheder virksomhed skal udarbejde en redegørelse for,  

 hvilke  

 foranstaltninger virksomheden har truffet eller vil træffe for at berigtige  

 forhold, der har givet anledning til eventuelle bemærkninger i  

 revisionserklæringer.
 Stk. 3.  

  

 Net- og  

 transmissionsvirksomheder skal meddele den systemansvarlige virksomhed alle  

 oplysninger, som den systemansvarlige virksomhed finder nødvendige for  

 udarbejdelse og revision af denne virksomheds årsrapport, jf.  

 11, stk. 2, i lov om Energinet Danmark.
§ 4.  

  

 Net-  

 og transmissionsvirksomhedernes reviderede årsregnskaber med  

 revisionserklæringer og redegørelser som nævnt i § 3, stk. 1 og 2, og  

 revideret  

 årsregnskab for den systemansvarlige virksomhed, jf. § 12, stk. 1, nr. 1, i  

 lov  

 om Energinet Danmark, sendes til Energitilsynet, der påser, at der ikke er  

 anmærkninger i revisionserklæringerne.
Såfremt der i revisionserklæringerne  

 er  

 anmærkninger om lovovertrædelser eller tilsidesættelser af forskrifter af  

 væsentlig betydning for udbetalinger som nævnt i § 1, giver Energitilsynet  

 meddelelse herom til Energistyrelsen.
 Stk. 2.  

  

 Energitilsynet  

 kan træffe bestemmelse om frister for indsendelse af årsregnskaber m.v. som  

 nævnt i stk. 1 og om formkrav til det indsendte.
 § 5.  


  

 Energistyrelsen fastsætter en revisionsinstruks for  

 net- og transmissionsvirksomhedernes revision af årsregnskab for udbetalinger  

 som nævnt i § 3.
 Stk. 2.  

  

 Revisionen  

 udføres af statsautoriseret eller registreret revisor, af Kommunernes  

 Revisionsafdeling, af Revisionsdirektoratet for Københavns Kommune eller af  

 andre kommunale revisionsorganer.
Kapitel 3 Stamdataregistret for elproduktionsanlæg § 6.  

  

 Energistyrelsen etablerer et  

 landsdækkende stamdataregister for elproduktionsanlæg med henblik på kontrol  

 og  

 tilsyn med udbetalinger til elproduktion efter § 1, tilvejebringelse af  

 statistiske oplysninger om elproduktion og elproduktionsanlæg og varetagelse  

 af  

 andre tilsvarende opgaver efter lov om elforsyning.
Stk. 2.  

  

 Stamdataregistret skal efter Energistyrelsens nærmere bestemmelse indeholde  

 oplysninger om 1)  

 	  

 produktionsanlæggets  

 ejerforhold, 2)  

 	  

 produktionsanlæggets  

 placering, nettilslutning, kapacitet og tekniske forhold i øvrigt, 3)  

 	  

 produktion, brændselsform  

 og -mængder o.l., 4)  

 	  

 betaling for  

 elproduktion og andre omkostninger som nævnt i § 1, og oplysninger af  

 betydning  

 for fastsættelsen af betalingen og 5)  

 	  

 andre forhold af  

 betydning for administrationen af lov om elforsyning, herunder miljøforhold  

 og  

 forsyningssikkerhed.
§ 7.  

  

 Den systemansvarlige virksomhed  

 udarbejder og ajourfører oplysningerne i stamdataregistret om elproduktioner  

 og  

 elproduktionsanlæg i det sammenhængende elforsyningssystem.
Virksomheden  

 indsender oplysningerne og en månedlig ajourføring af eventuelle ændringer i  

 det oplyste til Energistyrelsen, som kan bestemme, at oplysninger skal  

 indsendes i nærmere angivet form.
 Stk. 2.  

  

 Den  

 systemansvarlige virksomhed kan bestemme, at net- og  

 transmissionsvirksomheder  

 skal meddele fornødne oplysninger til brug for den systemansvarlige  

 virksomheds  

 udførelse af de i stk. 1 nævnte opgaver, herunder at nærmere angivne  

 oplysninger skal indberettes til bestemte tidsfrister og i nærmere angivet  

 form.
 Stk. 3.  

  

 Den  

 systemansvarlige virksomhed kan bestemme, hvorledes net- og  

 transmissionsvirksomheder skal dokumentere kvaliteten af oplysninger, som de  

 meddeler til brug for stamdataregistret.
 § 8.  

  

 Energistyrelsen kan fastsætte krav til  

 kvaliteten af de oplysninger, som indhentes og udarbejdes til brug for  

 stamdataregistret.
 Stk. 2.  

  

 Den  

 systemansvarlige virksomhed skal på grundlag af de i stk. 1 nævnte krav  

 udarbejde et kvalitetsstyringssystem for virksomhedens indhentning og  

 udarbejdelse af oplysninger til brug for stamdataregistret og for, hvorledes  

 virksomheden sikrer kvaliteten af oplysninger fra net- og  

 transmissionsvirksomhederne, jf. § 7, stk. 3.
 Stk. 3.  

  

 Den  

 systemansvarlige virksomhed skal lade kvalitetsstyringssystemet certificere  

 efter gældende ISO-standarder af et akkrediteret certificeringsorgan, som er  

 akkrediteret af Den Danske Akkrediterings- og Metrologifond, Danak, eller af  

 et  

 tilsvarende akkrediteringsorgan, som er medunderskriver af European  

 Co-operation for Accreditation multilaterale aftale om gensidig  

 anerkendelse.  

 Virksomheden skal indsende en opdateret certificering af  

 kvalitetsstyringssystemet og certificeringsorganets årlige rapport til  

 Energistyrelsen.
 Stk. 4.  

  

 Energistyrelsen  

 kan bestemme, at den systemansvarlige virksomhed skal ændre  

 kvalitetsstyringssystemet, hvis det anses for nødvendigt for at sikre, at  

 oplysninger i stamdataregistret er korrekte.
 § 9.  

  

 Den systemansvarlige virksomhed og net-  

 og transmissionsvirksomheder kan bestemme, at elproducenter skal give  

 nødvendige oplysninger til brug for virksomhedernes tilsyn og kontrol efter §  

 2  

 og til brug for ajourføring af stamdataregistret.
 Stk. 2.  

  

 Den  

 systemansvarlige virksomhed og net- og transmissionsvirksomheder kan  

 bestemme,  

 at nærmere angivne oplysninger som nævnt i stk. 1 skal indberettes til  

 bestemte  

 tidsfrister og i nærmere angivet form.
 Stk. 3.  

  

 Den  

 systemansvarlige virksomhed og net- og transmissionsvirksomheder kan til brug  

 for virksomhedernes tilsyn og kontrol efter § 2 bestemme, at elproducenter  

 skal  

 indsende nærmere angivet dokumentation for nødvendige oplysninger om  

 brændselsanvendelse  

 o.l. i elproduktionsanlæg.
 Stk. 4.  

  

 Energistyrelsen  

 kan bestemme, at elproducenter inden for en fastsat frist skal ajourføre en  

 tilsendt udskrift af oplysninger i stamdataregistret om deres  

 elproduktionsanlæg og sende de ajourførte oplysninger til netvirksomheden.
Kapitel 4 Måling og kontrol med måling § 10.  

  

 Hvis en elproducent har flere  

 elproduktionsanlæg, som anvender forskellige brændsler, skal elproduktionen  

 måles på hvert anlæg, således at produktionen kan opdeles i andele svarende  

 til  

 de andele, hvortil der kan ydes pristillæg, og eventuelt den andel, som kan  

 sælges uden pristillæg.
 Stk. 2.  

  

 Hvis en  

 elproducent anvender forskellige brændsler i samme elproduktionsanlæg, skal  

 forbruget af hvert brændsel måles eller beregnes på anden måde, således at  

 elproduktionen kan opdeles forholdsmæssigt i andele svarende til de andele,  

 hvortil der kan ydes pristillæg, og eventuelt den andel, som kan sælges uden  

 pristillæg.
 Stk. 3.  

  

 Måling skal ske  

 ved en måler, som opfylder den systemansvarlige virksomheds specifikationer.  

 Omkostninger til målinger, herunder til opsætning af måler, dokumentation af  

 målerudstyr, udførelse af målinger og nødvendige administrative omkostninger  

 herved, skal afholdes af elproducenten.
Stk. 4.  

  

 Elproduktion ved  

 flere brændsler fordeles forholdsvis efter brændværdi og under hensyntagen  

 til  

 eventuelle ændringer i anlæggets elvirkningsgrad på grund af anvendelsen af  

 flere brændsler.
Energistyrelsen fastsætter en standardberegning af  

 brændværdier og offentliggør beregningen på elektroniske medier.
 Stk. 5.  

  

 Den  

 systemansvarlige virksomhed kan efter anmodning fra en elproducent godkende  

 en  

 anden brændværdi end nævnt i stk. 4 for et nærmere angivet brændsel, hvis  

 elproducenten dokumenterer, at brændværdien afviger fra den værdi, der følger  

 af  

 standardberegningen.
 § 11.  

  

 Net- og transmissionsvirksomheder skal  

 i overensstemmelse med gældende forskrifter kontrollere rigtigheden af måling  

 for elproduktionsanlæg, som er nettilsluttet i deres forsyningsområde.  

 Kontrol  

 med måling omfatter kontrol af målerudstyr og udstyr til behandling og  

 formidling af måleresultater til den systemansvarlige virksomhed.
 Stk. 2.  

  

 Net- og  

 transmissionsvirksomheder kan til brug for virksomhedernes kontrol efter stk.  

 1  

 bestemme, at elproducenter skal indsende nærmere angivet dokumentation for  

 rigtigheden af målerudstyr, der har betydning for opgørelse af  

 brændselsanvendelse o.l. i elproduktionsanlæg.
 Stk. 3.  

  

 Net- og  

 transmissionsvirksomheder skal årligt sende en redegørelse til den  

 systemansvarlige virksomhed om gennemførelsen af kontrollen efter stk. 1.  

 Energistyrelsen kan træffe bestemmelse om emner, der skal belyses i  

 redegørelsen, og fastsætte frist for udarbejdelse og indsendelse af  

 redegørelsen til den systemansvarlige virksomhed.
 Stk. 4.  

  

 Net- og  

 transmissionsvirksomheder skal efter anmodning fra den systemansvarlige  

 virksomhed oplyse, hvilke skridt de har taget for at berigtige konstaterede  

 fejl i målinger.
Kapitel 5 Klage og straffebestemmelser § 12.  

  

 Energistyrelsens afgørelser efter  

 denne bekendtgørelse kan ikke påklages til anden administrativ myndighed.
§ 13.  

  

 Med mindre højere straf er forskyldt  

 efter anden lovgivning, straffes med bøde den, der 1)  

 	  

 afgiver urigtige  

 oplysninger om forhold, hvorom vedkommende er forpligtet til at give  

 oplysning  

 efter bestemmelserne i denne bekendtgørelse, eller undlader at afgive sådanne  

 oplysninger, 2)  

 	  

 overtræder  

 bestemmelserne i §§ 3-5 om udarbejdelse og revision af regnskaber eller  

 bestemmelserne i § 7 om udarbejdelse og ajourføring af oplysninger til brug  

 for  

 stamdataregistret, 3)  

 	  

 tilsidesætter  

 Energistyrelsens afgørelse om ændring af kvalitetsstyringssystemer som nævnt  

 i  

 § 8, stk. 4, eller 4)  

 	  

 overtræder  

 bestemmelserne i § 11 om kontrol af rigtigheden af målere.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 6 Ikrafttrædelse § 14.  

  

 Bekendtgørelsen træder i kraft den 1.  

 januar 2005.
 Stk. 2.  

  

 Samtidig ophæves  

 bekendtgørelse nr. 857 af 20. oktober 2003 om kontrol og tilsyn med  

 udbetalinger til visse elproduktioner og elproduktionsanlæg m.v.
 Stk. 3.  

  

 Bestemmelserne i  

 § 2-4 i bekendtgørelse nr. 857 af 20. oktober 2003 om kontrol og tilsyn med  

 udbetalinger til visse elproduktioner og elproduktionsanlæg m.v. samt  

 regnskabsinstruks fastsat af Energistyrelsen efter den nævnte bekendtgørelses  

 §  

 4 finder dog anvendelse på revision af regnskaber for 2004.
 Stk. 4.  

  

 Ved revision af  

 regnskaber som nævnt i stk. 3 finder bestemmelserne i § 4 og § 5, stk. 2, i  

 denne bekendtgørelse anvendelse.
Økonomi- og Erhvervsministeriet, den 23.  

 december 2004 Bendt Bendtsen /Knud Pedersen 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv nr. 2001/77/EF af 27. september 2001 om fremme af  

 elektricitet  

 produceret fra vedvarende energikilder inden for det indre marked for  

 elektricitet, (EF-Tidende 2001, nr.
L 283, side 33).
