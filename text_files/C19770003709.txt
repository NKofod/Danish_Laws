Ved lov nr. 404 af 20. august 1976 om ændring af forskellige skattelove er  

 der gennemført en lempelse af dobbeltbeskatningen af udloddede  

 selskabsindkomster.
De skattelove, der herved er ændret, er  

 selskabsskatteloven, ligningsloven, kildeskatteloven, loven om særlig  

 indkomstskat m.v., loven om investeringsfonds og loven om kommunal  

 indkomstskat.
 I det følgende foretages en samlet gennemgang af de pågældende  

 lovændringer.
 Selskaber beskattes fuldt ud af selskabs indkomsten, og efter de hidtidige  

 regler sker der beskatning af det udloddede udbytte hos aktionærerne, selv om  

 det hidrører fra den beskattede selskabsindkomst.
 Denne økonomiske dobbeltbeskatning lempes gennem en godtgørelsesordning  

 ved, at der til den del af selskabsindkomsten, der udloddes som udbytte til  

 aktionærerne, knyttes en skattegodtgørelse på 15 pct. af det udloddede beløb.  

 Godtgørelsen betales af statskassen.
Af praktiske grunde er der også knyttet skattegodtgørelse til  

 udbytteudlodninger, der hidrører fra beløb, som ikke har været beskattet i  

 selskabet, eller som har været beskattet i selskabet før ordningens  

 ikrafttræden.
Til gengæld skal selskabet i disse tilfælde betale en  

 udligningsskat, der nogenlunde svarer til skattegodtgørelsen.
 For at kunne konstatere, hvad der til enhver tid kan udloddes af selskabet  

 uden påligning af udligningsskat, skal selskabet føre en udlodningskonto, der  

 danner grundlag for påligningen af udligningsskat, jfr. punkt 6.
 Som et led i ordningen er det endvidere bestemt, at moderselskaber, der  

 ejer mindst 25 pct. af aktie- eller andelskapitalen i et datterselskab, ikke  

 som hidtil til den skattepligtige indkomst skal medregne udbytte, der  

 hidrører fra datterselskaber her i landet, jfr. punkt 5.
 1. De af loven omfattede selskaber.
 Efter selskabsskattelovens § 17A er der knyttet skattegodtgørelse til  

 ethvert udbytte, der efter ordningens ikrafttræden udloddes af her i landet  

 hjemmehørende aktieselskaber og andre selskaber, der omfattes af  

 selskabsskattelovens § 1, stk. 1, nr. 1 og 2.
Uden for ordningen falder herefter selskaber og foreninger, der ikke  

 udlodder udbytte i egentlig forstand.
Det drejer sig om sparekasser,  

 brugsforeninger og gensidige forsikringsforeninger, jfr. selskabsskattelovens  

 § 1, nr. 2a, 3 og 5. Det samme er tilfældet for de af selskabsskattelovens §  

 1, stk. 1, nr. 3a og 4, omfattede indkøbsforeninger og produktions- og  

 salgsforeninger, samt for foreninger og institutioner m.v. omfattet af  

 selskabsskattelovens § 1, stk. 1, nr. 6.
 Uden for ordningen falder endvidere udbytte udloddet af selskaber, der er  

 begrænset skattepligtige, jfr. selskabsskattelovens § 2.
 Udlodning af udbytte fra udenlandske selskaber til danske aktionærer  

 berettiger ikke til skattegodtgørelse for den i udlandet betalte  

 selskabsskat.
 2. De af loven omfattede aktionærer m.v.
 Efter selskabsskattelovens § 17A skal der kun ydes godtgørelse til  

 udbyttemodtagere, der er fuldt skattepligtige her til landet af det modtagne  

 udbytte.
 Skattegodtgørelse skal således gives ved udlodning af udbytte til personer  

 og dødsboer, der er fuldt skattepligtige efter kildeskattelovens regler.  

 Specielt om dødsboer bemærkes, at boer, der skiftes her i landet, er fuldt  

 skattepligtige, jfr. kildeskattelovens § 1, nr. 6. Der skal derfor knyttes  

 skattegodtgørelse til udbyttet, selv om boet efter kildeskattelovens §16,  

 jfr. udskrivningslovens § 9, er skattefrit.
 Skattegodtgørelse skal endvidere ydes til selskaber og foreninger m.v.,  

 der er fuldt skattepligtige efter reglerne i selskabsskatteloven.
 Da udbyttemodtageren endvidere skal være skattepligtig af det modtagne  

 udbytte, er der ikke grundlag for at yde skattegodtgørelse til  

 indkøbsforeninger og produktions- og salgsforeninger.
Det samme gælder for foreninger og institutioner m.v., der er omfattet af  

 selskabsskattelovens § 1, stk. 1, nr. 6, idet disse normalt heller ikke er  

 skattepligtige af modtagne aktieudbytter.
Hvis udbyttet beskattes som  

 erhvervsmæssig indtægt for en forening efter § 1, stk. 1, nr. 6, indrømmes  

 der dog foreningen skattegodtgørelse.
 Hidrører aktieudbyttet fra et her i landet hjemmehørende datterselskab,  

 hvori det udbyttemodtagende selskab (moderselskabet) ejer mindst 25 pct. af  

 aktiekapitalen, er moderselskabet ikke skattepligtigt af det modtagne  

 udbytte, og der er derfor ikke knyttet skattegodtgørelse dertil, jfr.  

 selskabsskattelovens § 13, stk. 1. nr. 2, og nedenfor punkt 5.
 Til et selskabs skattepligtige indkomst skal ikke medregnes udbytte af  

 egne aktier eller andele, jfr. selskabsskattelovens § 13, stk. 1, nr. 3, og  

 der er således ikke knyttet skattegodtgørelse til sådant udbytte.
Udlændinge og dødsboer, der behandles i udlandet, er begrænset  

 skattepligtige her til landet, såfremt de oppebærer udbytteindtægter, i  

 hvilke der i henhold til kildeskattelovens § 65 er indeholdt udbytteskat, og  

 skattepligten er endeligt opfyldt ved den foretagne indeholdelse af  

 udbytteskat.
Det samme gælder for selskaber og foreninger m.v., der har  

 hjemsted i udlandet.
Til disse skattepligtige skal der ikke indrømmes  

 skattegodtgørelse.
 3. Udbytte.
Skattegodtgørelse efter § 17A skal indrømmes ved udlodning af deklareret  

 udbytte samt andre udlodninger, der efter lovgivningen eller praksis henregnes til udbytte.
Det er det samme udbyttebegreb, som omhandles i ligningslovens § 16A og §  

 16B.
Til udbytte skal derfor medregnes alt, hvad der af selskabet udloddes  

 til aktionærer eller andelshavere, uanset om udlodningen hidrører fra årets  

 overskud eller fra gevinst ved realisation af formuegenstande, og uanset om  

 udlodningen kan betragtes som tilbagebetaling af aktiekapitalen.
Efter ligningslovens § 16A, stk. 1, betragtes udstedelse af friaktier og  

 friandele samt udlodning af likvidationsprovenu i det år, hvori selskabet  

 endeligt opløses, ikke som udbytte, og der knyttes således ikke  

 skattegodtgørelse til disse udlodninger.
Om udlodning i forbindelse med  

 likvidation, se nærmere nedenfor punkt 4.
Er en aktie ikke fuldt indbetalt, når aktiebrevet udgives, skal aktionæren  

 udstede et særligt skylddokument, en forskrivning, på det manglende beløb.
En  

 nedskrivning af aktionærens forskrivning uden indbetaling fra aktionæren  

 betragtes som udbytte, hvortil der skal indrømmes skattegodtgørelse.
Udlodning fra et selskab i forbindelse med nedsættelse af selskabets  

 aktie- eller andelskapital beskattes i almindelighed som udbytte, og i så  

 fald indrømmes der skattegodtgørelse.
Det samme gælder efter ligningslovens §  

 16B for beløb, der af et selskab udbetales til aktionærer eller andelshavere  

 som vederlag for aktie- eller andelsrettigheder, der er udstedt af det  

 pågældende selskab.
Der kan dog efter ligningslovens § 16A, stk. 2, og § 16B, stk. 2, gives  

 tilladelse til, at fortjenesten eller tabet ved den pågældende udlodning i  

 stedet medregnes i den skattepligtige almindelige eller særlige indkomst  

 efter samme regler som fortjeneste eller tab ved afståelse.
I så fald  

 betragtes udlodningen ikke som udbytte, der giver ret skattegodtgørelse.
 Er der i sådanne tilfælde ydet modtageren skattegodtgørelse, skal  

 indkomstansættelsen nedsættes med den medregnede skattegodtgørelse og skatten  

 skal herefter omberegnes.
Det beløb, som aktionæren (aktionærerne) således har fået tilladelse til  

 at medregne til indkomsten efter samme regler som ved afståelse af aktier,  

 skal udlodningskontoen ikke nedsættes med efter reglen i selskabsskattelovens  

 § 17C, stk. 5. Er ansættelsen af udlodningskontoen for det pågældende år  

 foretaget, må ansættelsen derfor ændres, ligesom en eventuelt pålignet  

 udligningsskat må omberegnes.
I disse tilfælde sendes der meddelse til den  

 ligningsmyndighed, der foretager skatteansættelsen af det pågældende selskab,  

 om den ændrede beskatning af aktionæren.
Det påhviler herefter denne  

 ligningsmyndighed at underrette selskabet om, hvilket beløb udlodningskontoen  

 skal reguleres med som følge af den ændrede beskatning.
Hvor ligningsmyndighederne statuerer, at der foreligger en maskeret  

 udbytteudlodning, skal der indrømmes skattegodtgørelse.
I sådanne tilfælde må  

 modtagerens skattepligtige indkomst reguleres med en skattegodtgørelse på 15  

 pct. af det konstaterede udbytte, og skattegodtgørelsen vil kunne fratrækkes  

 i de herefter beregnede skattebeløb.
Tilsvarende vil statueringen af maskeret  

 udbytte føre til at der udover reguleringen af selskabets beskatningsgrundlag  

 skal ske regulering af ansættelsen af selskabets udlodningskonto og eventuel  

 påligning af udligningsskat.
 4. Udlodning ved likvidation.
 Ved likvidation af et selskab gælder særlige beskatningsregler for såvel  

 selskab som aktionær.
Efter ligningslovens § 16A, stk. 1, betragtes udlodninger af  

 likvidationsprovenu, der finder sted i det kalenderår, hvori selskabet  

 endeligt opløses, ikke som udbytte.
Udlodningen berettiger derfor ikke til  

 skattegodtgørelse, ligesom selskabet ikke kan pålignes udligningsskat på  

 grundlag heraf.
 Er selskabet under likvidation, indrømmes der skattegodtgørelse til  

 udlodninger, der finder sted forud for det sidste kalenderår, ligesom  

 selskabet fortsat skal føre en udlodningskonto som grundlag for en evt.  

 påligning af udligningsskat.
 Opnås i henhold til § 17, stk. 3, i lov om særlig indkomstskat, jfr.  

 lovbekendtgørelse nr. 466 af 15. september 1976, statsskattedirektoratets  

 tilladelse til, at udlodning af likvidationsprovenu forud for det kalenderår,  

 hvor selskabet endeligt opløses, kan medregnes ved opgørelsen af modtagerens  

 særlige indkomst, giver udlodningen dog ikke ret til skattegodtgørelse.
 Er der i sådanne tilfælde ydet modtageren skattegodtgørelse, skal  

 indkomstansættelsen nedsættes med den medregnede skattegodtgørelse og skatten  

 skal herefter omberegnes.
Det beløb, som aktionæren (aktionærerne) således har fået tilladelse til  

 at medregne til den særlige indkomst, skal udlodningskontoen ikke nedsættes  

 med efter reglen i selskabsskattelovens § 17C, stk. 5. Er ansættelsen af udlodningskontoen for det pågældende år  

 foretaget, må ansættelsen derfor ændres, ligesom en eventuelt pålignet  

 udligningsskat må omberegnes.
 5. Moderselskaberne.
 Efter de hidtil gældende regler har et selskab ved opgørelsen af den  

 skattepligtige indkomst skullet medregne udbytte, der er modtaget fra andre  

 selskaber, såvel danske som udenlandske.
Såfremt det udbyttemodtagende selskab - moderselskabet - i hele det  

 indkomstår, hvori udbyttet er modtaget, har ejet mindst 25 pct. af  

 aktiekapitalen i det udbyttegivende selskab - datterselskabet -, kan der dog  

 eftergives moderselskabet den del af skatten, der svaret til forholdet mellem  

 det modtagne udbytte og den skattepligtige indkomst.
Der kan dog ikke  

 eftergives moderselskabet et større beløb, end det, som det påhviler  

 datterselselskabet at udrede i skat af udbyttet til moderselskabet.
A.
I selskabsskattelovens § 13, stk. 1, nr. 2, bestemmes det nu, at de i §  

 1, stk. 1, nr 1 og 2, nævnte aktieselskaber og andre selskaber ved opgørelsen  

 af den skattepligtige indkomst ikke skal medregne udbytte af aktier eller  

 andele i andre sådanne selskaber, der er hjemmehørende her i landet.
 Det er dog ligesom ved datterselskabslempelsen en betingelse for  

 skattefritagelsen, at det udbyttemodtagende selskab i hele det indkomstår,  

 hvori udbyttet er modtaget, har ejet mindst 25 pct. af aktie- eller  

 andelskapitalen i det udbyttegivende selskab.
Som følge af, at de nævnte moderselskaber fritages for beskatningen af  

 aktieudbyttet fra danske datterselskaber, er der indført begrænsninger i  

 moderselskabets ret til Ad 1) Efter ligningslovens § 15 kan et underskud, der fremkommer ved  

 opgørelsen af den skattepligtige indkomst, bringes til fradrag i den  

 skattepligtige indkomst for de nærmest efterfølgende fem indkomstår.
Efter den nye regel i selskabsskattelovens § 8, stk. 2, skal et  

 konstateret underskud først modregnes i underskudsårets ikke-skattepligtige  

 datterselskabsudbytte.
Den resterende del af underskuddet fremføres i  

 overensstemmelse med ligningslovens § 15 til fradrag i den skattepligtige  

 indkomst i det første år efter underskudsåret.
Den udækkede del af  

 underskuddet modregnes dernæst i årets ikke-skattepligtige  

 datterselskabsudbytte.
Er der herefter et udækket underskud, vil det på  

 tilsvarende måde kunne fradrages først i indkomsten og derefter i  

 ikke-skattepligtigt udbytte for det indkomstår, der ligger 2 år efter  

 underskudsåret osv., jfr. lov nr. 614 af 17. december 1976.
Ad 2) a.
Tab ved afhændelse eller afståelse af aktier, andelsbeviser og  

 lignende værdipapirer eller ved udlodning af likvidationsprovenu fra  

 aktieselskaber og andelsselskaber kan efter § 2, nr. 6-8, i lov om særlig  

 indkomstskat fradrages i selskabets skattepligtige indkomst.
 I § 3, stk. 3, bestemmes det nu, at et sådant tab kun kan fradrages i det  

 omfang, det overstiger udbytter af de pågældende aktier og andele, som  

 moderselskabet har været fritaget for at medregne ved indkomstopgørelsen.
b.
På tilsvarende måde gælder det for disse moderselskaber, at et tab  

 opgjort efter reglerne i ligningslovens § 16C, stk. 1 og 2, kun kan fradrages  

 i det omfang, det overstiger de modtagne ikke-skattepligtige udbytter, jfr. §  

 16C, stk. 4, 2. pkt.
c.
I det omfang, de ikke-skattepligtige udbytter allerede er fragået ved  

 opgørelsen af underskud, som kan overføres efter ligningslovens § 15, skal de  

 ikke tillige fragå ved opgørelsen af fradragsberettiget tab efter § 3 i lov om særlig indkomstskat eller  

 ligningslovens § 16C.
 Har moderselskabet oppebåret ikke-skattepligtige udbytter fra flere  

 datterselskaber, skal det beløb, som et underskud for et givet indkomstår af  

 denne grund skal nedsættes med, bringes til fradrag i de enkelte  

 datterselskabers udbytter med så stor en andel, som svarer til forholdet  

 mellem det pågældende udbytte og indkomstårets samlede skattefri udbytter.
 Som følge af de her omhandlede regler vil det være nødvendigt, at  

 moderselskabet fører en konto for oppebårne udbytter fra hvert enkelt  

 datterselskab.
B.
Efter selskabsskattelovens § 17, stk. 3, er de hidtil gældende regler  

 om datterselskabslempelse opretholdt for så vidt angår udbytter, der hidrører  

 fra datterselskaber, der er hjemmehørende i udlandet.
Ansøgning om lempelse skal som hidtil indsendes til  

 statsskattedirektoratet.
Selskabet kan få eftergivet den del af dets  

 skattebetaling, der svarer til forholdet mellem udbyttet og den samlede  

 skattepligtige indkomst.
Datterselskabslempelsen indrømmes som hidtil i den  

 skat, der skal betales efter, at der er beregnet lempelse for virksomhed i  

 udlandet og evt. yderligere lempelse efter ligningslovens § 33 eller en  

 overenskomst til undgåelse af dobbeltbeskatning.
 Oppebærer selskabet tillige aktieudbytte, hvortil der er knyttet  

 skattegodtgørelse, er det den skattepligtige indkomst inklusive  

 skattegodtgørelse, men selskabets skat forinden den er reduceret med  

 skattegodtgørelsen, der indgår i de nævnte lempelsesberegninger.
C.
Sparekasser og brugsforeninger skal fortsat til den skattepligtige  

 indkomst medregne udbytte fra datterselskaber.
Har sparekassen eller  

 brugsforeningen i hele indkomståret ejet mindst 25 pct. af det udbyttegivende  

 selskabs aktie- eller andelskapital, kan de dog som hidtil opnå  

 datterselskabslempelse jfr. selskabsskattelovens § 17D, stk. 3, og § 18 stk.  

 3.
Har sparekassen/brugsforeningen fra et datterselskab oppebåret udbytte,  

 hvortil der er knyttet skattegodtgørelse, beregnes datterselskabslempelsen på  

 samme måde som hidtil, hvorefter det beregnede lempelsesbeløb reduceres med  

 skattegodtgørelsen.
I den skat moderselskabet efter datterselskabs lempelsen  

 skal betale, modregnes skattegodtgørelsen efter de almindelige regler, se  

 punkt 9.
 6. Udligningsskat/udlodningskonto.
A.
Udlodningskonto.
Efter selskabsskattelovens § 17C skal selskaber, der er omfattet af lovens  

 § 1, stk. 1, nr. 1 og 2, føre en udlodningskonto.
Udlodningskontoens saldo  

 viser det beløb, selskabet kan udlodde som udbytte, uden at blive pålignet  

 udligningsskat.
 På kontoen, der opgøres og ansættes for hvert indkomstår, føres de  

 nedenfor under I og II nævnte beløb:
I.
I henhold til § 17C, stk. 2, tilføres kontoen følgende beløb:
 a. Årets skattepligtige selskabsindkomst.
 Er denne negativ, skrives 0, jfr. dog punkt c.
 Den skattepligtige selskabsindkomst er inklusive eventuel  

 skattegodtgørelse for aktieudbytte.
b.
Skattegodtgørelse, der udbetales kontant, jfr. kildeskattelovens § 67A,  

 stk. 2.
c.
Ikke-skattepligtigt datterselskabsudbytte, jfr. selskabsskattelovens §  

 13, stk. 1, nr. 2.
Er årets skattepligtige indkomst negativ, fradrages underskuddet i disse  

 udbytter, og kun et evt. overskydende udbyttebeløb tilføres kontoen.
Det  

 samme gælder med hensyn til skattemæssigt overført underskud fra tidligere år  

 i det omfang, dette underskud ikke allerede er fradraget i den skattepligtige  

 indkomst.
d.
Ikke-skattepligtigt udbytte af egne aktier, jfr. selskabsskattelovens §  

 13, stk. 1, nr. 3.
II.
I henhold til § 17C, stk. 3, fragår følgende beløb på kontoen:
a. Årets selskabsskat, der skal betales af den på kontoen tilførte  

 skattepligtige selskabsindkomst.
Det er den samlede skat, efter at den er  

 nedsat med evt. skattegodtgørelse.
b.
Skattegodtgørelse efter § 17A.
c.
Den del af selskabsindkomsten, der svarer til forholdet mellem den ved  

 lempelse efter selskabsskattelovens § 17, stk. 2-4, ligningslovens § 33 eller  

 en overenskomst til undgåelse af dobbeltbeskatning bortfaldne selskabsskat og  

 fuld dansk selskabsskat af indkomst fra udlandet.
 Eksempel.
 De posteringer, der foretages på udlodningskontoen i henhold til § 17C,  

 stk. 2 og 3, vedrører alle samme indkomstår.
 Udlodningskontoens saldo overføres derefter til det efterfølgende  

 indkomstår.
 På grundlag af det afsluttede årsregnskab træffes beslutning om  

 udbytteudlodning til aktionærerne.
 Saldoen på den ansatte udlodningskonto nedsættes med det udbyttebeløb, der  

 udloddes.
 Er udbyttebeløbet mindre end kontoens saldo, henføres det resterende beløb  

 til dette indkomstårs udlodningskonto.
 Overstiger udbyttebeløbet den overførte kontos saldo, nedskrives denne til  

 0.
 Herefter reguleres kontoen med tilførsler og afgange efter reglerne i §  

 17C, stk. 2 og 3.
Selskabet er pligtig at selvangive udlodningskontoen samtidig med den  

 skattepligtige indkomst, og kontoen ansættes af ligningsmyndigheden efter  

 samme regler som ved ansættelse af den skattepligtige indkomst.
Dette gælder,  

 selvom der ikke bliver tale om påligning af udligningsskat.
Ansættelsen kan  

 påklages efter sædvanlige regler.
 Indgivelse af selvangivelse og af den i selskabsskattelovens § 29 nævnte  

 supplerende meddelse kan som hidtil fremtvinges ved pålæg af daglige bøder.
 Ansættelsen af udlodningskontoen foretages første gang for det indkomstår,  

 der ligger til grund for skatteåret 1978/79, jfr. pkt. 12.
B.
Udligningsskat.
 Selskabet skal betale en udligningsskat ved udlodning af udbytte, der  

 hidrører fra beløb, som enten ikke er beskattet i selskabet eller er indtjent  

 af selskabet inden godtgørelsesordningens ikrafttræden.
 Det samme gælder, når selskabet udlodder udbytte, der hidrører fra  

 selskabets indkomst fra udlandet, for så vidt der i henhold til en lempelse  

 efter selskabsskattelovens § 17, stk. 2, 3 eller 4, ligningslovens § 33 eller  

 en med et fremmed land indgået dobbeltbeskatningsoverenskomst ikke er betalt  

 fuld dansk selskabsskat af den udenlandske indkomst, jfr. § 17B.
 Udligningsskatten beregnes på grundlag af det beløb, hvormed det udloddede  

 udbytte for et indkomstår overstiger den for det foregående indkomstår  

 ansatte saldo på udlodningskontoen.
 Det beløb, hvormed udbyttet overstiger saldoen på udlodningskontoen,  

 tillægges 15 pct. (skattegodtgørelsen),og udligningsskatten udgør 13 pct. af  

 det således forhøjede beløb.
 Eksempel.
 Udligningsskat 13 pct. heraf 1.495 kr.
 Udlodningskontoens saldo herefter 0 kr.
Udlodningskontoen reguleres herefter i overensstemmelse med reglerne i § 17C, stk. 2 og 3.
Indgives selvangivelsen for sent, skal udligningsskatten ligesom  

 indkomstskatten forhøjes med 1 pct. for hver dag, fristen er overskredet, dog  

 højst med 10 pct.
Den samlede forhøjelse af indkomstskat og udligningsskat  

 skal dog fortsat mindst udgøre 50 kr. og kan i intet tilfælde overstige 5.000  

 kr., jfr. selskabsskattelovens § 28.
 Samme regler finder anvendelse, hvis den i selskabsskattelovens § 29  

 nævnte supplerende anmeldelse til skattemyndighederne ikke er indsendt  

 rettidigt.
 Vedrørende betaling af udligningsskat gælder de almindelige regler om  

 betaling af selskabsskat, og udligningsskatten opkræves således samtidig med  

 selskabsskatten.
 Den eller de kommuner, hvor selskabet har drevet virksomhed, har krav på  

 samme andel - 0,15 - af udligningsskatten som af selskabsskatten, jfr.  

 selskabsskattelovens § 23 samt afsnit III i loven om kommunal indkomstskat.
 Udligningsskat betales første gang for skatteåret 1979/80, jfr. pkt. 12.
 7. Udbytteskatten.
 De gældende regler om, at selskabet ved udlodning af udbytte skal  

 indeholde en udbytteskat på 30 pct. af det samlede udbytte, er opretholdt.  

 Der skal ikke indeholdes udbytteskat i den skattegodtgørelse, der er knyttet  

 til udbyttet.
 8. Beregningen af aktionærens skat.
Den skattegodtgørelse, der er knyttet til udbyttet, skal medregnes til den  

 skattepligtige indkomst, jfr. ligningslovens § 16A, stk. 1. Godtgørelsen medtages i indkomsten for  

 samme indkomstår, som det aktieudbytte den knytter sig til.
Dette gælder både  

 for selskaber og personer.
 Nedsættelsen af skatten for personer efter udskrivningslovens § 3, stk. 4,  

 beregnes på grundlag af den fulde skattepligtige indkomst (heri medregnet  

 godtgørelsen), og nedsættelsen af skatten til 66,66 pct. foretages, forinden  

 skattegodtgørelsen modregnes.
 Nedsættelsen af indkomstskatten til staten efter udskrivningslovens § 5  

 beregnes ligeledes på grundlag af den fulde skattepligtige indkomst (heri  

 medregnet godtgørelsen), og nedsættelsen til 70 pct. foretages, forinden  

 skattegodtgørelsen fratrækkes i det beregnede skattebeløb.
 9. Modregning og eventuel udbetaling af  

 skattegodtgørelse.
Den til aktieudbyttet knyttede skattegodtgørelse på 15 pct. af udbyttet  

 skal, for så vidt det er muligt, modregnes i udbyttemodtagerens skat for det  

 indkomstår, hvor udbyttet er medregnet i den skattepligtige indkomst.
Det er  

 skattemyndighederne, der på grundlag af oplysningerne i den skattepligtiges  

 selvangivelse beregner størrelsen af skattegodtgørelsen og modregner beløbet  

 i skatten.
I det omfang der ikke kan ske modregning i pålignet skat,  

 udbetales skattegodtgørelsen kontant.
 Ved dødsfald gælder vedrørende tiden indtil dødsfaldet følgende:
 Foretages der ansættelse og skatteberegning for året forud for dødsfaldet,  

 modregnes eventuel skattegodtgørelse i den opgjorte slutskat.
 Foretages der afsluttende ansættelse for mellemperioden, skal en eventuel  

 skattegodtgørelse fradrages ved opgørelsen af det skattebeløb, som boet efter  

 reglerne i kildeskattelovens § 14, stk. 2, er pligtig at betale eller kan  

 kræve tilbagebetalt.
 I tilfælde, hvor boet sluttes, fordi afdøde intet har efterladt sig, eller  

 ved udlæg til den, der har bekostet begravelsen, og hvor den efterlevende  

 ægtefælle kræver afsluttende ansættelse for mellemperioden, fradrages en  

 eventuel skattegodtgørelse på tilsvarende måde ved opgørelsen af det  

 skattebeløb, som ægtefællen efter reglerne i kildeskattelovens § 14, stk. 9,  

 1. og 2. pkt., kan kræve tilbagebetalt uden om boet.
 Sådan modregning skal også foretages for dødsboer, der er skattepligtige  

 efter § 4, stk. 4, i lovbekendtgørelse nr. 185 af 8. maj 1969 om ikrafttræden  

 af kildeskatteloven ("gamle boer").
Hvis den skattepligtige indkomst for et offentligt skiftet bo ikke  

 overstiger bofradraget, kan boet under visse betingelser nøjes med at  

 indsende en erklæring til skattemyndigheden om, at boet ikke er omfattet af  

 selvangivelsespligten, jfr. § 12, stk. 2, i bekendtgørelse nr. 84 af 13.  

 marts 1970 om beskatning af dødsboer m.v.
Oplyser boet i forbindelse hermed  

 eller foreligger det i øvrigt oplyst for skattemyndigheden, at der i boets  

 indkomst indgår aktieudbytte, der berettiger til skattegodtgørelse, udbetales  

 godtgørelsen kontant til boet på tilsvarende måde som den indeholdte  

 udbytteskat.
Skattefri dødsboer, jfr. kildeskattelovens § 16, stk. 1 og 2, der har fået  

 udbetalt aktieudbytte, hvortil der skal indrømmes skattegodtgørelse, vil på  

 begæring kunne få udbetalt denne.
Udbetalingen kan på samme måde som ved  

 tilbagebetaling af udbytteskatten først ske, når det i forbindelse med den  

 endelige boopgørelse er konstateret, at boet ikke vil blive skattepligtigt.  

 Begæringen om kontant udbetaling af godtgørelsen sendes til skatterådet og i  

 København til direktoratet for Københavns skattevæsen.
 10. Beskatning af medlemmer af investeringsforeninger.
 For medlemmer, der beskattes i henhold til lov om beskatning af medlemmer  

 af investeringsforeninger (de kontoførende), jfr. lovbekendtgørelse nr. 130  

 af 6. april 1967, gælder i medfør af kildeskattelovens § 67A, stk. 3,  

 følgende.
 Medlemmerne skal ved indkomstopgørelsen medregne den til deres indestående  

 i foreningen tilskrevne andel af aktieudbytter.
Den til aktieudbyttet knyttede skattegodtgørelse udbetales ikke til  

 investeringsforeningen, men medregnes til de enkelte medlemmers  

 skattepligtige indkomst.
Skattegodtgørelsen modregnes endvidere efter de  

 ovenfor under punkt 9 nævnte regler i medlemmernes beregnede skatter.
For de certifikatudstedende foreninger gælder reglerne i lov om beskatning  

 af medlemmer af investeringsforeninger ikke.
Certifikatudstedende foreninger  

 omfattes af selskabsskattelovens § 1, stk. 1, nr. 6. Er foreningens eneste  

 virke at modtage indskud fra medlemmer og investere disse indskud i  

 værdipapirer, udøver foreningen ikke erhvervsmæssig virksomhed, og  

 investeringsforeningen er derfor fritaget for skattepligt.
Af samme grund  

 skal der ikke indrømmes foreningen skattegodtgørelse.
Udbytte, der udloddes fra foreningen, beskattes hos medlemmerne efter de  

 regler, der gælder for beskatning af aktionærer.
Da de certifikatudstedende  

 investeringsforeninger ikke falder ind under selskabsskattelovens § 1, stk.  

 1, nr. 1 og 2, indrømmes der ikke skattegodtgørelse til medlemmerne for det  

 udbytte, som foreningen udlodder, jfr. selskabsskattelovens § 17A.
 11. Henlæggelse til investeringsfond.
 Ved opgørelsen af det regulerede overskud af selvstændig  

 erhvervsvirksomhed, som henlæggelse til investeringsfond højst kan andrage 25  

 pct. af, fragår skattegodtgørelsen på samme måde som de udbytteindtægter, den  

 vedrører, jfr. investeringsfondslovens § 4.
 12. Ikrafttrædelses- og overgangsbestemmelser.
 Skattegodtgørelse til udloddet udbytte indrømmes første gang til udbytte,  

 som det udbyttegivende selskab har udloddet i det indkomstår, der ligger til  

 grund for selskabets skatteansættelse for skatteåret 1979-80. Dette  

 indkomstår vil være kalenderåret 1978 eller et andet af selskabet anvendt  

 regnskabsår, som udløber i eller falder sammen med tidsrummet 1. april 1978 -  

 31. marts 1979, jfr. selskabsskattelovens § 10, stk. 1. I særlige tilfælde  

 kan det være tilladt, at et herfra afvigende indkomstår er lagt til grund.
Har selskabet f.eks. anvendt regnskabsåret 1. oktober 1977 - 30. september  

 1978, vil der være knyttet skattegodtgørelse til udbytte, som selskabet  

 udlodder den 1. oktober 1977 eller senere, men ikke til udbytte, der udloddes tidligere i 1977. Har selskabet anvendt  

 regnskabsåret 1. februar 1978 - 31. januar 1979, er der knyttet  

 skattegodtgørelse til udbytte, der udloddes den 1. februar 1978 eller senere,  

 men ikke til udbytte, der udloddes i januar 1978.
 Skatteydere, der er aktionærer, vil således såvel i indkomståret 1977 som  

 i indkomståret 1978 kunne erhverve dels udbytte, hvortil der er knyttet  

 skattegodtgørelse, og dels udbytte, hvortil der ikke er knyttet  

 skattegodtgørelse.
For at sikre den rigtige skattemæssige behandling af aktieudbytter er det  

 derfor bestemt, at der for indkomstårene 1977 og 1978 kun kan indrømmes  

 personer og dødsboer skattegodtgørelse; hvis de over for skattemyndighederne  

 fremlægger attest fra det udbyttegivende selskab om, at det har udloddet  

 udbyttet i det indkomstår, der ligger til grund for selskabets  

 skatteansættelse for skatteåret 1979-80, eller senere indkomstår.  

 Udbyttemodtageren kan forlange, at selskabet afgiver sådan attest.
Attesten  

 afgives på en særlig blanket ("Godtgørelsesbevis"), som  

 udbyttemodtageren derefter indleverer til skattemyndigheden i forbindelse med  

 indgivelse af selvangivelsen for det pågældende indkomstår.
 Det samme gælder for udbyttemodtagende selskaber og foreninger m.v. med  

 hensyn til udbytte, som er modtaget i de indkomstår, der ligger til grund for  

 skatteårene 1978-79 og 1979-80.
 De øvrige nye bestemmelser om beskatningen af aktionærer gælder fra og med  

 indkomståret 1977. Det drejer sig navnlig om bestemmelserne om, at  

 skattegodtgørelsen skal medregnes i den skattepligtige indkomst, og om  

 modregning og kontant udbetaling af skattegodtgørelsen.
 De ændrede bestemmelser vedrørende beskatning af selskaber m.v., der  

 modtager udbytte fra selskaber, hvori de ejer mindst 25 pct. af aktie- eller  

 andelskapitalen, gælder fra og med skatteåret 1978-79.
Bestemmelsen om, at aktie- og andelsselskaber er skattefri af sådant  

 udbytte fra her i landet hjemmehørende datterselskaber, og den dermed  

 sammenhængende bestemmelse om begrænsning af adgangen til overførsel af  

 underskud efter ligningslovens § 15 kan dog for skatteårene 1978-79 og  

 1979-80 kun anvendes på udbytte, som er udloddet af det udbyttegivende  

 selskab i det indkomstår, der ligger til grund for beskatningen af dette  

 selskab for skatteåret 1979-80, eller et senere indkomstår.
Udbyttet kan for  

 de to skatteår kun holdes udenfor den skattepligtige indkomst, hvis det  

 udbyttemodtagende selskab over for skattemyndigheden fremlægger attest fra  

 det udbyttegivende selskab om, at udbyttet er udloddet som anført.
Attesten  

 kan afgives på den foran nævnte særlige blanket  

 ("Godtgørelsesbevis"), som det udbyttemodtagende selskab derefter  

 indleverer til skattemyndigheden i forbindelse med indgivelse af  

 selvangivelsen for det pågældende skatteår.
 I de tilfælde, hvor de ændrede bestemmelser om beskatning af  

 moderselskaber ikke finder anvendelse for skatteårene 1978-79 og 1979-80, kan  

 datterselskabslempelse indrømmes i overensstemmelse med de hidtil gældende  

 regler i § 17, stk. 3, i lovbekendtgørelse nr. 509 af 23. september 1975 om  

 indkomstbeskatning af aktieselskaber m.v.
 Ansættelse af den udlodningskonto, der skal føres af de i  

 selskabsskattelovens § 1, stk. 1, nr. 1 og 2, nævnte aktieselskaber og andre  

 selskaber, skal foretages første gang for det indkomstår, der ligger til  

 grund for skatteåret 1978-79. Udligningsskat betales første gang for  

 skatteåret 1979-80.
 Skattedepartementet, den 10. februar  

 1977.
H.
P.
Gøtrik.
 /Niels Opstrup.
