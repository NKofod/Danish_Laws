Indledning Med virkning fra den 1. oktober 1993 er der ved lov nr. 438 af 30. juni  

 1993 gennemført en ændring af lov om byfornyelse og boligforbedring.
Der er  

 foretaget en lang række ændringer i loven.
Enkelte af disse ændringer  

 vedrører ligeledes lov om sanering.
 2 af lovens overgangsbestemmelser trådte dog i kraft den 1. juli 1993.  

 Vedrørende ændringen af § 90, stk. 23, henvises nærmere til Bygge- og  

 Boligstyrelsens cirkulæreskrivelse af 5. juli 1993 om a conto udbetaling af  

 rentesikring efter lov om sanering.
 Denne vejledning indeholder en gennemgang af ændringerne, der bl.a.  

 vedrører følgende:
- ændringer i tilvejebringelsesproceduren ved byfornyelses- og  

 boligforbedringsbeslutninger (navnlig § 9), herunder refusionsomfang (§ 57) - byfornyelsesbeslutningers indhold (§7) - godkendelsesbestemmelsen vedr. offentligt ejede bygninger m.v. (§ 7) - § 3- normer om gennemførelse af miljø- og ressourcebesparende  

 foranstaltninger, herunder afhjælpningsforanstaltninger som følge af  

 forurenet jord - ophævelse af § 7 b- delramme - ændring af prioriteringsreglen i § 8 - afskaffelse af dobbelt tilbudspligt ved salg af ejendomme - accessorisk virksomhed for de godkendte byfornyelsesselskaber - kommunal garanti - beregning af bidrag til Byggeskadefonden - udarbejdelse af driftsplaner og sikring af overholdelse af disse i  

 byfornyelsesejendomme - omprioritering af rentesikrede saneringsejendomme.
 Vejledningen er opdelt i følgende afsnit:
1. Forenkling og metodefrihed 2. Byfornyelses- og boligforbedringsbeslutningers  

 indhold 3. Ressourcebegrænsende foranstaltninger samt  

 gennemførelse af miljøforanstaltninger 4. Afskaffelse af dobbelt tilbudspligt ved salg af  

 ejendomme 5. Accessorisk virksomhed for de godkendte  

 byfornyelsesselskaber 6. Kommunal garanti 7. Regulering af ydelsesbidrag til nominallån 8. Byggeskadefonden vedrørende  

 byfornyelsesforanstaltninger 9. Omprioritering af rentesikrede saneringsejendomme Forenkling og metodefrihed Generelt om byfornyelses- og boligforbedringsbeslutninger.
 I dette afsnit gennemgås de gennemførte ændringer i  

 tilvejebringelsesproceduren ved byfornyelses- og  

 boligforbedringsbeslutninger, herunder navnlig forskellige forenklinger og  

 muligheder for metodefrihed for kommunalbestyrelsen.
1.1. Byfornyelsesbeslutninger Gennemgangen af ændringerne følger de 3 faser i  

 tilvejebringelsesproceduren:
 1.1.1. Orientering inden offentliggørelse af forslag. § 9, stk. 1  

 (Fase 1).
De hidtil gældende regler i § 9, stk. 1 og 2, er ophævet.
Derved er  

 ophævet den indledende høringsrunde, der bestod i, at en generel redegørelse  

 - den såkaldte § 9-redegørelse - om bl.a. de byfornyelses - og planmæssige  

 problemer, som området frembød, skulle til offentlig høring.
 Ændringen om ophævelse af disse bestemmelser er begrundet i en forenkling  

 af proceduren og en besparelse i tidsforløbet for tilvejebringelse af en  

 byfornyelsesbeslutning.
Det er imidlertid ikke hensigten med ændringen at reducere beboernes  

 muligheder for reel medindflydelse.
Det er derfor bestemt i § 9, stk. 1, at  

 inden en kommunalbestyrelse udarbejder forslag til beslutning efter § 7, skal  

 kommunalbestyrelsen inden for en frist på mindst 8 uger orientere de ejere og  

 lejere, der inden for det pågældende område forventes at ville blive berørt  

 af forslaget.
Metodefriheden består i, at kommunalbestyrelsen selv kan  

 tilrettelægge sin fremgangsmåde for orientering af ejere og lejere, jf.  

 nærmere under 1.1.2.
 Da reglerne i § 9, stk. 1 og 2, om indledende høringsrunde er ophævet, er  

 den hidtil gældende regel i § 9, stk. 5, sidste pkt., - om offentliggørelse  

 af alternative retningslinier for forslaget fra sammenslutninger af ejere  

 eller lejere - ophævet som en konsekvensændring.
En række bestemmelser i loven er ændret som følge af, at tidspunktet for  

 nærmere angivne rettigheder og pligter tidligere indtrådte, når  

 kommunalbestyrelsen havde offentliggjort en § 9- redegørelse.
En konsekvens  

 af den ændrede tilvejebringelsesprocedure er, at de retsvirkninger, der er  

 omhandlet i bestemmelserne, i stedet knyttes til offentliggørelse af forslag  

 til beslutning.
Det gælder § 5, stk. 3, 2. pkt.,( begrænset anvendelse af  

 bestemmelserne i kap.
VIII), § 31 b, stk. 1, 1. pkt.,( beslutning om  

 fællesarealer), § 56, stk. 2, nr. 1, og § 56, stk. 4,( tilskud til ejere af  

 kondemnerede ejendomme).
 1.1.2.Indhold af orientering.
 Orienteringen skal indeholde oplysning om, at kommunalbestyrelsen påtænker  

 at udarbejde forslag til beslutning efter § 7 samt oplysning om, at de  

 berørte ejere og beboere m.v. kan fremsætte ønsker og forslag inden for en af  

 kommunalbestyrelsen fastsat passende frist.
De ændrede regler indeholder ikke herudover krav til orienteringen.
Det er  

 således overladt til kommunalbestyrelsen efter en vurdering ud fra bl.a.  

 lokale forhold m.v. at fastlægge det nærmere indhold af orienteringen samt,  

 hvorledes orienteringen mest hensigtsmæssigt bør finde sted.
 Ophævelsen af de hidtil gældende bestemmelser i § 9, stk. 1 og 2, hindrer  

 ikke kommunalbestyrelsen i alligevel at udarbejde et materiale, der i indhold  

 svarer til den hidtil gældende obligatoriske § 9-redegørelse.  

 Kommunalbestyrelsen kan således skønne, at det i et konkret område kan være  

 en hensigtsmæssig fremgangsmåde.
 Det er herefter op til kommunalbestyrelsen ud fra en konkret vurdering at  

 vælge, i hvilket omfang den i afsnit 1, pkt. 1.1.- 1.1.5. i Boligstyrelsens  

 cirkulære nr. 99 af 30. juni 1987 nævnte fremgangsmåde om  

 byfornyelsesbeslutningers tilvejebringelse mv. helt eller delvist skal  

 følges.
Vælger kommunen en anden fremgangsmåde end den i § 9, stk. 1, omhandlede,  

 indskrænkes kommunens adgang til at få refunderet udgifter til orientering  

 mv. ikke i forhold til de hidtil gældende muligheder for refusion af udgifter  

 til udarbejdelse af den såkaldte § 9-redegørelse.
Der henvises nærmere til  

 Bygge- og Boligstyrelsens cirkulære af 13. september 1993 om refusion af  

 udgifter til orientering efter § 9, stk. 1, i lov om byfornyelse og  

 boligforbedring, jf. bilag 1.
 Med de gennemførte ændringer er herved tilsigtet at give ejere, lejere  

 m.fl. en sådan orientering, at der på et tidligt tidspunkt skabes mulighed  

 for en åben og konstruktiv dialog og debat mellem disse og  

 kommunalbestyrelsen med henblik på at tilvejebringe et kvalificeret grundlag  

 for forslaget til byfornyelsesbeslutning.
1.1.3. Indsigelser mv. fra ejere og lejere Det er i bemærkningerne til lovforslaget forudsat, at eventuelle ejer- og  

 lejerønsker/-ideer, forslag mv., som fremkommer inden for den af  

 kommunalbestyrelsen fastsatte frist, indgår i kommunalbestyrelsens videre  

 overvejelser vedrørende forslaget til beslutning.
Fremkommer der eksempelvis forslag fra lejere eller ejere, som  

 kommunalbestyrelsen ikke imødekommer, kan kommunalbestyrelsen overveje at  

 medtage sådanne forslag i forbindelse med kommunalbestyrelsens  

 offentliggørelse af forslaget.
Dette gælder især forslag fra en bredere kreds  

 af lejere eller ejere.
1.2. Forslag til byfornyelsesbeslutning. § 9, stk. 2. (Fase 2) Efter afslutningen af den mindst 8 uger lange orienterings- og  

 debatperiode er den første fase af tilvejebringelsesproceduren til ende.
 Anden fase af tilvejebringelsesproceduren består i udarbejdelsen af  

 forslag til byfornyelsesbeslutning og kommunalbestyrelsens vedtagelse af  

 forslaget.
 Bestemmelsen i § 9, stk. 2, om, at selve forslaget skal offentliggøres,  

 svarer til den hidtil gældende bestemmelse i § 9, stk. 3.
I bekendtgørelse nr. 435 af 22. juni 1987 om offentlig orientering om  

 byfornyelses- eller boligforbedringsbeslutninger, forslag hertil samt §  

 9-redegørelse, var der fastsat regler om, at kommunalbestyrelsen skulle  

 bekendtgøre forslaget i dagblade og ugeaviser, der havde almindelig  

 udbredelse i kommunen eller på den måde, der var sædvanlig i kommunen.
Denne  

 bekendtgørelse er nu ophævet.
 Det er fremover hensigten, at der med den ændrede bestemmelse også på  

 dette punkt skal gælde metodefrihed, således at kommunalbestyrelsen kan  

 vælge, hvorledes bekendtgørelse skal ske, og hvad bekendtgørelsen skal  

 indeholde.
1.2.1. Orientering af ejere og lejere i forbindelse med  

 offentliggørelse af forslag Det er i § 9, stk. 3, fastsat, at når forslaget offentliggøres, skal der  

 samtidig gives de af byfornyelsen berørte ejere, lejere m. fl. en sådan  

 orientering om forslaget, at de kan tage stilling til forslaget og dets  

 konsekvenser for den enkelte.Det påhviler således kommunalbestyrelsen at  

 sikre, at ejere og lejere får mulighed for en reel inddragelse i  

 planlægningen af byfornyelsen.
 Orienteringen skal, som efter de hidtidig gældende regler, være ledsaget  

 af forslaget, oplysning om reglerne om offentlig støtte til gennemførelse af  

 beslutningen, reglerne om erstatningsboliger og økonomisk støtte til betaling  

 af husleje og boligindskud m.v. samt registreringsmateriale for den enkelte  

 ejendom.
 Bygge- og Boligstyrelsen har i april 1991 til brug for ejere og lejere  

 udarbejdet følgende informationsmateriale:
 1. Offentlig støtte til byfornyelse og  

 boligforbedring.
 2. Erstatningsboliger, økonomisk støtte til højere  

 husleje.
 3. Samarbejde mellem ejere og lejere.
 4. Byfornyelse kort fortalt.
 Informationsmaterialet vil blive revideret i overensstemmelse med de  

 gennemførte ændringer.
Efter den ændrede bestemmelse i § 9, stk. 5, skal et medlem af  

 kommunalbestyrelsen, som ikke er enig i forslaget til beslutning, for at få  

 offentliggjort sin holdning til forslaget nu gøre en aktiv indsats.
Medlemmet  

 skal således stille krav om, at kommunalbestyrelsen - ud over  

 offentliggørelsen af forslaget - udsender medlemmets afvigende mening med en  

 af medlemmet affattet kort begrundelse herfor.
1.2.2. Orienteringsmåde Bestemmelsen i § 9, stk. 3, angiver ikke, på hvilken måde  

 kommunalbestyrelsen skal orientere de berørte parter.
Begrundelsen herfor er, at kommunalbestyrelsen derved får større  

 metodefrihed og får mulighed for at tilrettelægge informationen i  

 overensstemmelse med lokale traditioner for borgernes medvirken samt i øvrigt  

 ud fra en konkret vurdering af, hvad der måtte være  

 nødvendigt/formålstjenligt i det enkelte tilfælde.
Eksempelvis kan  

 orienteringen ske gennem aviser, adresseløse forsendelser, publikationer,  

 video, annoncering, beboermøder m.v.
1.2.3. Indsigelsesmuligheder Efter bestemmelsen i § 9, stk. 4, skal kommunalbestyrelsen oplyse om, at  

 der kan fremsættes indsigelse mod og ændringsforslag til den planlagte  

 beslutning inden for en af kommunalbestyrelsen fastsat frist, der skal være  

 på mindst 8 uger.
Bestemmelsen svarer til den hidtil gældende i § 9, stk. 6.
 Ved beregningen af den fastsatte frist bortses fra juli måned.
1.2.4. Forslagets vedtagelse Efter udløbet af indsigelsesfristen kan kommunalbestyrelsen træffe  

 beslutning om byfornyelse efter § 7.
 Hvis der rettidigt er fremsat indsigelser eller ændringsforslag, kan  

 kommunalbestyrelsen - efter bestemmelsen i § 9, stk. 6, - dog tidligst 4 uger  

 efter udløbet af indsigelsesfristen træffe beslutning efter § 7. Dette  

 indebærer, at kommunalbestyrelsen i så fald nøje må overveje og tage stilling  

 til, hvorvidt de enkelte indsigelser eller ændringsforslag bør give anledning  

 til ændringer i forhold til forslaget.
Hvis kommunalbestyrelsen vil foretage ændringer i forslaget, som på  

 væsentlig måde berører andre end dem, der har foranlediget ændringen  

 foretaget, kan kommunalbestyrelsen ikke træffe beslutning efter § 7, før de  

 pågældende er underrettet om ændringen og har fået lejlighed til at fremsætte  

 bemærkninger inden en af kommunalbestyrelsen fastsat frist.
Længden af  

 fristen for at fremsætte bemærkninger må fastsættes under hensyn til  

 situationen i hvert enkelt tilfælde afhængig af ændringernes omfang og  

 væsentlighed.
 Hvis ændringerne er så omfattende, at der reelt foreligger et nyt forslag,  

 skal kommunalbestyrelsen foretage fornyet offentliggørelse efter reglerne i §  

 9, stk. 2-5.
 Ved beregningen af de fastsatte frister bortses fra juli måned.
 De nye bestemmelser i § 9, stk. 6-8 svarer til de hidtil gældende  

 bestemmelser i § 9, stk. 7-9.
 De nævnte frister i § 9, stk. 4 og 6, og bestemmelsen i stk. 7, er som  

 hidtil fastsat således, at der er overensstemmelse med planlovgivningen.
1.3. Byfornyelsesbeslutningens bekendtgørelse. § 10. (Fase 3) Tredje fase af tilvejebringelsesproceduren består i bekendtgørelse af  

 beslutningen, orientering af ejere og lejere samt tinglysning af  

 beslutningen.
 Umiddelbart efter kommunens vedtagelse bekendtgøres beslutningen.  

 Kommunalbestyrelsen kan også i denne fase vælge, hvilken måde orienteringen  

 skal ske på.I Bygge- og Boligstyrelsens bekendtgørelse af 13. september 1993  

 om offentlig orientering om byfornyelses- eller boligforbedringsbeslutninger  

 er der fastsat regler om indholdet af den offentlige orientering.  

 Bekendtgørelsen er optaget som bilag 2.
I bekendtgørelsen er det - ud fra et ønske om at forenkle reglerne -  

 blandt andet bestemt, at kommunalbestyrelsen skal bekendtgøre, at forslaget  

 er vedtaget.
Kommunalbestyrelsen behøver altså ikke at bekendtgøre selve  

 indholdet af beslutningen.
Kommunalbestyrelsen kan således henvise til det  

 tidligere offentliggjorte materiale og skal herudover kun bekendtgøre  

 eventuelle væsentlige ændringer heri.
1.3.1. Underretning af ejere og lejere I henhold til § 10, stk. 2, skal kommunalbestyrelsen meddele ejere og  

 lejere i de ejendomme, der er omfattet af beslutningen, at forslaget er  

 vedtaget.
 Kommunalbestyrelsen fritages herved for at udsende tidligere fremsendt  

 materiale, men kan i denne forbindelse nøjes med at henvise til dette samt  

 oplyse om eventuelle væsentlige ændringer heri.
Kommunalbestyrelsen skal dog oplyse, hvilke ejendomme der skal  

 rådes over af hensyn til beslutningens gennemførelse.
Det er nødvendigt at  

 underrette herom af hensyn til sammenhængen med § 11, stk. 1, om ejerens ret  

 til at forlange overtagelse.
 Den hidtil gældende regel om, at udsendelse kan ske ved afgivelse af  

 adresseløse forsendelser til omdeling,er ophævet som led i en  

 regelforenkling.
 Det er ikke herved hensigten at afskære kommunalbestyrelsen fra at vælge  

 denne udsendelsesform, hvis kommunalbestyrelsen i det konkrete tilfælde  

 skønner, at denne er hensigtsmæssig.
1.4. Boligforbedringsbeslutninger Der er i § 33, stk. 2, gennemført en ændret bestemmelse om, at når forslag  

 til boligforbedringsbeslutning offentliggøres, skal kommunalbestyrelsen  

 samtidig give de berørte ejere og lejere m.fl. en sådan orientering om  

 forslaget, at de kan vurdere forslaget og dets konsekvenser.
 Det påhviler således kommunalbestyrelsen at sikre, at ejere og lejere får  

 mulighed for en reel inddragelse i planlægningen af byfornyelsen.
 Orienteringen skal være ledsaget af forslaget, oplysning om reglerne for  

 offentlig støtte til beslutningens gennemførelse, reglerne om  

 erstatningsboliger og om økonomisk støtte til betaling af husleje og  

 boligindskud m.v., samt registreringsmateriale for de enkelte ejendomme.
 Bygge- og Boligstyrelsen vil revidere det foreliggende  

 informationsmateriale fra 1991 i overensstemmelse med de gennemførte  

 ændringer.
I Bygge- og Boligstyrelsens bekendtgørelse af 13. september 1993 om  

 offentlig orientering om byfornyelses- eller boligforbedringsbeslutninger er  

 optaget regler om minimum for indholdet af orienteringen.
Bekendtgørelsen er  

 optaget som bilag 2.
 1.5. Boligstyrelsens cirkulære nr. 99 af 30.6. 1987 om byfornyelses-  

 og boligforbedringsbeslutningers tilvejebringelse mv.
De gennemførte ændringer af fremgangsmåden i forbindelse med  

 tilvejebringelsen af byfornyelses- og boligforbedringsbeslutninger giver  

 kommunalbestyrelsen mulighed for at vælge den mest hensigtsmæssige  

 fremgangsmåde inden for de 3 faser i tilvejebringelsesproceduren.
Dette  

 indebærer, at kommunalbestyrelsen ikke er afskåret fra helt eller delvist at  

 følge den fremgangsmåde, som er omhandlet i de nu ændrede bestemmelser.
Hovedvægten i cirkulæret fra 1987 er lagt på en gennemgang af kravene til  

 den redegørelse, der tidligere skulle udarbejdes i medfør af dagældende § 9,  

 stk. 1 og 2, dvs. daværende 1. fase.
Disse krav, som ikke længere er  

 bindende, er behandlet i det nævnte cirkulæres pkt. 1.1.- 1.1.5. Da  

 kommunalbestyrelsen - som nævnt - fortsat kan vælge at udarbejde en' § 9-  

 redegørelse' kan disse punkter i cirkulæret derfor have vejledende betydning  

 for kommunalbestyrelsen.
Vejledningen kan således suppleres med cirkulæret  

 fra 1987 på de omhandlede punkter.
Endvidere behandles i cirkulæret kravene til beslutningsforslag og  

 proceduren for forslagets endelige vedtagelse, offentliggørelse og udsendelse  

 samt reglerne om bekendtgørelse og tinglysning.
Kravene er behandlet i pkt.  

 1.2.-1.4.3. Da kommunalbestyrelsen tillige ved de 2 sidste faser af  

 tilvejebringelsesproceduren har metodefrihed kan de anførte retningslinier  

 have vejledende betydning.
Herudover omtaler cirkulæret i pkt.1.5.1. og 2. mulighederne for en  

 begrænset adgang til at ombygge erhvervslokaler til boliger.
Lovens § 7 er nu  

 ændret, men der er ikke gennemført nogen realitetsændring på dette område.
De  

 ændrede bestemmelser vil blive nærmere gennemgået i forbindelse med en  

 forestående revision af styrelsens vejledning fra maj 1991 om kvalitetsnormer  

 og friarealforbedring i byfornyelsen.
I cirkulærets afsnit 2 omtales mulige foranstaltninger forud for  

 byfornyelsesbeslutninger efter lovens § 7 a.
Disse bestemmelser er fortsat  

 gældende.
Cirkulærets afsnit 3 omhandler boligforbedringsbeslutninger.
Afsnittet  

 erstattes af vejledningens pkt. 1.4.
1.6. Ændringer vedrørende § 7 b-delramme og prioriteringsregelen i §  

 8 Den hidtil begrænsede adgang til at træffe boligforbedringsbeslutninger i  

 kommuner med væsentlige byfornyelsesproblemer inden for den særlige § 7  

 b-delramme er ophævet.
De gennemførte ændringer indebærer, at kommunalbestyrelsen i kommuner med  

 såvel byfornyelsesproblemer som boligforbedringsproblemer kan anvende både  

 byfornyelsesbeslutninger efter kap.
II og boligforbedringsbeslutninger efter  

 kap.
III til løsning af disse problemer.
 Det vil således i sådanne kommuner være muligt at gennemføre  

 boligforbedringsbeslutninger såvel i som uden for byfornyelsesområder som  

 angivet i lovens § 2.
Dette medfører, at kommunalbestyrelsen i højere grad får mulighed for -  

 under iagttagelse af prioriteringsreglen i § 8 - at gennemføre spredt  

 byfornyelse.
Den enkelte kommunalbestyrelse får herved mulighed for via sin  

 byfornyelsesplanlægning at udnytte den afsmittende effekt, som den offentligt  

 støttede byfornyelse kan have i forhold til ustøttet byfornyelse.
 Kommunalbestyrelsen kan dog ikke vælge at bruge hele sin tilsagnsramme til  

 gennemførelse af boligforbedringsbeslutninger uden for byfornyelsesområder,  

 idet dette vil være i strid med prioriteringsbestemmelsen i § 8, stk. 1.
 Der er ikke, som efter de hidtil gældende regler, fastsat rammer for, hvor  

 meget af den tildelte ramme som kan anvendes til den ene eller den anden  

 beslutningstype.
 Det er således op til kommunalbestyrelsen at afgøre, hvorledes de tildelte  

 midler ud fra en helhedsbetragtning og under iagttagelse af  

 prioriteringsreglen iøvrigt kan anvendes, således at byfornyelseslovens  

 målsætning mest effektivt bliver opfyldt.
Det er fortsat en betingelse for at træffe boligforbedringsbeslutninger  

 efter kap.
III i byfornyelsesområder, at disse efter kommunalbestyrelsens  

 skøn ikke vil stride mod en eventuelt kommende byfornyelsesbeslutning  

 vedrørende det område, hvor ejendommen ligger.
 Ændringerne får ikke betydning for kommuner uden byfornyelsesproblemer.
Byfornyelses- og  

 boligforbedringsbeslutningers indhold Ved lovændringerne er der gennemført en præcisering af, hvad en  

 byfornyelses- eller boligforbedringsbeslutning kan indeholde.
Der er således  

 bl.a. mulighed for, at indretning af boliger i uudnyttet etageareal, herunder  

 tagetager, samt opdeling af uhensigtsmæssigt store lejligheder kan omfattes  

 af en beslutning.
For såvidt angår byfornyelsesbeslutninger er der efter Bygge- og  

 Boligstyrelsens godkendelse i hver enkelt sag åbnet for ombygning til  

 beboelse eller nedrivning af bygninger, der er offentligt ejede eller er ejet  

 af private, hvor det offentlige har en ikke uvæsentlig indflydelse på  

 driften.
De nærmere betingelser er fastsat i Bygge- og Boligstyrelsens  

 bekendtgørelse af 13. september 1993 om ombygning eller nedrivning af visse  

 offentlige og private bygninger.
Bekendtgørelsen er optaget som bilag 3.
 Endvidere vil der i forbindelse med revisionen af bekendtgørelse nr. 618  

 af 29. august 1990 om kvalitetsnormer m.v. blive fastsat bestemmelser om at  

 udvide grænsen for tilbygningers størrelse i tilfælde af installationsmangler  

 fra 5 m2 til 10 m2.
 Bygge- og Boligstyrelsen vil i forbindelse med revisionen af styrelsens  

 vejledning om kvalitetsnormer og friarealforbedring i byfornyelsen foretage  

 en mere detailleret gennemgang af de i § 7 omhandlede ændringer.
Ressourcebegrænsende foranstaltninger samt  

 gennemførelse af 3. Med henblik på at muliggøre, at kommunalbestyrelsen  

 kan vælge at lade beslutningen omfatte ressourcebegrænsende foranstaltninger  

 samt gennemførelse af miljøforanstaltninger, samt for at skabe mulighed for  

 overordnet at kunne kræve opfyldelse af miljøkrav som betingelse for  

 byfornyelsesstøtte, er det i § 3, stk. 4, nu fastsat, at boligministeren kan  

 fastsætte normer herom samt regler for normernes anvendelse.
 3.1. Begrundelsen for ændringen er endvidere ønsket om også på miljø- og  

 ressourceområdet at give mulighed for at kunne fastsætte bestemmelser og  

 løbende justere disse i overensstemmelse med den hastige tekniske udvikling  

 på disse områder. Ændringen betyder, at kravene til istandsættelsesarbejder,  

 der gennemføres i henhold til byfornyelsesloven, hele tiden kan tilpasses  

 denne udvikling.
 Det er hensigten i forbindelse med en revision af Boligministeriets  

 bekendtgørelse nr. 618 af 29. august 1990 om kvalitetsnormer og  

 friarealforbedring for beboelsesejendomme mv. efter lov om byfornyelse og  

 boligforbedring at fastsætte bestemmelser om, at kommunalbestyrelsen i  

 konkrete ombygningssager skal påse, at ejendommen tilknyttes kollektive  

 varmeforsyningsanlæg, såfremt det er i overensstemmelse med kommunens  

 varmeplanlægning, at der genbruges byggematerialer - såvidt det er teknisk  

 muligt - fra ejendommen, karreen eller området, og at der ved renovering af  

 køkken og bad anvendes vandbesparende armaturer m.v.
 Det er endvidere hensigten i en revideret bekendtgørelse at fastsætte  

 bestemmelser om bl.a. affaldshåndtering.
 3.2. Endelig er det hensigten at fastsætte bestemmelser om, at der i et  

 nærmere begrænset omfang i forbindelse med etablering af nødvendige udendørs  

 opholdsarealer kan foretages visse afhjælpningsforanstaltninger som følge af  

 forurening af jord.
 En revision af nævnte bekendtgørelse vil blive fulgt op af en revision af  

 Bygge- og Boligstyrelsens vejledning om kvalitetsnormer og friarealforbedring  

 i byfornyelsen.
 Udgifter til forundersøgelser m.v. med henblik på at fastslå  

 forureningsgrad og karakteren af afværgeforanstaltninger vil kunne anmeldes  

 til refusion, uanset at ejendommen ikke senere omfattes af beslutningen.
 Mere omfattende forurening, som f.eks. er grundvandstruende, kan ikke  

 afhjælpes efter byfornyelseslovens bestemmelser, men forudsættes afhjulpet  

 efter miljølovgivningen.
Det er samtidig præciseret, at der som følge af forurening kan foretages  

 afhjælpningsforanstaltninger f.eks. af det til bygningen hørende kloaksystem,  

 men ikke af det offentlige kloaksystem.
Foranstaltninger vedrørende  

 bygningens kloaksystem kan dog kun foretages, såfremt kommunalbestyrelsen  

 samtidig træffer beslutning om forbedring eller nedrivning af bygningen.
Afskaffelse af dobbelt tilbudspligt ved  

 salg af ejendomme Ved ændringen af bestemmelsen i § 15, stk. 3, er det fastsat, at der kun  

 skal være tilbudspligt efter reglerne i byfornyelsesloven og ikke som efter  

 gældende regler - når der er tale om overdragelse af ejendommen - både efter  

 byfornyelsesloven og lejeloven.
 Baggrunden for ændringen er ønsket om forenkling af reglerne.
 Det enstrengede system er begrænset til kun at gælde i indtil 2 år efter,  

 at lejerne har afslået at overtage ejendommen efter § 14, stk. 4, og kun i de  

 tilfælde, hvor ejendommen efter lejeloven tilbydes til samme eller større  

 købesum, end der er tilbudt efter byfornyelseslovens § 14, stk. 5.
 Herved elimineres det dobbelte tilbudssystem, uden at eventuelle senere  

 tilkommende lejere herved får en ringere retsstilling end andre lejere.
Et flertal af lejerne kan - så længe ejendommen er i kommunens eje - efter  

 bestemmelsen i § 15, stk. 4, begære ejendommen overtaget som privat eller  

 almennyttig andelsboligforening.
Lejerne har således, lige indtil en  

 overdragelse har fundet sted, mulighed for at erhverve ejendommen.
 Den hidtil gældende bestemmelse i § 15, stk. 3, 2. pkt., er ophævet, da  

 den har haft ringe praktisk betydning.
Accessorisk virksomhed for de godkendte  

 byfornyelsesselskaber Den gennemførte ændring vedrørende § 48, stk. 4, er af præciserende  

 karakter.
De godkendte byfornyelsesselskaber fik med åbningen af rådgiverområdet i  

 1990 mulighed for at udøve accessorisk virksomhed til de egentlige  

 byfornyelsesopgaver.
Flere af de godkendte byfornyelsesselskaber har blandt  

 andet ud fra det eksportmæssige potentiale, der ligger i salg af dansk  

 know-how inden for boligområdet, i dag fået godkendt vedtægtsændringer.  

 Ændringerne giver dem mulighed for at udøve accessorisk virksomhed gennem  

 selvstændige datterselskaber i et nærmere angivet omfang, herunder også  

 virksomhed i udlandet.
Kommunal garanti Bestemmelsen i § 58 om kommunal garanti for den del af det værdiforøgende  

 ombygningslån, der ikke kan optages, uden at der stilles særlig sikkerhed for  

 långivningen, er ændret på to punkter.
 Dels er det nu præciseret i loven, at kommunalbestyrelsen som vilkår for  

 at yde garanti for værdiforøgende lån i private udlejningsejendomme, der ejes  

 af et aktieselskab, et anpartsselskab el. lign., kan kræve, at  

 hovedaktionæren eller andre personer, der har en bestemmende indflydelse på  

 selskabet, tillige hæfter personligt for lånet.
 Dels er der givet boligministeren en bemyndigelse til at fastsætte nærmere  

 regler om kommunalbestyrelsens ydelse af garanti, herunder om størrelsen af  

 garantien.
 Der forventes i løbet af efteråret 1993 udstedt en bekendtgørelse herom,  

 ligesom der forventes udsendt en vejledning til kommunerne, der bredere  

 behandler problemerne i forbindelse med ydelse af garanti efter § 58.
Regulering af ydelsesbidrag til nominallån På grundlag af de hidtil gældende bestemmelser i § 59 b, stk. 3 og 4, er  

 der sket en regulering af beboerbetalingen i private udlejningsejendomme, der  

 ikke har været ganske lig den regulering, der er foretaget i de ejendomme,  

 hvor de værdiforøgende ombygningsudgifter er finansieret med indekslån.
 Med bestemmelsen i § 59 b, stk. 3, er der nu rettet op på denne forskel i  

 den fremtidige regulering.
 Det er dog nødvendigt pr. 1. januar 1994 at foretage en særlig regulering  

 for at rette op på forskellen i den regulering, der har fundet sted.
Byggeskadefonden vedrørende  

 byfornyelsesforanstaltninger 8.1. Beregning af bidrag Beregningsgrundlaget for indbetaling til fonden er i § 69 d, stk. 1,  

 ændret, således at der er skabt overensstemmelse mellem indbetalinger og  

 fondens dækningsområde.
Ved beregning af bidraget, skal der således ikke -  

 som ved beregning af de støtteberettigede udgifter - ske fradrag for de i §  

 59, stk. 2, nr. 1 - 3, angivne beløb.
Bidraget til fonden udgør herefter 1  

 pct. af de godkendte ombygningsudgifter.
 Baggrunden for ændringen er, at der efter de hidtil gældende regler kunne  

 forekomme tilfælde, hvor grundlaget for beregning af bidrag til fonden blev  

 reduceret, f.eks. som følge af tilskud efter anden lovgivning, hvilket  

 indebar, at fondens dækningsområde ikke blev modsvaret af de indbetalte  

 bidrag.
Det er en konsekvens af det ændrede beregningsgrundlag, at bidragspligten  

 udvides til ligeledes at omfatte retableringsarbejder, i det omfang disse  

 arbejder skal kvalitetssikres efter Byggestyrelsens cirkulære af 12. november  

 1986 om kvalitetssikring af byggearbejder.
Kvalitetssikringscirkulærets § 1,  

 stk. 2, angiver, at ombygningsarbejder skal kvalitetssikres, når disse  

 gennemføres efter et projektmateriale og har et sådant omfang, at de i det  

 væsentlige organiseres og afvikles som en byggesag.
8.2. Udarbejdelse af driftsplaner I Bygge- og Boligstyrelsens bekendtgørelse om bygningsdrift vedrørende  

 arbejder, der er omfattet af § 69 a, stk. 2, i lov om byfornyelse og  

 boligforbedring vil der blive fastsat regler om driftsplaner, herunder regler  

 om, at kommunalbestyrelsen som vilkår for den offentlige støtte senest ved  

 berigtigelse af ombygningsregnskab påser, at der foreligger en driftsplan.
Det er ikke hensigten, at kommunalbestyrelsen skal godkende driftsplanen  

 eller føre tilsyn med, at driftsplanen overholdes.
Bestemmelsen indebærer  

 ikke, at kommunalbestyrelsen bliver tilsynsmyndighed, for så vidt angår  

 driften af byfornyede ejendomme.
Udstedelse af nævnte bekendtgørelse vil blive fulgt op af en vejledning om  

 drift af byfornyede ejendomme.
Der vil i vejledningen samtidig blive  

 redegjort for de ændrede bestemmelser i § 69 b, stk. 2-8, navnlig om adgang  

 til at indbringe spørgsmålet om ejers eventuelt manglende overholdelse af  

 driftsplaner for byfornyelsesnævn/huslejenævn samt adgang for Grundejernes  

 Investeringsfond til at udføre bestemte foranstaltninger.
 Som følge af de gennemførte lovændringer forventer Bygge- og  

 Boligstyrelsen i efteråret 1993 at udsende reviderede skemaer (skema 1-4) til  

 brug for offentlig støtte til ombygningsprojekt og regnskabsgodkendelse.
Omprioritering af rentesikrede  

 saneringsejendomme Der er åbnet mulighed for via bestemmelsen i § 90, stk. 20, at der i  

 ejendomme, der er omfattet af en godkendt saneringsplan, kan foretages  

 omprioritering af de lån, hvortil der ydes rentesikring efter saneringsloven,  

 uden at dette medfører, at rentesikringen bortfalder.
 Bestemmelsen svarer i princippet til bestemmelsen i § 56 a i  

 boligbyggeriloven om omprioritering af det rentesikrede, almennyttige  

 boligbyggeri, idet adgangen til omprioritering i saneringsejendomme dog er  

 frivillig.
Det overordnede princip for omprioritering af lån, hvortil der ydes  

 rentesikring, er, at omprioriteringslånenes løbetid ikke må overstige de  

 indfriede låns restløbetid.
Ved omprioriteringen må låntageren ikke opnå et  

 kontantprovenu, men der kan til omprioriteringslånene lægges evt. kurstab og  

 transaktionsomkostninger i forbindelse med omprioriteringen, såsom  

 stempeludgifter, tinglysning, evt. nyt indskud mv.
 Kommunegarantien overføres til omprioriteringslånene, således at der ydes  

 samme procentvise kommunal garanti som for de indfriede lån.
 Såfremt omprioriteringslånene overstiger de indfriede låns restgæld som  

 følge af kurstab, ydes der således samme procentvise garanti for denne del af  

 lånene.
 I Bygge- og Boligstyrelsens bekendtgørelse om konvertering af  

 realkreditlån, hvortil der ydes rentesikring efter saneringsloven, vil de  

 nærmere betingelser for omprioriteringsadgangen blive fastlagt.
Bygge- og Boligstyrelsen, den 20.  

 september 1993 Birthe Lehmann / Bent Fjord Bilag 1 Bygge- og Boligstyrelsens cirkulære nr. 151 af 13. september 1993 Cirkulære om refusion af udgifter til orientering efter § 9, stk. 1, i lov  

 om byfornyelse og boligforbedring I medfør af § 66, stk. 3, i lov om byfornyelse og boligforbedring, jf.  

 lovbekendtgørelse nr. 658 af 11. august 1993, fastsættes:
 § 1.  Staten refunderer maksimalt kommunen følgende  

 udgifter til orientering af ejere og lejere efter lovens § 9, stk. 1,:
 § 2.  Cirkulæret træder i kraft den 1. oktober 1993.
Bygge- og Boligstyrelsen, den 13.  

 september 1993 Rud Werborg / Bent Fjord Boligmin., Bilag 2 Bygge- og Boligstyrelsens bekendtgørelse nr. 744 af 13. september  

 1993 Bekendtgørelse om offentlig orientering om byfornyelses- eller  

 boligforbedringsbeslutninger I medfør af § 10, stk. 1, i lov om byfornyelse og boligforbedring, jf.  

 lovbekendtgørelse nr. 658 af 11. august 1993, fastsættes:
§ 1.  Umiddelbart efter, at kommunalbestyrelsen har  

 truffet beslutning om byfornyelse efter lovens § 7 eller boligforbedring  

 efter lovens § 32, bekendtgør kommunalbestyrelsen dette.
Kommunalbestyrelsen  

 kan vælge, hvorledes bekendtgørelsen skal ske.
Bekendtgørelsen skal indeholde  

 oplysning om tidligere offentliggjort materiale.
Er der foretaget væsentlige  

 ændringer heri, skal disse samtidig bekendtgøres.
 Stk. 2.  Bekendtgørelsen skal endvidere indeholde:
 § 2.  Bekendtgørelsen træder i kraft den 1. oktober  

 1993. Samtidig ophæves Boligstyrelsens bekendtgørelse nr. 435 af 22. juni  

 1987 om offentlig orientering om byfornyelses- eller  

 boligforbedringsbeslutninger, forslag hertil samt § 9- redegørelse.
Bygge- og Boligstyrelsen, den 13.  

 september 1993 Rud Werborg / Bent Fjord Bilag 3 Bygge- og Boligstyrelsens bekendtgørelse nr. 743 af 13. setpember  

 1993 Bekendtgørelse om ombygning eller nedrivning af visse offentlige og  

 private bygninger I medfør af § 7, stk. 4, i lov om byfornyelse og boligforbedring, jf.  

 lovbekendtgørelse nr. 658 af 11. august 1993, fastsættes:
 § 1.  Bekendtgørelsen finder anvendelse på bygninger,  

 der ikke indeholder beboelse, og som er offentligt ejede, samt private  

 bygninger, der ikke indeholder beboelse, og hvor det offentlige har en ikke  

 uvæsentlig indflydelse på driften.
 § 2.  For bygninger, der er omfattet af § 1, kan  

 Bygge- og Boligstyrelsen som led i en beslutning efter lovens kapitel II  

 godkende ombygning til beboelse samt nedrivning af bygninger, der senest har  

 været anvendt til offentligt formål, eller hvor det offentlige har haft en  

 ikke uvæsentlig indflydelse på driften.
 § 3.  Godkendelse efter § 2 kan kun ske, såfremt:
 § 4.  Bekendtgørelsen træder i kraft den 1. oktober  

 1993.
