 I tilslutning til cirkulære af d.d. om anvendelse af kriminalforsorgens  

 pensioner, skal følgende bemærkes:
A.
Almindelige bemærkninger.
 Ved møde i september 1984 med forstanderne for kriminalforsorgens  

 pensioner blev det tilkendegivet, at direktoratet ville udarbejde et  

 cirkulære vedrørende pensionsområdet.
 Med henblik på en bedre udnyttelse af kriminalforsorgens pensioner  

 fastsætter cirkulæret regler for, hvilke personer der kan optages efter  

 pensionernes egen afgørelse, og hvilke personer der kun kan optages efter  

 direktoratets godkendelse.
Direktoratet finder det hensigtsmæssigt, at indsatte under udgang,  

 domfældte, der overføres i medfør af straffelovens § 49, stk. 2, og klienter  

 under tilsyn optages i en passende blanding, og at den optagne beboergruppe  

 ikke udelukkende består af personer med betydelige sociale og personlige  

 vanskeligheder.
Dette er i overensstemmelse med det af »Arbejdsgruppen  

 vedrørende udnyttelse af kriminalforsorgens pensioner m.v.« foreslåede  

 »udtyndingsprincip«.
Det overlades til de enkelte pensioner at  

 foretage denne blanding hensigtsmæssigt.
 Det forventes, at der i enkeltstående tilfælde vil kunne modtages aktive  

 stofmisbrugere, der skal nedtrappes, samt klienter i længerevarende  

 metadonbehandling.
 Ved cirkulærets ikrafttræden vil der til brug for henvisende  

 tjenestesteder og personer, der overvejer at flytte ind på en pension, være  

 udsendt et skriftligt materiale om de enkelte pensioners indretning,  

 opholdsbetingelser og behandlingsmuligheder, jf. herved også bemærkningerne  

 til § 1, stk. 4, og § 6.
Fra 1. januar 1988 ligestilles pensionen på Holsbjergvej med de øvrige  

 pensioner m.v.
Institutionen vil således ikke fremover være administrativt  

 knyttet til Anstalten ved Herstedvester.
Det betyder, at den ikke kan  

 anvendes som frigangsinstitution, men fortsat kan modtage udstationerede fra  

 kriminalforsorgens anstalter.
Hvis pladsforholdene tillader det, vil der  

 endvidere kunne optages klienter, som er under tilsyn af kriminalforsorgens  

 afdelinger, og undtagelsesvis de i cirkulærets § 1, stk. 1, nr. 5, omtalte  

 klienter.
B.
Bemærkninger til de enkelte bestemmelser.  Ad § 1, stk. 1:
Den i bestemmelsen nr. 1-4 nævnte rækkefølge er ikke udtryk for en  

 prioritering, jf. det ovenfor nævnte om udtynding.
Udgang nævnt under nr. 2  

 omfatter udstationering,almindelig udgang, § 31-udgang, men ikke frigang, som  

 kun kan finde sted fra anstalt eller arresthus.
Udstationering på  

 kriminalforsorgens pensioner m.v. kan dog være på frigangslignende vilkår.  

 Personer, der er i frivilligt tilsyn, anses omfattet af nr. 5, om hvilken  

 gruppe det gælder, at direktoratet træffer afgørelse om optagelse (§ 1, stk.  

 3). Derimod er børn, der optages på pensionerne sammen med forældrene ikke  

 omfattet af nr. 5, og optagelse kan således ske uden direktoratets  

 godkendelse.
 Ad § 1, stk. 2:
Hovedreglen er, at pensionerne træffer afgørelse om optagelse.
Hvis der er  

 uenighed mellem pension og henvisende tjenestested om optagelse af en person,  

 forelægges sagen for direktoratet (for 2. kontor for så vidt der er tale om  

 indsatte, der skal på udgang eller om overførsler i medfør af straffelovens §  

 49, stk. 2, og for 5. kontor i øvrige sager). Der er her tale om  

 regelfastsættelse af gældende praksis.
 Ad § 1, stk. 3:
 Direktoratet (2. kontor) træffer fortsat afgørelse om optagelse af  

 domsfældte, der er omfattet af straffelovens § 49, stk. 2, i sager vedrørende  

 udstationering af langtidsindsatte og i sager, hvor udstationeringsperioden  

 strækker sig udover 3 måneder, jf. udgangscirkulærets § 6, stk. 4, og § 21,  

 stk. 2.
 Endvidere træffer direktoratet (5. kontor) afgørelse i sager om optagelse  

 af personer, der ikke er under tilsyn, og om disse personers fortsatte ophold  

 på pensionerne, jf. § 1, stk. 1, nr. 5, og § 2.
 Det bemærkes, at ordningen, hvorefter ungdomspensionen Skejby kan optage  

 såkaldte »- klienter«, opretholdes.
 Ad § 1, stk. 4:
I det skriftlige materiale vedrørende de enkelte pensioner vil det være  

 meddelt, hvor der kan modtages akuthenviste, og hvor mange pladser, der er  

 til rådighed for denne gruppe.
En akutplads kan kun optages af samme person i  

 8 dage, hvorfor spørgsmålet om ophold udover de 8 dage for så vidt angår  

 personer, der er omfattet af § 1, stk. 1, nr. 5, afgøres af direktoratet (5.  

 kontor). Direktoratet vil fremover følge anvendelsen af pensionernes  

 akutpladser.
 Ad § 2:
Bestemmelsen vedrører først og fremmest optagne beboere, der udgår af  

 tilsyn under opholdet, men forinden andet opholdssted er tilvejebragt.
Reglen  

 kan også vedrøre udstationerede, der løslades uden vilkår uden tilsyn, mens  

 de bor på pensionen.
Som nævnt ovenfor skal spørgsmålet om fortsat ophold  

 udover 1 måned, efter at grundlaget for ophold er bortfaldet, forelægges for  

 direktoratet (5. kontor).
 Ad § 3, stk. 1:
Der er med denne bestemmelse ikke tilsigtet nogen ændring i praksis i  

 samarbejdet mellem pensionerne og øvrige tjenestesteder.
De gældende  

 principper for delegation af sager og registrering af beboere på pensionerne  

 opretholdes.
Om henvisningen til samarbejde mellem pensionerne og  

 socialforvaltninger vedrørende beboere, der er omfattet af § 1, stk. 1, nr.  

 5, bemærkes særligt, at der skal sikres opholdsbetaling for den del af  

 gruppen, der oppebærer bistandshjælp.
 Ad § 3, stk. 2:
Den forsorgsmæssige bistand til akutanbragte skal fortsat varetages af  

 henvisende tjenestested.
Det vil navnlig være afdelingens opgave at sikre  

 andet opholdssted til den anbragte inden forløbet af 8 dage fra anbringelsen.
 Ad § 4:
 Pensionerne har pligt til, på almindelige journalark, at føre journal for  

 alle beboere, herunder beboere omfattet af § 1, stk. 1, nr. 5, og  

 akutanbragte.
 Ad § 6:
 De af pensionerne udarbejdede husordener og de nævnte  

 institutionsbeskrivelser, der er godkendt af direktoratet, indeholder bl.a.  

 følgende afsnit: 1. beskrivelse af pensionens optagelsesprocedure, 2.  

 oplysning om betaling for ophold og eventuel kost, 3. oplysning om forhold,  

 der kan føre til bortvisning, og eventuelle andre følger af overtrædelse af  

 opholdsbetingelserne, 4. oplysning om optagne beboeres adgang til at klage  

 til direktoratet over pensionens afgørelser, 5. oplysning om pensionens  

 regler for arbejde, dagens tidsmæssige forløb, beboernes pligter vedrørende  

 deltagelse i fællesaktiviteter m.v., og 6. beboeres adgang til at have husdyr  

 på pensionen.
 Det under 1 - 6 nævnte er ikke udtømmende, og de enkelte pensioner kan  

 anføre andre for den enkelte pension relevante forhold.
På nogle pensioner er der på grund af særlige forhold supplerende regler,  

 som ikke er optaget i husorden eller institutionsbeskrivelse.
Disse regler  

 skal, for så vidt de indeholder bestemmelser, der kan føre til bortvisning,  

 være godkendt af direktoratet.
Med hensyn til optagelsesproceduren bemærkes særligt, at det ikke er  

 ønsket at gribe afgørende ind i den måde, hvorpå pensionerne optager  

 klienter, medmindre der er forsinkende led.
Allerede optagne klienters  

 deltagelse i optagelsesproceduren er således ikke udelukket, såfremt denne  

 deltagelse ikke forsinker optagelsen unødigt.
Personer under tilsyn, indsatte og andre, der henvises til  

 kriminalforsorgens pensioner, skal have mulighed for at gøre sig bekendt med  

 de enkelte pensioners indretning og betingelserne for opholdet forinden  

 optagelse.
Forinden eller umiddelbart efter optagelse skal pågældende have  

 udleveret en husorden og eventuelle supplerende regler.
 Ad § 7:
 Bestemmelsen indeholder hjemmelen for og beskrivelse af fremgangsmåden i  

 forbindelse med bortvisning af beboere.
 Ad § 7, stk. 2:
Pensionens leder kan bemyndige vagthavende medarbejder til at træffe  

 afgørelse om bortvisning.
Bestemmelsen hindrer ikke, at bortvisning i ganske  

 særlige tilfælde kan ske umiddelbart.
Sker en bortvisning med så kort varsel,  

 at fremgangsmåden i bestemmelsen (stk. 2 - 6) ikke kan følges, skal den  

 medarbejder, der foretager bortvisningen, straks efter det foretagne  

 udfærdige et notat med nøje beskrivelse af bortvisningsgrundlaget og den  

 trufne afgørelse (se også § 7, stk. 5).
 Ad § 7, stk. 3:
 Pensionens leder afgør efterfølgende, om sagen skal belyses gennem  

 indhentelse af yderligere oplysninger, eventuelt gennem afhøring.
 Ad § 7, stk. 5:
 Som ovenfor nævnt skal beboeres adgang til at klage til direktoratet over  

 pensionens afgørelser endvidere fremgå af husordenen.
 Ad § 7, stk. 7:
 Med hensyn til udstationerede og domfældte, der er overført i medfør af  

 straffelovens § 49, stk. 2, skal de særlige regler om tilbageførsel i  

 henholdsvis udgangscirkulæret og § 49, stk. 2-cirkulæret følges.
 Ad § 8:
 Forinden anbringelse af indsatte under udgang skal det være aftalt mellem  

 anstalt (arresthus) og pension, hvordan den indsattes penge skal  

 administreres.
 Ad § 9:
 Ved cirkulærets ikrafttræden vil direktoratet have fastsat opholdstaksten  

 for de enkelte pensioner, og beløbet være nævnt i pensionsbeskrivelserne.
Overgangsbestemmelse vedrørende allerede optagne beboere, der er omfattet af § 1, stk. 1, nr. 5.
 Allerede optagne beboere, der ved cirkulærets ikrafttræden vil være  

 omfattet af § 1, stk. 1, nr. 5, kan forblive på pensionen i indtil 6 måneder  

 efter ikrafttrædelsesdatoen.Er opholdet ikke bragt til ophør på dette  

 tidspunkt, skal sagen forelægges direktoratet (5. kontor), som vil træffe  

 afgørelse om fortsat ophold.
 Direktoratets skrivelse af 21. juli 1971 om pensionen på Holsbjergvej og  

 skrivelse af 10. januar 1973 om pensionsprisen på Holsbjergvej ophæves.
 E.B.
Annette Esdorf Til kriminalforsorgens anstalter, afdelinger, pensioner m.v. samt  

 arrestinspektørerne.
