Indledning Bestemmelserne om tilladelse til og udøvelse af lokal radio- og  

 fjernsynsvirksomhed findes i loven om radio- og fjernsynsvirksomhed  

 (lovbekendtgørelse nr. 339 af 22. maj 1990). Ansøgning om tilladelse skrives  

 på vedlagte skema og indsendes til det lokale radio- og fjernsynsnævn.
 Til selve oprettelsen og driften af en sender udstedes en særlig  

 tilladelse af Teleinspektionen i henhold til loven om radiokommunikation  

 (lovbekendtgørelse nr. 210 af 6. april 1976).
Denne vejledning indeholder oplysninger, som vil have betydning, både når  

 ansøgningsskemaet skal udfyldes og senere, hvis der opstår spørgsmål angående  

 virksomheden.
Vejledningen bør derfor opbevares, også efter at ansøgningen er  

 blevet indsendt og eventuelt imødekommet.
Hvis der ikke er tilstrækkelig plads på ansøgningsskemaet, bedes De  

 vedlægge supplerende sider, men undgå at lave om på skemaet, da det har  

 betydning for arbejdet i det lokale radio- og fjernsynsnævn, der udsteder  

 tilladelser, og det centrale Udvalg vedr.
Lokal Radio og TV, der behandler  

 eventuelle klager over afslag, at alle ansøgninger er opstillet på samme  

 måde.
 Skemaet må udfyldes så nøjagtigt som muligt - eventuelt kan De give  

 foreløbige oplysninger om de planer, De har.
 Nævnet kan fastsætte som vilkår for tilladelsen, at elementer i  

 programplanerne, som nævnet ved sin vurdering har tillagt særlig vægt ved den  

 samlede bedømmelse af de behandlede ansøgninger, faktisk bliver ført ud i  

 livet af radioen eller tv-stationen.
Afslag på ansøgninger kan inden 4 uger fra meddelelsen om afslaget  

 indklages for Udvalget vedr.
Lokal Radio og TV (Tietgensgade 37, 2., 1530  

 København V).
 Bemærkninger til ansøgningsskemaets enkelte rubrikker:
1. Vedrørende Her angives det ved afkrydsning, hvilken form for programvirksomhed  

 ansøgningen vedrører:
a.
Om der ønskes tilladelse til lokal radio eller lokal-tv.
Den samme  

 ansøgning kan ikke angå begge former for virksomhed.
b.
Om der ønskes tilladelse til at drive udsendelsesvirksomhed i form af  

 trådløs spredning, det vil sige ved hjælp af radio-/fjernsynssender, eller  

 ved hjælp af kabelanlæg (fællesantenneanlæg og andre kabelanlæg til fordeling  

 af programmer til lokaler, som anvendes til privat beboelse). Det bemærkes,  

 at fællesantenneanlæg har ret til at fordele de trådløse udsendelser, som de  

 faktisk modtager direkte fra senderne.
En ansøgning om tilladelse til trådløs  

 radio eller tv skal altså ikke ledsages af en ansøgning om kabeltilladelse.
 Endvidere kræves der ikke tilladelse til at drive programvirksomhed i  

 kabelanlæg, der omfatter højst 25 tilslutninger i en bygning eller en gruppe  

 af nærliggende bygninger.
c.
Om der ønskes tilladelse til varig, det vil sige vedvarende  

 programvirksomhed, eller alene en engangsvirksomhed i kabelanlæg.
2. Kommune Her anføres navnet på den kommune, som ansøgningen vedrører.
Ansøgningen  

 behandles af et nævn, som er nedsat af kommunalbestyrelsen, eventuelt af  

 flere kommunalbestyrelser i fællesskab.
3. Ansøger Her anføres, på hvis vegne ansøgningen indsendes.
Ansøgers  

 organisationsform skal fremgå (A/S, forening, selvejende institution osv.).
 Vedtægter skal vedlægges.
 En liste med bestyrelsesmedlemmernes navne og adresser skal vedlægges.
Tilladelse kan kun gives til private selskaber, foreninger og lignende,  

 ikke til enkeltpersoner og ikke til offentlige institutioner.
Kommunen, men  

 ikke en bestemt kommunal institution, har ret til at få tilladelse (dog alene  

 til at drive »åben kanal« og/eller kommunal information).
 I selskabet m.v. skal der være en bestyrelse, og et flertal af dennes  

 medlemmer skal have bopæl i området.
 Radio- eller fjernsynsvirksomhed skal vedtægtsmæssigt være eneste formål.  

 Selskaber, foreninger og lignende som (også) har andet formål, kan ikke få  

 tilladelse.
 Erhvervsvirksomheder må ikke have bestemmende indflydelse i foretagendet.  

 (Se dog nedenfor om dagblade og distriktsblade).
Heri ligger, at erhvervsvirksomheder godt kan deltage i et projekt, når  

 blot deres indflydelse ikke kan anses for »bestemmende«.
Der vil  

 ikke kunne udstedes tilladelse til et selskab m.v., hvis besluttende organer  

 - bestyrelse og generalforsamling - domineres af repræsentanter for en eller  

 flere erhvervsvirkomheder eller af personer, der må opfattes som  

 repræsentanter for sådanne virksomheder.
Udgør de et flertal i disse organer,  

 må det af vedtægterne fremgå, at deres stemmers vægt i afstemninger er  

 begrænset på en sådan måde, at den ikke bliver udslagsgivende.
 Heller ikke på anden måde må erhvervsvirksomheder have bestemmende  

 indflydelse, for eksempel i kraft af aftaler.
Der gælder dog den undtagelse, at dagblade og distriktsblade, i modsætning  

 til andre erhvervsvirksomheder, må have bestemmende indflydelse i det selskab  

 mv., som søger tilladelse.
Der stilles nogle særlige programmæssige krav til  

 disse ansøgere (se nedenfor under pkt. 6).
 Et blad kan ikke søge tilladelse direkte, men kun igennem et selskab mv.,  

 der har det formål at drive radio- eller fjernsynsvirksomhed.
NB! For ansøgere om engangstilladelse gælder ikke de samme krav som til  

 ansøgning om varig tilladelse.
For eksempel kan tilladelse gives til  

 enkeltpersoner og til foreninger med et andet formål end programvirksomhed.
4. Kontaktperson Her kan eventuelt som supplement til oplysningerne under pkt. 3 anføres,  

 til hvem henvendelse om ansøgningen kan ske.
5. Radio-/fjernsynsvirksomhed Her anføres det navn, som radioen eller tv-stationen vil blive drevet  

 under, og det sted, hvor dette vil ske, det vil normalt sige studiets  

 adresse.
6. Programplaner Ved behandlingen af ansøgninger skal nævnet påse, at den enkelte  

 programvirksomhed har tilknytning til det lokale område, og nævnet skal søge  

 at sikre området en samlet programvirksomhed af alsidig karakter.
Det er ikke  

 noget krav, at den enkelte lokalradio eller lokal-tv-station skal forpligte  

 sig til at udvise alsidighed.
Det er vigtigt, at der i denne rubrik gives en klar beskrivelse at  

 formålet med den påtænkte programvirksomhed med beskrivelse af dennes  

 tilknytning til lokalområdet og angivelse af programtyper, herunder  

 eventuelle særlige målgrupper, og den forventede vægtfordeling på forskellige  

 programmer.
Det bør særlig oplyses, om det eventuelt vil være muligt for  

 udenforstående at producere og få udsendt programmer.
 Da ansøgningen efter loven skal være udformet på en sådan måde, at nævnet  

 kan påse, at programvirksomheden har tilknytning til nævnets område, må der  

 lægges særlig vægt på at beskrive denne tilknytning.
Såfremt det er hensigten at udsende programmer i kodet form, således at  

 ikke enhver i området umiddelbart vil have adgang til at modtage dem, må  

 dette oplyses i ansøgningen.
Det vil bero på nævnets vurdering af de  

 foreliggende ansøgninger, i hvilket omfang ønsker om adgang til at udsende  

 kodede programmer vil kunne imødekommes.
Hvis ansøgeren er et selskab m.v., hvori et eller flere  

 dagblade/distriktsblade har bestemmende indflydelse, kræver loven, at  

 lokalradioen eller lokal-tv-stationen opfylder en funktion som forum for en  

 bred lokal debat.
Det må derfor fremgå, hvorledes dette krav tilgodeses i  

 programplanerne.
 Hvis en kommune ønsker at benytte sig af sin ret til at få tilladelse, må  

 det af kommunens meddelelse herom til nævnet fremgå, at programplanerne alene  

 går ud på at stille produktions- og sendefaciliteter til rådighed for  

 interesserede borgere (»åben kanal«) og/eller at formidle kommunal  

 information.
Programvirksomheden skal udøves selvstændigt.
Dette indebærer navnlig, at  

 der ikke må dannes networks, det vil sige faste samarbejdsforhold, der  

 medfører, at de samme programmer udsendes af flere tilladelseshavere, hvad  

 enten det sker samtidigt eller tidsforskudt.
Samtidig udsendelse af et  

 program over flere stationer er udtrykkeligt ikke tilladt, bortset fra i  

 enkeltstående tilfælde, hvor en særlig lokal begrundelse foreligger.
Helt  

 undtagelsesvis kan kommunikationsministeren give tilladelse til en samtidig  

 udsendelse.
For så vidt angår programmer, der tilgår stationen udefra, kan en videre  

 spredning eller fordeling kun anses for lovlig, hvis der forinden er sket en  

 konkret stillingtagen til et foreliggende program.
Det vil derfor være  

 udelukket, at den lokale transmission af et program, der føres frem udefra,  

 kan være lovlig, hvis transmissionen foregår samtidig med, at fremføringen  

 sker, eller alene med en minimal tidsforskydelse.
 NB! Med hensyn til engangstilladelser gælder blot, at nævnet »i  

 særlige tilfælde (kan) tillade, at programmer om enkeltstående begivenheder  

 af lokal karakter fordeles i kortere perioder« ved hjælp af kabelanlæg.
 7. Sender m.v.
 Hvor der er tale om trådløs udsendelsesvirksomhed angives om muligt  

 senderens forventede adresse.
 Er der tale om kabel-tv eller -radio, anføres hvilke kabelanlæg, det er  

 hensigten at benytte.
8. Dækningsområde Her anføres, hvilket område, der skal være det geografiske og dermed  

 befolkningsmæssige grundlag for udsendelsesvirksomheden.
Dette vil for  

 trådløs programvirksomheds vedkommende, som udgangspunkt være det område, som  

 det lokale radio- og fjernsynsnævn omfatter: vedkommende kommune eller de  

 kommuner, som er gået sammen om at oprette et fælles nævn.
Området vil  

 imidlertid også kunne være en mindre del af dette lokalområde, for eksempel  

 et enkelt bysamfund eller et storbykvarter inden for nævnets område.
9. Sendetider Her anføres, på hvilke ugedage og tidspunkter der ønskes sendetid.
10. Økonomi De anslåede anlægs- og driftsudgifter angives, og de påregnede  

 finansieringskilder anføres.
Finansieringsmulighederne omfatter gaver, medlemskontingenter,  

 lytterhilsener, bingospil (jf.
Justitsministeriets forskrifter om  

 bortlodning). Om reklame, tilskud til programmer og salg af sendetid se  

 nedenfor.
 Kommuner kan yde støtte kontant eller på anden måde inden for de regler,  

 der gælder for kommuner.
 Finansiering via udlejning af dekodere er ikke udelukket efter loven.
Reklamer er tilladt efter reglerne i henholdsvis bekendtgørelse nr. 441 af  

 26. juli 1988 om reklamer i lokal radio, og bekendtgørelse nr. 262 af 28.  

 april 1989 om reklamer i lokal-tv.
Tilskud til programmer og salg af sendetid  

 er tilladt efter reglerne i bekendtgørelse nr. 340 af 22. maj 1990 om  

 sponsorering af programmer i radio og fjernsyn.
 Uanset finansieringsformen bærer tilladelsens indehaver ansvaret, hvis der  

 i programmerne skulle forekomme overtrædelser af loven om radio- og  

 fjernsynsvirksomhed, bestemmelser fastsat i henhold til denne lov eller  

 vilkår for tilladelsen.
 Der vil kunne ydes støtte fra Lokalradiofonden til lokalradioer, som kan  

 dokumentere at have et begrænset økonomisk grundlag, efter reglerne i  

 bekendtgørelse nr. 442 af 26. juli 1988 og vejledning af 28. december 1988.  

 Fondens midler tilvejebringes gennem en 10 pct.s afgift på lokalradioernes  

 indtægter, jf. toldvæsenets vejledning af august 1988.
NB! Lokalradioer, der ønsker at søge støtte, skal senest 1 måned og 20  

 dage efter udløbet af hver støtteperiode indsende ansøgning på et særligt  

 skema til Udvalget vedr.
Lokal Radio og TV.
Ansøgningsfristen fraviges ikke.
11. Sendestart Her anføres det påregnede tidspunkt for den første udsendelse, uanset om  

 denne betegnes som prøveudsendelse.
 Tilladelsen vil kunne inddrages, hvis den ikke inden for en rimelig tid  

 bliver udnyttet.
12. Periode Her anføres den periode, der søges tilladelse for.
Tilladelse kan gives  

 for indtil 3 år (radio) eller 5 år (fjernsyn) ad gangen, med mulighed for  

 forlængelse, og 3 eller 5 år vil også være den normale tilladelsesperiode.
Nævnet vil have mulighed for at udstede nye tilladelser for eksempel hvert  

 år.
For trådløs udsendelsesvirksomheds vedkommende forudsætter dette dog, at  

 der er sendetid til rådighed på eksisterende sendere, eller at der kan  

 anvises frekvenser for nye sendere.
 Uanset udstedelsestidspunktet må tilladelser dog forventes meddelt til  

 udløb samme dato for henholdsvis radio eller fjernsyn under hensyn til, at  

 nævnet derigennem vil få lejlighed til at vurdere det samlede programudbud i  

 lokalområdet under et.
 Supplerende oplysninger:
Registrering af udsendelser Alle udsendelser skal optages på bånd og opbevares i mindst 3 måneder til  

 brug ved behandlingen af eventuelle sager om programvirksomheden, jf.  

 bekendtgørelse nr. 664 af 15. oktober 1987 om optagelse og opbevaring af  

 lokale radio- og fjernsynsudsendelser.
Programleder Der skal for hver udsendelse være en programleder, som skal nævnes ved  

 afslutningen af hvert program.
Berigtigelse Der er pligt til at berigtige oplysninger om faktiske forhold, der er  

 blevet givet i udsendelserne, efter regler, der svarer til presselovens.
Identifikation Af Teleinspektionens tilladelse til oprettelse og drift af sender vil det  

 fremgå, at den enkelte station skal identificere sig over for publikum,  

 mindst en gang i timen, når der sendes.
Regelovertrædelser Overtrædelser af de gældende regler kan alt efter forseelsens art medføre  

 reaktioner fra det lokale nævn vedrørende tilladelsen, fra Teleinspektionen,  

 og eventuelt i form af tiltalerejsning med krav om bøde.
Klage- og adressevejledning Med hensyn til klageadgang og adressevejledning på lokalradio- og  

 tv-området hanvises til Generaldirektoratet for P&T's klage- og  

 adressevejledning af 1. juni 1990.
