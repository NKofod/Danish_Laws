 4 dage senere begik patienten selvmord.
 Sundhedsstyrelsen indberettede lægens behandling af  

 patienten.
Indberetning vedrørende læges  

 manglende opfølgning på depression og selvmordstanker Patientklagenævnet fandt ikke grundlag for at kritisere lægens  

 behandling af patienten i forbindelse med den første konsultation og  

 lagde vægt på, at patienten klagede over træthed,  

 dårlig appetit samt vægttab trods behandling med Fontex,  

 hvorefter lægen ordinerede Zoloft.
Nævnet fandt dog, at det havde  

 været hensigtsmæssigt, om lægen havde truffet en aftale om  

 opfølgning 2-3 uger senere for at vurdere, om behandlingen havde haft  

 effekt.
Patientklagenævnet fandt grundlag for kritik af lægens  

 behandling af patienten i forbindelse med den anden konsultation og lagde  

 vægt på, at patienten siden 1975 havde lidt af en maniodepressiv  

 psykose, som lægen havde behandlet siden 1995. Lægen ordinerede  

 litiumpræparatet uden at aftale opfølgning af denne behandling.  

 Nævnet oplyste, at Litium overvejende anvendes som forebyggende  

 behandling mod tilbagefald af depression eller som supplement til egentlig  

 antidepressiv behandling.
Der ordineres således ikke et  

 litiumpræparat som den eneste behandling af en svær  

 depression.
Patientklagenævnet fandt grundlag for kritik af lægens  

 behandling af patienten i forbindelse med den tredje konsultation og lagde  

 vægt på, at lægen konstaterede, at hun var meget forpint  

 psykisk og havde selvmordstanker, hvorfor han henviste hende til ambulant  

 behandling på en psykiatrisk afdeling.
Nævnet oplyste, at en  

 patient, der er stærkt deprimeret med selvmordstanker, ikke må  

 henvises til ambulant vurdering på en psykiatrisk afdeling, uden at der  

 er truffet en fast aftale om, hvornår patienten kan modtages.
 På denne baggrund fandt nævnet, at lægen burde have  

 foranlediget en akut psykiatrisk vurdering af patienten eller have tilbudt og  

 aftalt efterfølgende konsultationer for nøje at vurdere  

 udviklingen i hendes tilstand, indtil den psykiatriske vurdering var blevet  

 udført.
