Fremsat den 13. maj 2003 af Ole Stavad (S),  

 Thomas Adelskov (S), Inger Bierbaum (S),  

 Klaus Hækkerup (S), Karen J.
Klint (S),  

 Jeppe Kofod (S),  

 Jørn Petersen (S) og Arne Toft (S) Forslag til folketingsbeslutning om ændret kompensation til kommuner med stigende  

 overførselsindkomster Folketinget pålægger regeringen, indtil der er vedtaget en  

 udligningsreform, at fordele den kompensation, som kommunerne skal have som  

 følge af budgetgarantien på baggrund af stigende overførselsindkomster, på  

 grundlag af den konkrete stigning i den enkelte kommune og ikke efter de  

 almindelige regler for bloktilskud.
Bemærkninger til forslaget Regeringen lovede i kommuneaftalen for 2003 at fremsætte  

 forslag til en udligningsreform, der skulle træde i kraft for 2004.  

    

 På trods heraf har regeringen efterfølgende  

 brudt dette løfte og udskudt udligningsreformen på ubestemt tid.
Det medfører  

 stigende økonomiske problemer for en række kommuner, som oplever stigende  

 udgifter til borgere, der har et lovmæssigt krav på forskellige  

 overførselsindkomster.
Selv om denne merudgift under et dækkes af budgetgarantien,  

 betyder det ikke, at den enkelte kommune kompenseres for sine merudgifter, da  

 beløbene fordeles efter de almindelige regler for bloktilskud.
Det indebærer,  

 at fordelingsnøglen er skattegrundlaget i den enkelte kommune, hvilket  

 betyder,  

 at kommuner med et lavt skattegrundlag får en forholdsmæssig for lille del af  

 beløbet.
Ofte vil det være de kommuner, som har lave skattegrundlag, som også  

 vil opleve den største stigning i overførselsindkomsterne, hvilket yderligere  

 udhuler de økonomiske muligheder i de enkelte kommuner for at levere en  

 tilfredsstillende service til borgerne.
Sygedagpengeområdet er som udgangspunkt ikke dækket af  

 budgetgarantien.
Derfor blev der i kommuneaftalen for 2003 aftalt en  

 »  

 budgetsikkerhed  

 «  

 med følgende formulering:  

 »  

 Regeringen  

 og KL er enige om, at der i tilfælde af væsentlige ændringer i skønnet for  

 udgifterne til overførselsindkomsterne, sammenholdt med de øvrige  

 forudsætninger i aftalen vil være behov for at neutralisere dette i relation  

 til den indgåede aftale.  

 « KLs formand Ejgil W.
Rasmussen fortolkede efterfølgende  

 denne  

 »  

 budgetsikkerhed  

 «  

 på følgende måde i sin pressemeddelelse:  

 »  

 KL har lagt afgørende vægt på, at det indgår  

 i aftalen, at vi sammen med regeringen nøje vil følge udviklingen i  

 udgifterne  

 til især sygedagpenge. Ændrer de sig markant i forhold til det, vi har  

 forudsat  

 i aftalen, vil denne ændring blive neutraliseret.  

 « Forslagsstillerne forventer, at der også næste år skabes en  

 mindst tilsvarende budgetsikkerhed for kommunerne på dette område.
Derfor er  

 det vigtigt for forslagsstillerne klart at tilkendegive, at selv om  

 sygedagpengeområdet ikke er omfattet af den formelle budgetgaranti, er det  

 Socialdemokratiets krav og forudsætning, at også de beløb, der udløses med  

 baggrund i den såkaldte  

 »  

 budgetsikkerhed  

 «,  

 bliver fordelt efter udgiftsvæksten i den  

 enkelte kommune på samme måde som foreslået for det budgetgaranterede område.
 Der er desværre ingen grund til at forvente, at ulighederne  

 og problemerne på kortere sigt bliver mindre for kommunerne på  

 overførselsindkomstsområdet.
 Med den stigende arbejdsløshed forstærkes problemet i mange  

 kommuner og for den enkelte borger, som får endnu sværere ved at finde  

 muligheder for beskæftigelse og dermed for at blive selvforsørgende.
Forslagsstillerne går ud fra, at regeringen inden for en  

 overskuelig tidshorisont på 1-2 år vil leve op til sit løfte om at gennemføre  

 en udligningsreform.
Indtil det sker, foreslås det, at stigninger i  

 overførselsindkomsterne, der er dækket af budgetgarantien, bliver fordelt  

 efter  

 den konkrete stigning i de enkelte kommuner i stedet for efter  

 skattegrundlaget.
Herigennem modvirkes, at de hårdt trængte kommuner tvinges  

 ud  

 i helt uacceptable besparelser alene som følge af en udgiftvækst, som de  

 pågældende kommuner på kort sigt kun har meget beskedne muligheder for at  

 imødegå.
Forslaget er udgiftsneutralt, da der alene er tale om en  

 ændret fordeling af beløb, som kommunerne allerede efter gældende regler er  

 berettiget til.
De kommuner, som vil miste tilskud med den ændrede fordeling,  

 vil også efter gennemførelse af forslaget få fuld dækning for den konkrete  

 stigning i den pågældende kommune og vil derfor ikke blive tvunget ud i nye  

 besparelser som følge af stigende overførselsindkomster, men må alene  

 acceptere, at de ikke kan høste en gevinst som følge af budgetgarantien, som  

 bliver betalt af andre kommuner, som ofte vil være i en økonomisk mere trængt  

 situation.
Når der alene lægges op til en ændring i en kort  

 overgangsperiode, indtil der gennemføres en udligningsreform, skyldes det, at  

 forslaget ikke vil være holdbart på lang sigt, da en fuld kompensation for de  

 udbetalte overførselsindkomster vil fjerne det økonomiske incitament til at  

 gøre en maksimal indsats for at bringe borgerne fra offentlig forsørgelse til  

 at komme i arbejde.
Ved kun at ændre reglerne i en kort overgangsperiode  

 imødegås det manglende incitament for kommunerne, da de vil vide, at de i  

 løbet  

 af 1 til 2 år må forvente igen at skulle overtage udgiften, i forbindelse med  

 at der gennemføres en udligningsreform.
Socialdemokratiet har gentagne gange opfordret regeringen  

 til at stå ved sit løfte om at gennemføre en udligningsreform med virkning  

 fra  

 2004. Desværre må Socialdemokratiet nu konstatere, at regeringen ikke vil  

 leve  

 op til sit løfte.
Derfor er der et akut behov for at begrænse  

 skadevirkningerne  

 af regeringens politik i forhold til de økonomisk hårdest trængte kommuner.  

 Socialdemokratiet er meget bevidst om, at dette forslag på ingen måde løser  

 disse problemer, men at det alene er et beskedent bidrag til at aflaste nogle  

 af de hårdest trængte kommuner for ekstraordinært store nedskæringer.
 Regeringen har alle muligheder for at lade forslaget indgå  

 i de politiske drøftelser med Kommunernes Landsforening (KL) om en aftale for  

 2004. Forslaget er identisk med det forslag, som den socialdemokratiske  

 gruppe  

 i KL enstemmigt vedtog på sit gruppemøde i forbindelse med KLs  

 delegeretmøde i  

 marts 2003.
Skriftlig fremsættelse Ole Stavad  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændret kompensation til kommuner med stigende  

 overførselsindkomster.
(Beslutningsforslag nr.
B 168).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
