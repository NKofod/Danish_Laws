 I henhold til § 3, stk. 2 og 3, § 4, § 5, § 8, stk. 2, og § 10, stk. 2, i  

 lov om prøveforberedende enkeltfagsundervisning m.v. for voksne jfr.  

 lovbekendtgørelse nr. 320 af 4. juli 1983, fastsættes herved følgende:
1. Fagrækken § 1.  Enhver amtskommune samt Københavns og  

 Frederiksberg kommuner skal oprette og drive kursus for voksne med følgende  

 undervisning:
 1. Undervisning til folkeskolens afgangsprøver og  

 udvidede afgangsprøver i fagene dansk, regning/matematik, engelsk, tysk,  

 fysik/kemi, latin, fransk og maskinskrivning.
 2. Undervisning i fagene historie, geografi, biologi  

 og samtidsorientering svarende til undervisningen på folkeskolens ældste  

 klassetrin.
 3. Undervisning i de fag, der indgår eller kan indgå i  

 højere forberedelseseksamen.
 Stk. 2.  Formålet med undervisningen i hvert af de i  

 stk. 1, nr. 1-2 nævnte fag er som angivet i §§ 1-2, 8-11 og 15-19 i  

 bekendtgørelse nr. 518 af 24. september 1975 om formålet med undervisningen i  

 folkeskolens fag og §§ 3 og 7 i bekendtgørelse nr. 658 af 28. november 1975  

 om undervisningen i folkeskolens valgfag.
 Stk. 3.  Formålet med undervisningen i hvert af de i  

 stk. 1, nr. 3 nævnte fag er som angivet i kapitel VI i bekendtgørelse nr. 229  

 af 24. april 1974 om højere forberedelseseksamen og om undervisningen m.v. på  

 kursus til højere forberedelseseksamen.
II.Undervisningens indhold og omfang § 2.  Undervisningen i de i § 1, stk. 1, nr.1-2 nævnte  

 fag skal være tilrettelagt i overensstemmelse med en af direktoratet for  

 folkeoplysning, frie grundskoler m.v. udsendt læseplan for fagene.
Planen må  

 for de i stk. 1 nævnte fag være udformet således, at kravene ved de  

 afsluttende prøver kan opfyldes, jfr. bekendtgørelse nr. 88 af 8. marts 1977  

 om folkeskolens afsluttende prøver m.v.
 Stk. 2.  Undervisningen i de i § 1, stk 1, nr. 3 nævnte  

 fag skal være tilrettelagt efter reglerne i kapitel VI i bekendtgørelse nr.  

 229 af 24. april 1974 om højere forberedelseseksamen og om undervisningen  

 m.v. på kursus til højere forberedelseseksamen.
 Stk. 3.  Undervisningens nærmere planlægning og  

 tilrettelæggelse, herunder valget af undervisningsformer,- metoder og -stof,  

 skal i videst muligt omfang foregå i samarbejde mellem læreren og deltagerne.
 Folkeskolens afgangsprøver og udvidede afgangsprøver m.v.
 § 3.  Undervisning. der forbereder til folkeskolens  

 afgangsprøve, kan tilrettelægges over højst 2 år i fagene dansk,  

 regning/matematik, engelsk, tysk, fysik/kemi, latin, fransk og  

 maskinskrivning.
 Stk. 2.  Undervisning, der svarer til undervisningen på  

 folkeskolens ældste klassetrin, kan tilrettelægges over højst 2 år i fagene  

 historie, geografi, biologi og samtidsorientering.
 Stk. 3.  Undervisning, der forbereder til folkeskolens  

 udvidede afgangsprøve, kan tilrettelægges over højst 2 år i fagene dansk,  

 regning/matematik, engelsk, tysk og fysik/kemi.
 Stk. 4.  Direktoratet for folkeoplysning, frie  

 grundskoler m.v. fastsætter regler om elevernes timetal ved undervisning  

 efter stk. 1-3.
Højere forberedelseseksamen § 4.  Undervisning, der forbereder til højere  

 forberedelseseksamen, kan tilrettelægges over højst 3 år i følgende fag:  

 Dansk, religion, historie, biologi (fællesfag og tilvalgsfag), geografi,  

 matematik (fællesfag og tilvalgsfag), engelsk (fællesfag og tilvalgsfag),  

 tysk (fællesfag og tilvalgsfag), samfundsfag (fællesfag og tilvalgsfag),  

 formning (tilvalgsfag), idræt (tilvalgsfag), 3. fremmedsprog, fysik, kemi og  

 psykologi.
 Stk. 2.  Direktoratet for gymnasieskolerne og højere  

 forberedelseseksamen fastsætter regler om elevernes timetal ved undervisning  

 efter stk. 1.
III.
Selvstuderende § 5.  For personer, der ønsker af aflægge prøve som  

 selvstuderende, kan der oprettes hold med et timetal på indtil 20 pct. af de  

 i henhold til § 3, stk. 4, og § 4, stk. 2, fastsatte timetal.
IV.
Betingelser for deltagelse i undervisningen § 6.  For at kunne deltage i undervisning efter § 3,  

 stk. 3, skal deltageren have fulgt undervisningen i det pågældende fag på 9.  

 klassetrin i grundskolen eller op anden måde have erhvervet sig grundlag for  

 af følge undervisningen.
 Stk. 2.  For at kunne deltage i undervisning efter § 4  

 skal deltageren have kundskabsmæssige forudsætninger svarende til, hvad der  

 er gældende ved optagelse på kursus oprettet i henhold til lov om højere  

 forberedelseseksamen.
 Stk. 3.  Afgørelse om optagelse til undervisning træffes  

 af kursus efter samtale med ansøgeren og på grundlag af en vurdering af de i  

 stk. 1 og 2 nævnte forudsætninger.
V.
Studie- og erhvervsvejledning § 7.  Kurset tilbyder deltagerne, herunder  

 selvstuderende, studie- og erhvervsvejledning.
Direktoratet for  

 folkeoplysning, fire grundskoler m.v., henholdsvis direktoratet for  

 gymnasieskolerne og højere forberedelseseksamen, fastsætter regler herom  

 henholdsvis for deltagere i den i § 1, stk. 1, nr. 1 og 2, og stk. 1, nr. 3,  

 nævnte undervisning.
VI.
Indstilling til prøverne Prøvernes afholdelse § 8.  Ved undervisningens afslutning kan deltageren  

 indstille sig til den prøve i faget, som undervisningen har forberedt til,  

 jfr. § 1, stk 1, nr. 1 og 3. Deltagere, der har forberedt sig til  

 folkeskolens udvidede afgangsprøve i fagene dansk, regning/matematik,  

 engelsk, tysk og fysik/kemi, kan dog i hvert af fagene vælge i stedet at  

 indstille sig til folkeskolens afgangsprøve.
 Stk. 2.  Afgørelse om indstilling til prøverne træffes  

 af deltageren efter samråd med kursus, jfr. dog stk. 3.
Stk. 3.  Et kursus kan kun indstille en deltager til af  

 aflægge prøve i et fag, hvis den pågældende har fulgt undervisningen i faget  

 regelmæssigt og på tilfredsstillende måde.
Direktoratet for folkeoplysning,  

 frie grundskoler m.v., henholdsvis direktoratet for gymnasieskolerne og  

 højere forberedelseseksamen fastsætter nærmere regler herom henholdsvis for  

 den i § 1, stk. 1, nr. 1, og nr. 3 nævnte undervisning.
 Stk. 4.  En deltager, der ikke indstilles af et kursus,  

 jfr. stk. 3, kan indstille sig som privatist, jfr. § 8 i bekendtgørelse nr.  

 88 af 8. marts 1977 om folkeskolens afsluttende prøver m.v., eller som  

 selvstuderende, jfr. kapitel III i bekendtgørelse nr. 229 af 24. april 1974  

 om højere forberedelseseksamen og om undervisningen m.v. på kursus til højere  

 forberedelseseksamen.
 Stk. 5.  Om indstilling gælder i øvrigt reglerne i  

 bekendtgørelse nr. 88 af 8. marts 1977 om folkeskolens afsluttende prøve m.v.  

 og bekendtgørelse nr. 229 af 24. april 1974 om højere forberedelseseksamen og  

 om undervisningen m.v. på kursus til højere forberedelseseksamen.
 § 9.  Prøverne afholdes efter reglerne i  

 bekendtgørelse nr. 88 af 8. marts 1977 om folkeskolens afsluttende prøve m.v.  

 og bekendtgørelse nr. 229 af 24. april 1974 om højere forberedelseseksamen og  

 om undervisningen m.v. på kursus til højere forberedelseseksamen.
§ 10.  En deltager kan sammenstykke aflagte prøver til  

 en samlet højere forberedelseseksamen efter de i bekendtgørelse nr. 229 af  

 24. april om højere forberedelseseksamen og om undervisningen m.v. på kursus  

 til højere forberedelseseksamen fastsatte regler.
Deltageren skal endvidere  

 udarbejde en større skriftlig opgave, jfr. bekendtgørelsens § 10.
Stk. 2.  Sammenstykning til en samlet højere  

 forberedelseseksamen efter stk. 1 skal for den enkelte deltager ske over et  

 tidsrum af 3 år eller mere.
Direktoratet for gymnasieskolerne og højere  

 forberedelseseksamen kan dog i særlige tilfælde fravige denne bestemmelse.
VII.
Kurserne Etablering af undervisning § 11.  Amtskommunale kursus for voksne opføres på  

 planen for amtskommunens skolevæsen og undervisningsvirksomhed m.v., jfr.  

 skolestyrelseslovens § 40, stk. 2. Planen skal indeholde oplysning om:
 1. Kursernes stedlige placering.
 2. De fag, der tilbydes på de enkelte kursus.
 3. Antallet af leder- og lærerstillinger ved kurserne  

 og disses aflønning samt det antal undervisningstimer, der bestrides af  

 deltidsansatte lærere, i overensstemmelse med de herom fastsatte regler.
 § 12.  Kursusåret omfatter perioden 1. august -  

 31.juli.
 Stk. 2.  Amtsrådet, i Københavns og Frederiksberg  

 kommuner kommunalbestyrelsen, skal oprette undervisning for alle, der er  

 optaget til en tilbudt undervisning senest 14 dage før undervisningens  

 begyndelse, såfremt der på dette tidspunkt er optaget mindst 12 deltagere,  

 jfr. § 6, stk. 3. Antallet af deltagere på et hold må ved undervisningens  

 begyndelse ikke overstige 28.
 Stk. 3.  Amtsrådet, i Københavns og Frederiksberg  

 kommuner kommunalbestyrelsen, kan oprette undervisning med et lavere  

 deltagerantal end nævnt i stk. 2.
 Stk. 4.  Ansøgere, der tilmelder sig efter udløbet af  

 den i stk. 2, 1. pkt. nævnte frist, og som i øvrigt opfylder betingelserne  

 for optagelse, skal optages i det omfang, der er oplad på etablerede hold.
 Stk. 5.  Undervisningen kan tilrettelægges på alle ugens  

 dage både i dag- og aftentimerne.
 Stk. 6.  Direktoratet for folkeoplysning, frie  

 grundskoler m.v., henholdsvis direktoratet fro gymnasieskolerne og højere  

 forberedelseseksamen kan fastsætte regler om sammenlægning af etablerede  

 hold, der modtager den i § 1, stk. 1, nr. 1 og 2, henholdsvis nr. 3 nævnte  

 undervisning.
VIII.
Gebyr § 13.  Amtsrådet samt Københavns og Frederiksberg  

 kommunalbestyrelse opkræver et gebyr på 200 kr. af hver deltager, som er  

 optaget på et eller flere etablerede hold i amtskommunen, henholdsvis  

 Københavns og Frederiksberg kommune, inden for et kursusår, jfr. § 12, stk.  

 1-4.
IX.
Repræsentantskaber Kursusnævn § 14.  De i lovens § 2, stk. 4 og 5, jfr. stk. 6,  

 nævnte repræsentantskaber og kursusnævn nedsættes efter forhandling med og  

 indstilling fra pågældende kommuner, organisationer m.v., således at  

 amtsrådet, i Københavns og Frederiksberg kommuner kommunalbestyrelsen,  

 træffer nærmere bestemmelse om repræsentantskabets og kursusnævnenes  

 sammensætning og fremgangsmåden ved udpegningen af medlemmer, tidsrummet for  

 de pågældendes beskikkelse m.v.
X.
Forstanderen og den tilforordnede rektor § 15.  Forstanderen har såvel den administrative som  

 den pædagogiske ledelse af kursusvirksomheden, jfr. dog § 16.
 § 16.  Ved kursus med undervisning til højere  

 forberedelseseksamen tilforordnes i 5 år en rektor til bistand for en  

 nyudnævnt forstander, såfremt denne ikke opfylder betingelserne for at være  

 rektor for et kursus til højere forberedelseseksamen, jfr. lovens § 7, stk.  

 2. Den tilforordnede rektor træffer efter samråd med forstanderen afgørelse  

 om:
Stk. 2.  Den tilforordnede rektor afgiver efter samråd  

 med forstanderen indstilling til amtsrådet, henholdsvis Københavns og  

 Frederiksberg kommunalbestyrelse, om besættelse af stillinger som lærer ved  

 undervisning til højere forberedelseseksamen.
Indstillingen fremsendes gennem  

 forstanderen med dennes påtegning.
 Stk. 3.  Den tilforordnede rektor afgiver indstilling  

 til forstanderen om de undervisningsfag til højere forberedelseseksamen, der  

 skal tilbydes på kurset, samt om arbejdets fordeling, den ugentlige  

 arbejdsplan, stillingsopsalg og anskaffelse af undervisningsmateriale ved  

 undervisning til højere forberedelseseksamen.
XI.
Lærerråd.
Elevråd § 17.  Ved hvert kursus dannes et lærerråd, der består  

 af kursets pædagogiske personale.
Ved kurser med undervisning til højere  

 forberedelseseksamen deltager den tilforordnede rektor i lærerrådets møder.
 Stk. 2.  Forstanderen skal indhente erklæring fra  

 lærerrådet om følgende forhold:
 1. De fag, der skal tilbydes på kursus.
 2. Arbejdets fordeling mellem lærerne samt den  

 ugentlige arbejdsplan.
 3. Anvendelse af nye undervisningsmidler på kursus.
 4. Forslag om kursuslokalernes forsyning med  

 undersisningsmateriel og inventar.
 5. Forslaget til budget for kursus.
 6. Byggesager vedrørende kursus.
 7. Eventuelle ordensregler for kursus.
 8. Stillingsopslag.
 9. Indstillinger om stillingsbesættelse, for så vidt  

 angår fagkombination, ved undervisning til højere forberedelseseksamen.
 10. Forsøgsundervisning.
 Stk. 3.  Lærerrådet har ikke pligt og ikke ret til at  

 udtale sig om den enkelte lærers forhold.
Stk. 4.  Lærerrådet kan afgive udtalelser og stille  

 forslag til forstanderen og amtsrådet, i Københavns og Frederiksberg kommuner  

 kommunalbestyrelsen, om alle forhold af betydning for kurset.
Lærerrådets  

 udtalelser og forslag til disse myndigheder fremsendes gennem forstanderen  

 med dennes påtegning.
 § 18.  Elevrådet ved et kursus vælges af eleverne  

 eller består af samtlige elever.
 Stk. 2.  Elevrådet varetager elevernes interesse over  

 for kursus og skolemyndighederne.
Stk. 3.  Elevrådet kan afgive udtalelser og stille  

 forslag til forstanderen og amtsrådet, i Københavns og Frederiksberg kommuner  

 kommunalbestyrelsen, om alle forhold af betydning for kurset.
Elevrådets  

 udtalelse og forslag til disse myndigheder fremsendes gennem forstanderen med  

 dennes påtegning.
XII.
Tilsyn § 19.  Tilsynet med undervisning efter § 1, stk. 1,  

 nr. 1 og 2, varetages af amtsrådet, i Københavns og Frederiksberg kommuner af  

 kommunalbestyrelsen.
 Stk. 2.  Tilsynet med undervisning efter § 1, stk. 1,  

 nr. 3, varetagers af undervisningsministeriet, direktoratet for  

 gymnasieskolerne og højere forberedelseseksamen.
XIII.
Ikrafttræden m.v.
 § 20.  Bekendtgørelsen træder i kraft den 1. august  

 1983, jfr. dog stk. 2 og 3. Samtidig ophæves bekendtgørelse nr. 273 af 19.  

 maj 1978 om prøveforberedende enkeltfagsundervisning m.v. for voksne.
 Stk. 2.  I tiden indtil den 1. august 1984 tilforordnes  

 en rektor til bistand for forstanderen ved alle kursus, hvor denne ikke  

 opfylder betingelserne for at være rektor for et kursus til højere  

 forberedelseseksamen, jfr. § 16, stk. 1. Den tilforordnede rektor udøver de i  

 § 16 og § 17, stk. 1, 2. pkt., nævnte funktioner.
 Stk. 3.  Bestemmelserne i § 16 gælder også forstandere,  

 der er udnævnt inden den 1. august 1984.
