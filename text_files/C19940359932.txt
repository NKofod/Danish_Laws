 Arbejdsministeriet har afgjort, at ovennævnte kombination forlænger  

 dagpengeperioden, jfr. § 55, stk. 8, i lov om arbejdsløshedsforsikring, at  

 perioden ikke medregnes ved beregningen af ledighed forud for udnyttelse af  

 minimumsrettighederne samt, at perioden medregnes i minimumsretten.
 Arbejdsmarkedsstyrelsen har ved brev af 2. februar 1994 gjort  

 Arbejdsministeriet opmærksom på, at der ved kombination af orlovsydelse til  

 uddannelse efter lov om orlov med tilbud om uddannelse efter lov om en aktiv  

 arbejdsmarkedspolitik opstår et sammenstødsproblem.
 Ved opgørelsen af ledighed i forbindelse med udnyttelse af  

 minimumsrettighederne medregnes således tilbud efter bekendtgørelse om en  

 aktiv arbejdsmarkedsindsats, jf. bekendtgørelsens § 125, stk. 2. som tilbud  

 defineres aktiviteter i henhold til bekendtgørelsen, hvortil AF eller  

 A-kassen har udbetalt støtte, eller hvor AF på anden måde har bidraget  

 økonomisk.
 Tilsvarende kan den lediges minimumsret alene sammesættes af aktiviteter,  

 hvor AF eller A-kassen har udbetalt støtte, eller hvor AF på anden måde har  

 bidraget økonomisk.
Tilbud efter lovgivningen om en aktiv arbejdsmarkedspolitik kan kombineres  

 med orlov med orlovsydelse, således at en ledig opnår orlovsydelse til en  

 uddannelse, og AF samtidig betaler studieafgift.
I så fald er der efter den  

 ovenfor gengivne definition tale om et tilbud efter bekendtgørelse om en  

 aktiv arbejdsmarkedsindsats, men samtidig er der tale om orlov til  

 uddannelse.
 Dette indebærer både i relation til aktiv-bekendtgørelsen og i relation  

 til lov om arbejdsløshedsforsikring m.v. et sammenstødsproblem.
 Orlov til uddannelse tæller således - i modsætning til tilbud efter  

 aktiv-bekendtgørelsen - hverken som ledighed ved beregningen af ledighed  

 forud for udnyttelse af minimumsrettighederne, jf. bekendtgørelsen § 125,  

 stk. 3, eller ved beregningen af dagpengeperioden, jf. lov om  

 arbejdsløshedsforsikring m.v. § 55, stk. 8.
 Arbejdsministeriet har svaret, at det er departementets opfattelse, at  

 sammenstødsproblemet kan klares ved fortolkning.
Således har det været forudsat, at dagpengeperioden skulle kunne forlænges  

 med perioder med orlov til uddannelse med op til to år.
En formålsfortolkning  

 fører herefter til, at perioder, hvor orlov til uddannelse kombineres med  

 tilbud efter lov om en aktiv arbejdsmarkedsindsats  ikke skal medregnes i  

 dagpengeperioden  (dvs. forlænger dagpengeperioden) , jf. lov om  

 arbejdsløshedsforsikring m.v. § 55, stk. 8, samt at perioden ikke  

 medregnes ved beregningen af ledighed forud for udnyttelse af  

 minimumsrettighederne , jf. bekendtgørelse om en aktiv  

 arbejdsmarkedsindsats § 125, stk. 3.
Tilsvarende har det været hensigten, at alle tilbud, hvor AF (eller  

 A-kassen) enten har udbetalt støtte, eller AF på anden måde har bidraget  

 økonomisk skulle medregnes ved beregningen af den lediges ret til et rimeligt  

 forløb på 12 måneder.
Perioden med den angivne kombination skal derfor  

medregnes i opgørelse af minimumsretten  til et rimeligt forløb på  

 sammenlagt 12 måneder, jf. § 130, stk. 1, i bekendtgørelse om en aktiv  

 arbejdsmarkedsindsats.
