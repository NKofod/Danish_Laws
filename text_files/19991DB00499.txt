Betænkning afgivet af  

 Uddannelsesudvalget den 2. maj 2000 Betænkning over Forslag til  

 folketingsbeslutning om ophævelse af kommunernes pligt til at tilbyde  

 modersmålsundervisning m.m.
[af Brian Mikkelsen (KF) og Gitte   

 Lillelund Bech (V) m.fl.] Udvalget har behandlet beslutningsforslaget i to  

 møder.
 Herefter indstiller et flertal (udvalget med  

 undtagelse af Venstres, Det Konservative Folkepartis og Dansk Folkepartis  

 medlemmer) beslutningsforslaget til forkastelse.
 Et mindretal (Venstres, Det Konservative  

 Folkepartis og Dansk Folkepartis medlemmer af udvalget) indstiller  

 beslutningsforslaget til vedtagelse uændret.
Et flertal inden for mindretallet (Venstres og Det  

 Konservative Folkepartis medlemmer af udvalget) mener, at alle, der har  

 opholdstilladelse i Danmark, har et personligt ansvar for deres egen og deres  

 børns integration.
Modersmålsundervisning er primært  

 hjemmets ansvar, hvorfor kommunerne ikke skal være forpligtede til at  

 udbyde denne undervisning.
Dertil kommer, at det ikke videnskabeligt kan  

 dokumenteres, at modersmålsundervisning er mere fremmende for  

 danskindlæringen end en tilsvarende tidlig indsats i dansk.
Der  

 henvises til undervisningsministerens svar på spørgsmål  

 nr.
S 1417, der er optrykt i bilaget.
Venstre og Det Konservative Folkeparti mener, at en  

 øget og tidlig indsats med danskundervisning over for fremmedsprogede  

 børn vil være bedre for integrationen end en opretholdelse af  

 den nuværende ordning med modersmålsundervisning.
De mange  

 ressourcer, der i dag anvendes til modersmålsundervisning, kan derfor  

 udnyttes bedre til netop øget og forbedret danskundervisning.  

 Sprogstimulering og danskundervisning bør sættes ind i en meget  

 tidlig alder, da det er velkendt, at små børn har en  

 medfødt evne til at lære sprog, inden de fylder fire år.  

 Se undervisningsministerens svar på spørgsmål nr.
S 1418,  

 der er optrykt i bilaget.
Venstre og Det Konservative Folkeparti mener, at  

 integration af fremmedsprogede hænger sammen med danskkundskaberne.
Den  

 bedste måde at lære dansk på er ved at begynde i en tidlig  

 alder.
Kommunernes forpligtelse til at tilbyde modersmålsundervisning  

 bør derfor ophæves, og der bør i stedet sættes  

 fokus på danskundervisning og sprogstimulering fra  

 2-års-alderen.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF)  Susanne Clemensen (CD)  

  Henrik Svane (RV)  Søren Kolstrup (EL)  

  Tove Bjerre Mortensen (V)  Hanne Severinsen (V)  

  Else Winther Andersen (V) Karen Rønde (V)  

  Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Spørgsmål nr.
S 1417 og S 1418 til  

 undervisningsministeren og dennes svar herpå er optrykt efter  

 ønske fra Venstre og Det Konservative Folkeparti Spørgsmål nr.
S 1417:
Kan ministeren oplyse, om det er videnskabeligt  

 dokumenteret, at modersmålsundervisning er mere fremmende for  

 danskindlæringen end en tilsvarende tidlig indsats i dansk? Svar:
Det må anses for videnskabeligt dokumenteret, at et  

 veludviklet modersmål fremmer indlæring af et andet sprog.
Det  

 må ligeledes anses for videnskabeligt dokumenteret, at en tidlig  

 sprogstimulering fremmer sprogudviklingen.
 Flere forsøg med samarbejde mellem  

 danskindlæringen og modersmålsindlæringen har vist, at et  

 samarbejde mellem sprogindlæringen i dansk og i modersmål har  

 haft en positiv indflydelse på udviklingen af begge sprog.
 Men Undervisningsministeriet har ikke kendskab til  

 videnskabelige undersøgelser, der viser, at  

 modersmålsundervisning er mere fremmende for danskindlæringen end  

 en tilsvarende tidlig indsats i dansk.
Spørgsmål nr.
S 1418:
Kan ministeren afvise, at en øget sproglig  

 træning generelt og tidligt i et barns liv   ikke nødvendigvis  

 på modersmålet   vil bidrage til bedre danskkundskaber? Svar:
Nej, det kan jeg ikke afvise.
Jeg har selv fremsat forslag  

 i Folketinget til ændring af folkeskolelovens § 4a, således at  

 kommunerne pr. 1. august 1999 er forpligtet til at give sprogstimulering til  

 tosprogede børn i 4-6-års-alderen.
Erfaringer fra bl.a.
Vejle  

 Kommune, hvor man allerede har haft sprogstimulering af tosprogede  

 børn i 4-6-års-alderen i 2 år viser, at 2 års  

 sprogstimulering sætter børnene i stand til at kunne  

 følge med i den almindelige undervisning uden at skulle gå i  

 modtagelsesklasse først.
