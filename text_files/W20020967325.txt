 Medlemmet blev sammen med sin bror bortvist af arbejdsgiveren d. 9.8.00  

 pga. slagsmål i arbejdstiden.
D. 30.11.01 traf Udlændingestyrelsen (US) afgørelse om ikke  

 at forlænge medlemmets  opholds- og arbejdstilladelse, eftersom  

 grundlaget for tilladelserne ikke længere var til stede.
Den  

 begrænsede tilladelse, som i januar 2000 blev forlænget til d.  

 31.12.00 var udelukkende udstedt til arbejde som halalslagter hos xxx  

 Fjerkræslagteri.
Det fremgik af afgørelsen, at medlemmet ville kunne søge nye  

 tilladelser, hvis han fik nyt arbejde.
US havde dog  ikke taget stilling til,  

 hvorvidt en sådan ansøgning kunne forventes  

 imødekommet.
 Medl. klagede over afgørelsen og fik dermed processuelt ophold i  

 Danmark, mens klagesagen verserede.
I januar 2002 fandt kassen, at medlemmet ikke havde ret til dagpenge fra  

 d. 4.1.02, da han fra denne dato ikke kunne anses for at stå til  

 rådighed.
Direktoratet tiltrådte denne afgørelse, men bad  

 kassen træffe afgørelse om dagpengeretten i perioden fra d.  

 9.8.00 til d. 5.1.02.
US oplyste efterfølgende, at en tilladelsen var givet pga.  

 medlemmets konkrete arbejde på xxx Fjerkræslagteri og var  

 betinget af, at han ikke skiftede ophold eller arbejde.
Da han ophørte  

 i arbejdet den 9.8.00 bortfaldt grundlaget for den midlertidige opholds- og  

 arbejdstilladelse således også.
US oplyste videre, at en arbejdstilladelse ikke gives automatisk, da en  

 række betingelser skal være opfyldt, og at medl. ikke kunne  

 være sikker på at få en sådan, selvom han fandt  

 arbejde.
Det var desuden ikke sædvanligt, at der gives  

 arbejdstilladelse til ufaglært arbejde.
Arbejdet skal have en  

 særlig karakter.
Ved tvivl høres Arbejdsmarkedsrådet.
 Ankenævnet tiltrådte direktoratets afgørelse, hvormed  

 medlemmet ikke kunne anses for at stå til rådighed for  

 arbejdsmarkedet, da medlemmet ikke havde en arbejdstilladelse til at arbejde  

 i fuldt normalt omfang.
Dette skyldtes, at medlemmet ikke kunne anses for at stå til  

 rådighed for arbejdsmarkedet, sålænge han ikke havde en  

 arbejdstilladelse til at arbejde i Danmark.
Et medlem, som ikke kan overtage  

 arbejde med fuld sædvanlig arbejdstid grundet en retlig eller faktisk  

 hindring, kan ikke anses for at stå til rådighed for  

 arbejdsmarkedet og kan dermed heller ikke modtage dagpenge, jf.  

 arbejdsløshedsforsikringslovens § 62 samt  § 2, § 5, § 6 og § 29, i  

 direktoratets bekendtgørelse nr. 1353 af 20. december 2000 om  

 rådighed.
 Ankenævnet lagde bl.a. til grund, at medlemmet klient havde haft en  

 opholdstilladelse med tilknyttet arbejdstilladelse grundet sit arbejde ved  

 xxx Fjerkræslagteri, men at grundlaget for tilladelserne bortfaldt ved  

 arbejdsgivers bortvisning af medlemmet.
Ankenævnet lagde vægt på Udlændingestyrelsens  

 oplysninger om, ·  

 	at medlemmet havde haft en opholdstilladelse med tilknyttet  

 arbejdstilladelse grundet sit arbejde ved xxx Fjerkræslagteri, ·  

 	at grundlaget for tilladelsen udløb, da medlemmet blev bortvist  

 fra virksomheden, ·  

 	at en arbejdstilladelse ikke gives automatisk, ·  

 	at der kun kan ansøges om en arbejdstilladelse i forbindelse med  

 et konkret job, ·  

 	at medlemmet havde ret til at søge arbejde, men ikke kan tage  

 arbejde uden en arbejdstilladelse, ·  

 	at en arbejdstilladelse forudsætter, at en række betingelser  

 er opfyldt, og at der i den forbindelse finder en egentlig sagsbehandling  

 sted, og ·  

 	at medlemmet således ikke kunne være sikker på at  

 få en arbejdstilladelse, selv om han søgte/fandt arbejde.
Rådighed.
Opholds- og  

 arbejdstilladelse.
 Ankenævnet har behandlet Deres klage på vegne af xxx på  

 møde den 7. november 2002.
Nævnet traf denne A F G Ø R E L S E Deres klient kan ikke anses for at stå til rådighed for  

 arbejdsmarkedet, da Deres klient ikke har en arbejdstilladelse til at arbejde  

 i fuldt normalt omfang.
Deres klient kan derfor ikke modtage dagpenge.
Dette skyldtes, at Deres klient ikke anses for at stå til  

 rådighed for arbejdsmarkedet, sålænge Deres klient ikke har  

 en arbejdstilladelse til at arbejde i Danmark.
Et medlem, som ikke kan  

 overtage arbejde med fuld sædvanlig arbejdstid grundet en retlig eller  

 faktisk hindring, kan ikke anses for at stå til rådighed for  

 arbejdsmarkedet og kan dermed heller ikke modtage dagpenge, jf.  

 arbejdsløshedsforsikringslovens § 62 samt  § 2, § 5, § 6 og § 29, i  

 direktoratets bekendtgørelse nr. 1353 af 20. december 2000 om  

 rådighed.
 Ankenævnet har lagt til grund, at Deres klient har haft en  

 opholdstilladelse med tilknyttet arbejdstilladelse grundet sit arbejde ved  

 xxx Fjerkræslagteri, men at grundlaget for tilladelserne bortfaldt ved  

 arbejdsgivers bortvisning af Deres klient.
Ankenævnet har videre lagt til grund, at Deres klient har  

 søgt om forlængelse af sin opholdstilladelse, men fået  

 afslag herpå.
Deres klient har klaget over afslaget og har processuelt  

 ophold i Danmark, mens klagesagen bliver behandlet.
 De har anført, at eftersom Deres klient har processuelt ophold i  

 Danmark og fortsat indbetaler kontingent til arbejdsløshedskassen  

 samtidig med at Deres klient deltager i dansk undervisning efter aftale med  

 AF, må Deres klient på dette grundlag anses for at stå til  

 rådighed.
Ankenævnet har ved bedømmelsen af sagen lagt vægt  

 på Udlændingestyrelsens oplysninger om, ·  

 	at Deres klient har haft en opholdstilladelse med tilknyttet  

 arbejdstilladelse grundet sit arbejde ved xxx Fjerkræslagteri, ·  

 	at grundlaget for tilladelsen udløb, da Deres klient blev bortvist  

 fra virksomheden, ·  

 	at en arbejdstilladelse ikke gives automatisk, ·  

 	at der kun kan ansøges om en arbejdstilladelse i forbindelse med  

 et konkret job, ·  

 	at Deres klient har ret til at søge arbejde, men ikke kan tage  

 arbejde uden en arbejdstilladelse, ·  

 	at en arbejdstilladelse forudsætter, at en række betingelser  

 er opfyldt, og at der i den forbindelse finder en egentlig sagsbehandling  

 sted, og ·  

 	at Deres klient således ikke kan være sikker på at  

 få en arbejdstilladelse, selv om Deres klient søger/finder  

 arbejde.
 På ovenstående baggrund er det ankenævnets opfattelse,  

 at Deres klient ikke kan anses for at stå til rådighed for  

 arbejdsmarkedet.
Ankenævnet har noteret sig, at direktoratet ikke har fundet  

 anledning til at dispensere fra reglerne om rådighed.
Ankenævnet  

 skal i denne forbindelse bemærke, at det alene er direktoratet som  

 regeludstedende myndighed, der kan dispensere fra egne regler.
 Ankenævnet har endvidere noteret sig, at direktoratet har bedt  

 arbejdsløshedskassen træffe afgørelse vedrørende  

 Deres klients ret til dagpenge i perioden fra den 9. august 2000 til den 5.  

 januar 2002.
 Ankenævnet skal henvise til arbejdsløshedsforsikringslovens §  

 62 samt til § 2, § 5 § 6 og § 29 i direktoratets bekendtgørelse nr.  

 1353 af 20. december 2000 om rådighed.
 Ankenævnet tiltræder således direktoratets  

 afgørelse af 23. april 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx xxxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Den 30. november 2001 traf  Udlændingestyrelsen afgørelse om  

 ikke at forlænge Deres klients opholds- og arbejdstilladelse.  

 Konsekvensen heraf var, at Deres klient skulle udrejse af Danmark senest den  

 5. januar 2002.
Begrundelsen herfor var, at Deres klients midlertidige opholds- og  

 arbejdstilladelse som halalslagter på xxx Fjerkræslagteri senest  

 den 7. januar 2000 blev forlænget til den 31. december 2000. Det var  

 blevet oplyst til sagen ved brev af 23. oktober 2000, at Deres klient ikke  

 længere var ansat på xxx Fjerkræslagteri, og at han p.t.  

 var uden arbejde.
Deres klient var sammen med sin bror blevet bortvist af  

 arbejdsgiveren den 9. august 2000 på grund af slagsmål i  

 arbejdstiden, hvorfor grundlaget for opholds- og arbejdstilladelse ikke  

 længere var til stede.
 Det er videre til sagen oplyst, at Deres klient fortsat er uden arbejde,  

 og at han har indgået aftale om handlingsplan med AF i xxx om  

 sprogundervisning frem til den 31. oktober 2001 med  

 uddannelsesgodtgørelse.
Det fremgår også af afgørelsen, at Deres klient ville  

 kunne søge ny opholds- og arbejdstilladelse, såfremt han  

 får ny beskæftigelse.
Styrelsen havde imidlertid ikke taget  

 stilling til, hvorvidt en sådan ansøgning kan forventes  

 imødekommet.
Endelig fremgår det af afgørelsens klagevejledning, at der  

 kunne klages over afgørelsen til Ministeriet for Flygtninge-,  

 Indvandrere og Integration.
Hvis Deres klient klagede, ville han have ret til  

 at blive i Danmark indtil ankeinstansen havde truffet afgørelse i  

 sagen.
 På denne baggrund skrev a-kassen til Deres klient den 7. december  

 2001, at han ikke havde ret til ydelser fra a-kassen fra den 3. december  

 2001, hvor a-kassen havde modtaget Udlændingestyrelsens  

 afgørelse.
 De skrev herefter til a-kassen den 18. december 2001, at De ønskede  

 en nærmere drøftelse med a-kassen om sagen, da Ministeriet for  

 Flygtninge, Indvandrere og Integration skulle havde oplyst til Deres klient,  

 at han havde ret til dagpenge indtil den 5. januar 2002.
 Den 4. januar 2002 traf a-kassens afdeling i xxx afgørelse om, at  

 Deres klient ikke havde ret til dagpenge fra den 4. januar 2002, da Deres  

 klient fra denne dato ikke kunne anses for at stå til rådighed  

 for det danske arbejdsmarked i det omfang  

 arbejdsløshedsforsikringsloven kræver.
 Ministeriet for Flygtninge, Indvandrere og Integration skrev den 18.  

 januar 2002 til Dem, at man på vegne af Deres klient havde modtaget  

 klage over Udlændingestryelsens afgørelse af 30. november 2001.  

 Der står i kvitteringsbrevet, at klagen har opsættende virkning  

 med hensyn til udrejsefristen, således at Deres klient har ret til at  

 forblive i landet indtil ministeriets afgørelse foreligger.
 De skrev herefter til a-kassen, at da klagen over  

 Udlændingestyrelsens afgørelse havde opsættende virkning  

 måtte det betyde, at Deres klient fortsat stod til rådighed for  

 arbejdsmarkedet og dermed måtte være berettiget til dagpenge.
 Den 7. februar 2002 skrev Ministeriet for Flygtninge, Indvandrere og  

 Integration blandt andet til Dem, at De kunne forvente en afgørelse i  

 løbet af 4-6 måneder.
 A-kassens hovedledelse fastholdt den 19. februar 2002 afdelingens  

 afgørelse om, at Deres klients dagpengeret var ophørt den 4.  

 januar 2002. Det fremgår af afgørelsen blandt andet, at den  

 begrænsede opholds- og arbejdstilladelse, som i januar 2000 var blevet  

 forlænget til den 31. december 2000, udelukkende var udstedt til  

 arbejde som halalslagter hos xxx Fjerkræslagteri.
 De klagede over afgørelsen den 26. februar 2002. De anfører  

 i klagen, at Udlændingestyrelsens afgørelse af 30. november 2001  

 var påklaget, og at en afgørelse fra Ministeriet for Flygtninge,  

 Indvandrere og Integration først kan forventes i løbet af 4-6  

 måneder, og at denne afgørelse kan gå ud på, at  

 Deres klient kan forblive i Danmark og derfor ikke skal udrejse.
 De oplyser også, at Deres klient fortsat står til  

 rådighed for arbejdsmarkedet, at han fortsat betaler sit kontingent, og  

 at han fortsat modtager danskundervisning efter aftale med AF.
Videre, at Deres klient har haft arbejde på xxx  

 Fjerkræslagteri på 3 forskellige afdelinger med 3 forskellige  

 funktioner.
De finder derfor, at Deres klient opfylder kravene til at  

 få dagpenge.
 Den 7. marts 2002 sendte a-kassen klagen til direktoratet.
 Direktoratet skrev den 15. marts 2002 til Dem, at klagen var modtaget.
 Den 9. april 2002 kontaktede direktoratet telefonisk  

 Udlændingestyrelsen for uddybende forklaring på Deres klients  

 midlertidige opholds- og arbejdstilladelse.
Udlændingestyrelsen kunne oplyse, at en sådan var givet  

 på baggrund af Deres klients konkrete arbejde på xxx  

 Fjerkræslagteri og var betinget af, at han ikke skiftede ophold eller  

 arbejde.
Da han ophørte i arbejdet den 9. august 2000 bortfaldt  

 grundlaget for den midlertidige opholds- og arbejdstilladelse således  

 også.
Deres klient søgte herefter forlængelse af sin opholds- og  

 arbejdstilladelse men fik afslag herpå den 30. november 2001, da  

 grundlaget for en forlængelse ikke længere var til stede.  

 Herefter kan han søge andet arbejde.
Får han tilsagn om et  

 konkret arbejde, kan han ikke overtage dette uden en ny arbejdstilladelse,  

 som han derfor igen må søge om.
 En sådan gives imidlertid ikke automatisk, da en række  

 betingelser skal være opfyldt.
Herunder er det ikke sædvanligt, at der gives arbejdstilladelse til  

 ufaglært arbejde på det almindelige arbejdsmarked - arbejdet skal  

 have en særlig karakter.
Ved tvivl høres  

 Arbejdsmarkedsrådet.
Der finder derfor en egentlig sagsbehandling sted,  

 og Deres klient kan ikke være sikker på at få en  

 arbejdstilladelse.
 Deres klient har klaget over Udlændigestyrelsens afgørelse  

 til Ministeriet for Flygtninge, Indvandrere og Integration.  

 Udlændingestyrelsen oplyste, at Deres klient i den forbindelse har  

 processuelt ophold, mens sagen bliver behandlet.
Den 11. april 2002 bad direktoratet om Deres bemærkninger til de  

 indhentede oplysninger.
De er ikke fremkommet med bemærkninger." Sekretariatet er enig i fremstillingen.
2. Arbejdsdirektoratets afgørelse Direktoratet traf den 23. april 2002 denne afgørelse:
 "Deres klient står ikke til rådighed for arbejdsmarkedet,  

 så længe han ikke har arbejdstilladelse til arbejde i fuldt  

 normalt omfang.
 Direktoratet har bedt a-kassen træffe afgørelse om Deres  

 klients ret til dagpenge for perioden fra den 9. august 2000 til den 5.  

 januar 2002.
Begrundelse Rådighed og ret til dagpenge Der er lagt vægt på Udlændingestyrelsens oplysninger  

 om:
- at Deres klient har haft en opholdstilladelse med tilknyttet  

 arbejdstilladelse til arbejde som halalslagter på xxx  

 Fjerkræslagteri, - at grundlaget for arbejdstilladelsen udløb, da Deres  

 klient ophørte i dette arbejde, fordi der var tale om en midlertidig  

 opholdstilladelse, - at Deres klient havde søgt om forlængelse af  sin  

 opholds- og arbejdstilladelse, - at han har fået afslag på ansøgningen, - at Deres klient har klaget over afslaget, - at han har processuelt ophold, mens sagen bliver behandlet, - at en arbejdstilladelse ikke gives automatisk, - at der kun kan ansøges om en sådan i forbindelse med  

 et konkret job, - at Deres klient har ret til at søge arbejde, men ikke kan  

 tage arbejde uden en ny arbejdstilladelse, - at en arbejdstilladelse forudsætter, at en række  

 betingelser er opfyldt, - at der i den forbindelse finder en egentlig sagsbehandling sted,  

 og - at Deres klient således ikke kan være sikker på  

 at få en arbejdstilladelse, selv om han søger/finder  

 arbejde.
 Direktoratet finder på baggrund heraf, at Deres klient ikke  

 står til rådighed for arbejdsmarkedet, så længe han  

 ikke har arbejdstilladelse til arbejde i fuldt normalt omfang, jf. § 62, stk.  

 1, nr. 5, i lov om arbejdsløshedsforsikring m.v. og § 2, § 5, stk. 1  

 og 3, og § 6, stk. 1, i direktoratets bekendtgørelse nr. 1353 af 20.  

 december 2000 om rådighed.
 Direktoratet finder ikke anledning til at dispensere fra reglerne om  

 rådighed og må henvise Deres klient til at søge sin  

 økonomiske vanskeligheder løst ved at henvende sig til de  

 sociale myndigheder.
 Direktoratet finder ikke, at det kan føre til en anden vurdering,  

 at Deres klienter har haft arbejde på 3 forskellige afdelinger med 3  

 forskellige funktioner på xxx Fjerkræslagteri, idet den  

 midlertidige opholds- og arbejdstilladelse bortfaldt ved ophøret  

 på slagteriet ifølge oplysningerne fra  

 Udlændingestyrelsen.
Perioden fra den 9. august 2000 til den 5. januar 2002 Direktoratet har ved kopi af dette brev til xxx Arbejdsløshedskasse  

 bedt a-kassen om at træffe afgørelse om Deres klients  

 rådighed for arbejdsmarkedet i perioden fra den 9. august 2000 til den  

 5. januar 2002 og om hans ret til dagpenge for perioden på baggrund af  

 Udlændingestyrelsens oplysning om, at grundlaget for den midlertidige  

 opholds- og arbejdstilladelse ophørte, da Deres klient blev bortvist  

 fra sit arbejde på xxx Fjerkræslagteri." 3. Klagen til ankenævnet Ved brev af 14. maj 2002 klagede De på vegne af Deres klient over  

 direktoratets afgørelse.
De henviste samtidig til Deres skrivelse af  

 26. februar 2002 til direktoratet.
4. Arbejdsdirektoratets bemærkninger til klagen Ved oversendelsen af sagen til ankenævnet den 21. maj 2002 fandt  

 direktoratet ikke, at der var fremkommet nye oplysninger, der gav anledning  

 til at ændre direktoratets afgørelse af 23. april 2002.
 Direktoratet bemærkede endvidere, at direktoratet fortsat lagde  

 vægt på, Deres klient ikke kunne overtage arbejde med dags  

 varsel, da dette forudsætter en arbejdstilladelse, som Deres klient  

 ikke har og ikke kan få automatisk.
5. Nyt efter klagen Ved brev af 8. oktober 2002 oplyste De ankenævnet om, at Deres  

 klient har fået fast arbejde på xxx Fjerkræslagteri fra den  

 23.september 2002.
 De oplyste videre ved en telefonisk samtale den 10. oktober 2002, at Deres  

 klient havde ansøgt om opholds- og arbejdstilladelse på denne  

 baggrund, men at sagen fortsat verserede i Udlændingestyrelsen.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 62. Dagpenge må ikke udbetales til et medlem, ......
 5) som af anden grund ikke står til rådighed for  

 arbejdsmarkedet.
 ......
Direktoratets bekendtgørelse nr. 1353 af 20. december 2000 om  

 rådighed § 2. Et ledigt medlem kan kun få dagpenge, hvis medlemmet står  

 til rådighed for arbejdsmarkedet.
 § 5. Et medlem skal kunne overtage arbejde ved arbejdstids begyndelse  

 dagen efter, at arbejdet er formidlet af AF eller  

 arbejdsløshedskassen.
 .....
 Stk. 3. Medlemmet skal kunne møde til samtaler på AF og  

 til tilbud i henhold til lov om en aktiv arbejdsmarkedspolitik dagen efter,  

 at medlemmet har modtaget indkaldelse hertil fra AF.
 § 6. Et medlem skal kunne formidles passende arbejde med fuld  

 sædvanlig arbejdstid på de vilkår, som er almindelige inden  

 for medlemmets faglige område.
 .....
 § 29. Et medlem kan ikke få dagpenge, sålænge medlemmet  

 ikke har bopæl og opholder sig i Danmark, jf. § 3, ikke er tilmeldt AF,  

 jf. § 4, eller ikke kan overtage arbejde, jf. § 5-8.
 .......
Direktoratets vejledning nr. 189 af 20. december 2000 om  

 rådighed Til § 29 Arbejdsløshedsforsikringslovens § 62, stk. 1, angiver nogle  

 situationer, hvor medlemmet ikke kan få dagpenge.
Det gælder  

 f.eks., hvis medlemmet er syg eller i øvrigt ude af stand til at  

 påtage sig arbejde af normalt omfang, aftjener værnepligt, er  

 berøvet sin frihed ved domstols- eller administrativ afgørelse  

 eller forsørges på institution.
 ...........
Hvis medlemmet har retlige eller faktiske forpligtelser, som umiddelbart  

 hindrer overtagelse af arbejde, vil medlemmet kunne anses for at stå  

 til rådighed, hvis medlemmet kan frigøre sig fra  

 forpligtelserne, når arbejdet skal tiltrædes.
Ved retlige  

 forpligtelser tænkes på forpligtelser, som medfører et  

 erstatningsansvar, hvis de ikke overholdes, f.eks. misligholdelse af en  

 ansættelseskontrakt med opsigelsesvarsel.
 ...........
 Medlemmet kan igen få dagpenge, når medlemmet ikke  

 længere er forhindret i at overtage arbejde.
