Cirkulære om vedtægter for »Fondet for Dansk-Islandsk  

 Samarbejde« 1.  

  

 Fondet er  

 oprettet af den danske stat ved lov nr. 180 af 5. juni 1959 om anvendelse af  

 overskuddet i visse krigsforsikringsforbund og har til formål at bidrage til  

 øget forståelse og samarbejde mellem Danmark og Island på kulturelle og andre  

 områder.
Til fremme af dette formål vil fondet bl.a. kunne yde økonomisk  

 støtte  

 til a)  

 	  

    

 arbejds- og  

 studieophold i Danmark og Island for danske og islandske statsborgere med  

 uddannelse ved et af de to landes universiteter eller andre  

 undervisningsinstitutioner og studerende ved disse samt kunstnere, forfattere  

 og ledere af danske eller islandske ungdomsorganisationer med kulturelt  

 formål, b)  

 	  

    

 videnskabelige  

 arbejder af interesse for begge lande, c)  

 	  

    

 faglig oplæring af  

 danske håndværkere, arbejdere og funktionærer i Island og tilsvarende i  

 islandske i Danmark, og udveksling af håndværkere, arbejdere og funktionærer, d)  

 	  

    

 udveksling af  

 gæstespil, kunstudstillinger og lignende, e)  

 	  

    

 anden virksomhed, som  

 tager sigte på at vække interesse for dansk arbejde og kultur i Island og for  

 islandsk arbejde og kultur i Danmark og på anden måde fremme det gensidige  

 kendskab til de to lande og deres forhold.
 2.  

  

 Fondets  

 bundne kapital udgør pr. 31. december 2002 danske kr. 2.282.873,00.
 Den bundne kapital, der er urørlig, således at alene  

 indtægten anvendes til fondets formål, skal anbringes efter reglerne i  

 bekendtgørelse om anbringelse af fondets midler og bestyrelsesvederlag (nr.  

 809  

 af 23. oktober 1997). Dog kan en del af kapitalen med ministeren for nordisk  

 samarbejdes tilladelse anbringes i andre værdipapirer.
 Fondets hjemsted er København.
 3.  

  

 Fondets  

 bestyrelse består af 5 medlemmer, der udpeges af ministeren for nordisk  

 samarbejde, som ligeledes udpeger bestyrelsens formand.
 Bestyrelsens medlemmer skal være myndige, vederhæftige og  

 uberygtede mænd eller kvinder, bosat i Danmark.
Bestyrelsen udpeges for 6 år.
Udtræder et bestyrelsesmedlem  

 inden udløbet af den periode, for hvilken han er udpeget, udpeges hans  

 efterfølger dog kun for den resterende del af funktionsperioden.
 Genudpegelse kan finde sted.
 Ministeren for nordisk samarbejde kan tilbagekalde  

 udpegelsen af et bestyrelsesmedlem, der måtte komme ud i rådighed over sit  

 bo,  

 eller som måtte gøre sig skyldig i en handling, der gør ham uværdig til  

 fortsat  

 at beklæde hvervet som medlem af bestyrelsen.
4.  

  

 Bestyrelsen er beslutningsdygtig, når formanden og to andre  

 bestyrelsesmedlemmer er til stede.
Alle beslutninger træffes ved almindelig  

 stemmeflerhed.
I tilfælde af stemmelighed bliver formandens stemmeafgivning  

 afgørende.
 Hvervet som bestyrelsesmedlem er ulønnet, men medlemmerne  

 har krav på passende godtgørelse for rejse- og mødeudgifter.
 Bestyrelsen kan afholde udgifter til sekretariatsmæssig  

 bistand i et omfang, som godkendes af ministeren for nordisk samarbejde.
Fondet tegnes af formanden i forening med et andet medlem af  

 bestyrelsen.
Er formanden forhindret, tegnes fondet af tre  

 bestyrelsesmedlemmer.
Bestyrelsen kan selv fastsætte sin forretningsorden.
Det påhviler bestyrelsen at føre en protokol for fondet.
I  

 denne protokol indføres vedtægterne og oplysning om, hvem der modtager støtte  

 fra fondet, samt i øvrigt meddelelser og oplysninger, der måtte være af  

 interesse for fondet.
 5.  

  

 Indkaldelse af ansøgninger og uddeling af legatportioner sker efter  

 bestyrelsens nærmere bestemmelse.
 Legatportionerne kan ikke være til genstand for overdragelse  

 eller pantsætning, ej heller for arrest, eksekution eller anden  

 retsforfølgning, og legatportioner til personer tilkommer disse som særeje.
 6.  

  

 Fondets  

 regnskabsår er kalenderåret.
 Bestyrelsen skal hvert år aflægge regnskab over fondets  

 formue, dets indtægter og udgifter.
Fondets regnskab revideres af en efter bestyrelsens  

 indstilling af ministeren for nordisk samarbejde godkendt statsautoriseret  

 revisor.
Fondets regnskab skal, forsynet med den statsautoriserede revisors  

 påtegning og med bestyrelsens underskrift, inden den førstkommende 1. april  

 efter regnskabsårets udløb indsendes til ministeren for nordisk samarbejde,  

 som  

 godkender regnskabet.
7.  

  

 Disse  

 vedtægter træder i kraft ved undertegnelsen.
Samtidig ophæves cirkulære nr.  

 101  

 af 25. juni 1991 om vedtægter for »Fondet for Dansk-Islandsk Samarbejde«.
