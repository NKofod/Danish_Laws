En sygehjælper tilså beboeren umiddelbart efter faldet og  

 vurderede, at der ikke var tegn på brud.
En social- og  

 sundhedsassistent konstaterede om morgenen, at beboeren ikke brugte  

 højre hånd til at støtte med på grund af smerter og  

 tilkaldte en sygeplejerske.
Sygeplejerske A vurderede, at der ikke var tegn  

 på brud, eftersom beboeren var i stand til at bevæge fingre og  

 håndleddet.
Herefter blev beboeren undersøgt af afdelingens  

 faste sygeplejerske B, der heller ikke fandt tegn på brud.
Den 17. august 2000 blev beboeren overflyttet til  

 genoptræningsafdelingen, hvor man fandt, at hendes håndled var  

 meget ømt.
Der blev foranlediget en røntgenundersøgelse  

 af håndleddet, der viste et brud af den nederste del af spolebenet.
 Der blev klaget over mangelfuld observation og pleje af beboeren, idet  

 personalet overså hendes stærke smerter i højre arm som  

 følge af et brud.
Klage over manglende tilkald af læge til  

 plejehjemsbeboer Patientklagenævnet fandt ikke anledning til at kritisere  

 sygehjælperen og social- og sundhedsassistenten.
Nævnet lagde ved  

 sin afgørelse vægt på, at det af sygehjælperens  

 udtalelse fremgik, at hun fandt, at beboeren havde ondt, og noterede i  

 døgnplejemappen, at man i dagvagten skulle observere beboerens  

 smerter.
Herudover lagde nævnet vægt på, at det af social-  

 og sundhedsassistentens udtalelse fremgik, at hun fandt, at beboerens  

 hånd var forslået, og at beboeren værgede sig ved at bruge  

 den.
Social- og sundhedsassistenten henvendte sig derfor til  

 sygeplejersken.
Nævnet fandt endvidere ikke anledning til at kritisere  

 sygeplejerskerne.
Nævnet fandt imidlertid, at det havde været  

 hensigtsmæssigt om sygeplejerske A og sygeplejerske B havde tilkaldt  

 beboerens praktiserende læge, der kunne foranledige en  

 røntgenundersøgelse af beboerens højre hånd.  

 Nævnet lagde vægt på, at det af sygeplejerske As udtalelse  

 fremgik, at hun tilså beboeren og fandt, at hendes fingre og  

 håndled var bevægelige uden større smerte, og at hun fik  

 oplyst, at beboeren brugte hånden i spisesituationer, hvorfor hun  

 antog, at hendes smerter var forbigående.
Herudover lagde nævnet vægt på, at det af sygeplejerske  

 Bs udtalelse fremgik, at hun ved undersøgelsen af beboeren fandt, at  

 beboeren havde god kraft i hånden og bevægede fingrene normalt,  

 samt formådede at bøje håndleddet.
Herefter konkluderede  

 sygeplejerske B, at beboerens hånd formentlig ikke var brækket,  

 men derimod øm efter slaget fra faldet.
Det var nævnets  

 opfattelse, at beboeren var faldet tungt, eftersom hun også havde  

 slået højre side af brystkassen, og på grund af faldets  

 karakter var det sandsynligt, at beboeren havde pådraget sig et brud,  

 trods der ikke klinisk var umiddelbart synlige symptomer på  

 håndledsbrud.
