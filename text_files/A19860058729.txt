 Herved bekendtgøres lov nr. 397 af 17. juli 1946 om  

 borteblevne med de ændringer, der følger af § 6 i lov nr. 225 af 7. juni 1972  

 og § 6 i lov nr. 212 af 13. maj 1981.
Borteblivelse § 1.  For en bortebleven beskikkes der - eventuelt på  

 foranledning af de interesserede - om fornødent en værge.
 Stk. 2.  For værgemålet gælder myndighedslovgivningens  

 regler om særlige værgemål.
 § 2.  Den borteblevnes formue bestyres som umyndiges  

 midler.
 Stk. 2.  Skifteretten bestemmer, hvorvidt den  

 borteblevnes ejendele skal bevares for ham indtil videre, eller om de skal  

 sælges og det indkomne indsættes i en forvaltningsafdeling, jfr. § 3 i lov om  

 anbringelse og bestyrelse af umyndiges midler m.v.
Stk. 3.  Justitsministeren afgør, i hvilket omfang den  

 borteblevnes indtægt og formue må bruges til underhold og uddannelse for hans  

 børn eller ægtefælle.
Når særlige grunde taler herfor, kan det tillades, at  

 indtægten anvendes til underhold og uddannelse for andre, som helt eller  

 delvis blev forsørget af ham.
 § 3.  Dersom den borteblevne er gift og hans ægtefælle  

 er myndig, bestyres den borteblevnes bodel af ægtefællen sammen med værgen  

 uden tilsyn af justitsministeren.
 § 4.  Arv eller gave, som tilfalder den borteblevnes  

 ægtefælle, holdes ved skifte med den borteblevne eller dennes arvinger uden  

 for fællesboet.
Dødsformodning § 5.  Det kan efter offentlig indkaldelse ved dom  

 bestemmes, at en bortebleven skal anses for død.
 § 6.  Begæring om offentlig indkaldelse kan indgives,  

 når der er gået 10 år, siden den borteblevne sidst vides at have været i  

 live.
 Stk. 2.  Såfremt den borteblevne dengang var i livsfare,  

 eller der af andre grunde er en til vished grænsende sandsynlighed for, at  

 han er død - f.eks. fordi det skib eller luftfartøj, som han var om bord i,  

 er forsvundet, - er fristen kun 1 år.
 § 7.  Den borteblevnes ægtefælle, arvinger eller  

 andre, der har retlig interesse i at opnå dom til dødsformodning, kan rejse  

 sagen.
 § 8.  Sag til dødsformodningsdom kan anlægges her i  

 landet, hvis den borteblevnes sidst bekendte bopæl eller i mangel heraf hans  

 sidst bekendte opholdssted var her.
 Stk. 2.  Var den borteblevnes sidst bekendte bopæl eller  

 i mangel heraf hans sidst bekendte opholdssted i udlandet, kan sagen anlægges  

 her:
 § 9.  Sagen anlægges ved underretten på det sted, hvor  

 den borteblevne sidst boede eller opholdt sig her i landet, eller ved den  

 underret, som justitsministriet bestemmer.
 § 10.  Retten beskikker en sagfører til at varetage  

 den borteblevnes tarv.
 Stk. 2.  Om salær og godtgørelse for udlæg gælder  

 reglerne om fri proces; dog kan retten bestemme, at de nævnte udgifter skal  

 godtgøres af den borteblevnes formue.
 § 11.  Retten fastsætter et retsmøde til behandling af  

 begæringen og tilsiger dertil sagsøgeren, den borteblevnes ægtefælle,  

 nærmeste slægtninge og andre, som kan antages at vide besked om den  

 borteblevnes forhold.
 Stk. 2.  Retten kan opfordre sagsøgeren til at afgive  

 edelig forklaring og til at føre yderligere bevis; undlader han at efterkomme  

 opfordringen, eller er de fremkomne oplysninger ufyldestgørende, kan retten  

 ved kendelse nægte at fremme sagen.
 § 12.  Finder retten efter bevisførelsen, at den  

 forsvundne har været borte så længe som sagt i § 6, og det ikke godtgøres, at  

 han er død, indkalder retten ham med et af retten fastsat varsel til et  

 retsmøde og opfordrer i indkaldelsen enhver, som kan give yderligere  

 oplysninger i sagen, til snarest muligt at give retten meddelelse herom.
Stk. 2.  Sagsøgeren skal lade indkaldelsen kundgøre i  

 Statstidende.
Retten kan bestemme, at kundgørelsen tillige skal ske en eller  

 flere gange i andre blade og i radio her eller i udlandet.
 Stk. 3.  Mellem kundgørelsen og retsmødet skal der gå  

 mindst 3 måneder og højst 1 år.
 § 13.  Hvis der ikke til retsmødet fremkommer noget,  

 der afsvækker resultatet af den skete bevisførelse, afsiger retten dom til  

 dødsformodning.
Stk. 2.  I dommen angives den dag, fra hvis udløb  

 dødsformodningen skal regnes.
Det skal være den sidste dag i den måned, hvori  

 fristen udløb, eller i de i § 6, stk. 2, nævnte tilfælde den dag, det er  

 sandsynligst, at den borteblevne er død, hvis en sådan dag kan fastslås.
§ 14.  Rettens afgørelse i henhold til §§ 11-13 kan  

 indbringes for højere ret af sagsøgeren, den beskikkede forsvarer og enhver,  

 som har retlig interesse i afgørelsen.
Såfremt den borteblevne er gift, kan  

 anke af dødsformodningsdom endvidere iværksættes af påtalemyndigheden, hvem  

 udskrift af dommen i nævnte tilfælde straks skal tilstilles af retten.  

 Påtalemyndigheden har fri proces under sagen.
 Stk. 2.  Ankefristen er 8 uger fra dommens afsigelse.  

 Justitsministeriet kan ikke give tilladelse til anke af dødsformodningsdom  

 efter ankefristens udløb.
 § 15.  Dom til dødsformodning får først virkning, når  

 ankefristen er udløbet.
Skifte uden dom § 16.  Overstiger en borteblevens formue ikke 2.000  

 kr., kan formuen, når der er gået 1 år, siden han sidst vides at have været i  

 live, uden dødsformodningsdom tages under skiftebehandling, som om han var  

 død på det tidspunkt, da han må anses for bortebleven.
Dette tidspunkt  

 fastsættes af skifteretten.
Dødsformodnings bortfald § 17.  Viser det sig efter dom til dødsformodning, at  

 den borteblevne lever, kan han i 10 år fra den dag, fra hvilken  

 dødsformodningen efter dommen regnes, kræve sine ejendele tilbage fra dem,  

 der har fået dem udlagt som arv.
 Stk. 2.  Oplyses det, at den borteblevne er død på et  

 andet tidspunkt end angivet i dommen, kan den, som herefter har ret til  

 arven, inden for samme tidsrum kræve den udleveret.
 § 18.  Hver arving skal kun give tilbage, hvad han har  

 modtaget.
Stk. 2.  Hvis det modtagne er afhændet eller forbrugt,  

 skal arvingen erstatte værdien ved afhændelsen eller forbruget, men dog ikke  

 mere end den nuværende værdi af ting af tilsvarende art og godhed.
Kravet mod  

 arvingen kan nedsættes eller bortfalde, når forbruget har været rimeligt  

 begrundet i hans erhvervelse af den borteblevnes ejendele, og det efter hans  

 økonomiske forhold ville være ubilligt at lade ham tilsvare det fulde beløb.
 Stk. 3.  Er det modtagne gået tabt uden arvingens skyld,  

 er han fri for ansvar.
 Stk. 4.  Indtægt af formuen, som er forfaldet før den  

 dag, da den tilbagevendte fremsætter kravet, skal ikke tilsvares af arvingen.
 § 19.  Reglerne i §§ 17 og 18 finder tilsvarende  

 anvendelse, hvis en borteblevens formue er taget under skiftebehandling i  

 henhold til § 16.
§ 20.  Forsikringssum, der er udbetalt på grundlag af  

 dødsformodningsdom, kan forsikringsselskabet inden udløbet af den i § 17  

 fastsatte frist kræve tilbage.
Kravet kan dog nedsættes i det omfang, summen  

 med rimelighed er anvendt til forsørgelse. § 18, stk. 1, 3 og 4, finder  

 tilsvarende anvendelse.
 Stk. 2.  Den tilbagevendtes mulige krav over for  

 selskabet formindskes for så vidt tilbagebetaling fra modtageren ikke kan  

 opnås.
Stk. 3.  Selskabet kan dog vælge at betragte  

 forsikringen som endeligt afviklet ved den skete udbetaling på grundlag af  

 dødsformodningsdommen.
I så fald indtræder den tilbagevendte i selskabets  

 krav.
 § 21.  Pension, overlevelsesrente og lignende  

 forsørgelse, der er udbetalt på grundlag af dødsformodningsdom, kan ikke  

 kræves tilbage fra modtageren.
 Stk. 2.  Den tilbagevendtes mulige krav over for den,  

 der har erlagt ydelsen, formindskes i det omfang, hvori udbetalingen er sket.
§ 22.  Har arvingen ved erhvervelsen af den  

 borteblevnes ejendele gjort sig skyldig i svig, er han erstatningspligtig  

 efter lovgivningens almindelige regler.
Det samme gælder modtageren af de i  

 §§ 20 og 21 omhandlede ydelser.
§ 23.  Har den borteblevnes ægtefælle efter dom til  

 dødsformodning giftet sig igen, er det tidligere ægteskab endeligt ophørt,  

 uanset at dødsformodningen viser sig at være urigtig.
Har ægtefællen ikke  

 giftet sig igen, består ægteskabet med den borteblevne vedvarende.
Indkaldelse og skifte efter 20 år § 24.  Når formue i henhold til § 2 har været bestyret  

 for en bortebleven i 20 år, og sag til dødsformodningsdom ikke er anlagt,  

 indkalder skrifteretten - eventuelt efter opfordring af justitsministeren  

 eller andre interesserede - ham og hans arvinger på den i § 12 foreskrevne  

 måde.
 Stk. 2.  Hvis den borteblevne ikke melder sig, men der  

 møder arvinger efter ham, skiftes formuen, som om han var død ved 20 års  

 fristens udløb.
 Stk. 3.  Dersom ingen melder sig, tilfalder formuen  

 staten.
Arvs afsætning § 25.  Er der ikke vished for, at en arving har  

 overlevet arveladeren, udlægges der ingen arv til ham.
Han har dog ret til i  

 10 år fra dødsfaldet at kræve arven fra dem, som har fået den udlagt.
Såfremt  

 arvingen er død i dette tidsrum, får den, som herefter er berettiget til  

 arven, samme ret, som arvingen ville have haft.
 Stk. 2.  §§ 18 og 22 finder herved anvendelse.
 Stk. 3.  Er der opnået dødsformodningsdom over arvingen,  

 anvendes fristen i § 17, hvis den udløber før fristen i stk. 1.
Stk. 4.  Er der nogen sandsynlighed for, at en arving  

 har overlevet arveladeren, kan skifteretten uanset regelen i stk. 1, når  

 særlige forhold taler derfor, bestemme, at den arv, som eventuelt kan  

 tilfalde denne arving, foreløbig bestyres i en forvaltningsafdeling, jfr. § 3  

 i lov om anbringelse og bestyrelse af umyndiges midler m.v., som tilhørende  

 boet, medens dette i øvrigt sluttes.
Når de fornødne undersøgelser er  

 foretaget, dog senest 1 år efter arvens indsættelse i en  

 forvaltningsafdeling, optager skifteretten spørgsmålet om udlodning af arven  

 til endelig behandling.
 § 26.  Har en arving overlevet arveladeren, udlægges  

 der arv til ham, uanset at hans opholdssted ikke er kendt.
 Stk. 2.  Reglerne i kapitel 1 anvendes på denne arv.
 § 27.  Dersom en arvings opholdssted vel kendes, men  

 det ikke er muligt at udbetale arven til ham, behandles den efter reglerne i  

 kapitel 1.
Overgangs- og ophævelsesbestemmelser § 28.  Denne lov, der ikke gælder for Færøerne, træder  

 i kraft den 1. juli 1946.
 § 29.  Har en borteblevens arvinger før lovens  

 ikrafttræden anlagt sag, hvorunder de i henhold til forordning af 11.  

 september 1839 søger sig hans formue tilkendt til indtægtsnydelse eller til  

 ejendom, afgøres sagen efter denne forordning.
 § 30.  Reglerne i §§ 17-22 om dødsformodnings bortfald  

 anvendes også, når arvingerne har fået sig den borteblevnes formue tilkendt  

 til ejendom efter forordning af 11. september 1839 § 14 eller udlagt på  

 skifte i henhold til midlertidig lov nr. 264 af 21. maj 1940. Fristen efter §  

 17 regnes fra den begivenhed, hvorved den borteblevne formodes at være død.
 Stk. 2.  Det samme gælder, når udbetaling til arvingerne  

 med justitsministeriets tilladelse er sket uden iagttagelse af reglerne i  

 forordning af 11. september 1839.
 § 31.  Reglerne i § 25 om den forbigåede arvings  

 retsstilling anvendes også, når arveudlægget er sket før lovens ikrafttræden.
 § 32.  Bestemmelsen i § 1 i lov nr. 424 af 14.  

 september 1945 angående forlængelse af visse forældelsesfrister finder  

 tilsvarende anvendelse på den arv, som efter reglerne i kapitel 6 tilkommer  

 en forbigået arving.
 § 33.  Fra lovens ikrafttræden ophæves:
 Kgl. resolution af 3. februar 1804, §§ 1-7 i forordning af 2. april 1817  

 angående hvorledes der skal forholdes med forladt arv, forordning af 11.  

 september 1839 angående behandling af en bortebleven persons formue,  

 retsplejelovens § 456, midlertidig lov nr. 264 af 21. maj 1940 om borteblevne  

 personer fra krigsforliste skibe og § 2 i lov nr. 424 af 14. september 1945  

 angående forlængelse af visse forældelsesfrister.
