Beretning afgivet af Europaudvalget den 23. juni 2006 Beretning om tidlig forelæggelse og åbenhed Siden Danmark blev medlem af EF i 1973, er Rådet blev udvidet  

 fra 9 medlemmer til 25 medlemmer, hvilket har betydet en markant ændret  

 arbejdsform i Rådet.
Flere sager bliver forhandlet i arbejdsgrupper og  

 afsluttes uden egentlige politiske forhandlinger i Rådet.
Sideløbende hermed  

 er  

 der udviklet en uformel procedure mellem Europa-Parlamentets store grupper,  

 Kommissionen og formandskabet i Rådet, der betyder, at mange store afgørelser  

 træffes tidligt i processen (såkaldte »førstelæsningsaftaler«). Derfor er der  

 behov for, at Folketinget på et tidligere tidspunkt end i dag bliver  

 inddraget  

 i beslutningsprocessen.
 Europaudvalgets seneste beretning (af 10. december 2004) tager  

 delvis højde for denne politiske udvikling, idet regeringen bl.a. anmodes om  

 at  

 være særlig opmærksom på at orientere Europaudvalget om Europa-Parlamentets  

 synspunkter i disse tilfælde og i øvrigt anmodes om at orientere  

 Europaudvalget  

 om væsentlige ændringer i forslaget i de tilfælde, hvor der ikke kan opnås  

 enighed mellem Rådet og Parlamentet efter første læsning i Parlamentet.
 Med henblik på at imødekomme det politisk udtrykte ønske om at  

 præcisere og skærpe kravene til forelæggelse for Europaudvalget foreslås  

 følgende formuleringer, der alene supplerer  og ikke erstatter   

 de  

 grundlæggende bestemmelser fra 1973-beretningen:
Regeringen forpligter  

 sig til løbende og så tidligt som muligt mundtligt at orientere  

 Europaudvalget om behandlingen af forslag af større rækkevidde.
Dette kan  

 bl.a. ske under et fast dagsordenspunkt, »Siden sidst«, på Europaudvalgets  

 møder i forbindelse med regeringens ordinære forelæggelser for  

 Europaudvalget.
 Forslag af større rækkevidde forelægges Europaudvalget med  

 henblik på forhandlingsoplæg,  

  

 inden den  

 danske holdning fastlægges  

  

 (f.eks. i forbindelse med førstelæsningsaftale  

 mellem Rådet og Europa-Parlamentet).
 I de tilfælde, hvor der under forhandlingerne sker  

 grundlæggende ændringer i forslaget, kan det være nødvendigt, at regeringen  

 forelægger et nyt forhandlingsoplæg.
 Ovennævnte formuleringer skal i øvrigt alene ses som et  

 supplement til de overvejelser, regeringen sædvanligvis foretager i  

 forbindelse  

 med  

  

 timingen  

  

 af, hvornår en sag  

 forelægges med henblik på forhandlingsoplæg i Europaudvalget.
Åbenhed For at give offentligheden den bedst mulige adgang til  

 information om Danmarks europapolitik bør Europaudvalgets møder som  

 udgangspunkt være åbne.
Det ville være ønskeligt med flere debatter om  

 EU-forslag  

 i Folketingssalen, men normalt vil afklaringen af Folketingets holdning ske i  

 Europaudvalget.
Langt størstedelen af de drøftelser, der finder sted i  

 udvalget,  

 har betydning for dansk lovgivning, og de er sjældent af en sådan karakter,  

 at  

 de kræver en behandling bag lukkede døre.
I tilfælde, hvor hensynet til  

 vigtige  

 forhandlingsinteresser tilsiger det, bør udvalgets møder dog være lukkede.  

 Udvalget og regeringen beslutter i fællesskab, hvilke sager der skal  

 behandles  

 bag lukkede døre.
Formanden vil få ansvar for at styre møderne.
Om nødvendigt  

 fastlægger formanden regler for taletid.
Udvalget opfordrer Præsidiet til at  

 etablere radio/tv-transmission via Folketingets hjemmeside fra de åbne møder  

 i  

 Europaudvalget.
P.u.v.  

  

 Elisabeth Arnold  

  

 formand Bilag 1 27. juni 2006 Kære  

 formand Tillykke med vedtagelsen af den nye beretning om  

 forhandlingsoplæg og åbenhed.
Det glæder mig, at vi kunne nå frem til enighed  

 i  

 sagen mellem regeringen og udvalget, og at vi også er enige om fortolkningen  

 af  

 teksten, særligt vedrørende forhandlingsoplæg.
Her er det vores fælles  

 forståelse,  

 at andet afsnit i boksen,  

  

   

Forslagaf større rækkevidde forelægges  

 Europaudvalget med henblik  


påforhandlingsoplæg, inden den danske  

 holdning fastlægges(f.eks.iforbindelse med førstelæsningsaftale mellem  

 Rådetog Europa-Parlamentet),  


  

 skal  

 fortolkes som følger:
Regeringen søger at undgå kombinationen  

 forhandlingsoplæg/a-pkt ved forelæggelse af et rådsmøde, og regeringen vil i  

 forbindelse med mulige førstelæsningsaftaler i sager af større rækkevidde  

 komme  

 med sit forhandlingsoplæg, inden COREPER giver formandskabet mandat til at  

 indgå aftale med Europa-Parlamentet.
Herudover søger regeringen i sager, hvor  

 Europaudvalget under  

 den første  

 orientering  

 (under siden sidst) har tilkendegivet særlig interesse, at komme  

 endnu  

 tidligere med sit forhandlingsoplæg.
 Jeg vil for den gode ordens skyld bede dig bekræfte  

 denne  

 forståelse.
