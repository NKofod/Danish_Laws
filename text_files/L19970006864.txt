Ved noteveksling af 23. og 29. oktober 1996 i Managua er der indgået en overenskomst mellem Danmark og Nicaragua, ifølge hvilken den danske regering i 1996 yder støtte til gældslettelse til Nicaragua på 60 mio. kroner.
 Det overordnede formål med støtten er at bidrage til at forbedre  

 mulighederne for en bæredygtig økonomisk og social udvikling i Nicaragua ved  

 at bidrage til lettelse af Nicaraguas gældsbyrde, herunder bistå landet med  

 at betale renter og afdrag på gæld til Verdensbanken.
 Overenskomsten trådte i kraft den 30. oktober 1996.
