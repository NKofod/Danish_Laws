 Landsskatteretskendelse vedr. fradrag for fondsuddelinger.
 Klagen vedrører  

 fradrag for fondsuddelinger.
Landsskatterettens afgørelse Told- og Skattestyrelsen har ikke  

 godkendt fradrag for fondens uddelinger fratrukket i henhold til  

 ligningslovens  

 § 8H.
Fondens skattepligtige indkomst er herefter forhøjet med 20.862.734 kr.
 Landsskatteretten nedsætter den  

 skattepligtige indkomst med 20.862.734 kr.
Sagens  

 oplysninger Fonden A er et resultat af adskillige  

 sammenlægninger gennem mere end 100 år.
I 1972 blev fire kreditforeninger  

 lagt  

 sammen under navnet Kreditforeningen B.
Denne blev i 1993 til C A/S.
C A/S og D A/S fusionerede i 1998 under  

 navnet E A/S.
I 2000 fusionerede E A/S med F A/S som den fortsættende bank.  

 Ved  

 den lejlighed blev Foreningen E ejer af ca. 19 % af aktierne i F A/S.  

 Ejerandelen  

 er nedbragt i indkomståret 2000 og i begyndelsen af 2001 var foreningen ejer  

 af  

 14,98 % af aktierne i F A/S.
 Fonden har kalenderåret som regnskabsår,  

 og fondens formue blev pr. 31. december 2001 opgjort til 20,9 mia. kr.
 Fonden beskattes efter  

 selskabsskattelovens § 1, stk. 1, nr. 5b, idet fonden, som nævnt, tidligere  

 var  

 ejer af C A/S.
 I august 2002 overgik fonden til at  

 bruge dets registrerede binavn, Fonden A, i stedet for hovednavnet Foreningen  

 E.
 Fondens aktiviteter er primært  

 koncentreret om to områder: Fondsvirksomhed og investeringsvirksomhed.  

 Fondsvirksomheden omfatter støtte til almennyttige og almenvelgørende formål,  

 bredt fordelt i Danmark, men primært inden for det byggede miljø.
 Fonden har i indkomståret 2001 ydet og  

 skattemæssigt fratrukket 20.962.734 kr.
 Fondens repræsentant har fremlagt en  

 nærmere beskrivelse af til hvilke formål de pågældende uddelinger er  

 bevilget.
Repræsentanten har oplyst, at der samlet  

 er foretaget uddelinger for 250 mio. kr. i indkomståret 2001. Disse fordeler  

 sig med 43 mio. kr. på egne projekter, 54 mio. kr. på eksterne projekter og  

 153  

 mio. kr. på eksterne projekter, hvor tilsagn endnu ej er givet til  

 støttemodtager.
Ved vurdering af fradrag efter ligningslovens § 8 H er alene  

 medtaget uddelinger i kategorien eksterne projekter.
Indenfor  

 denne kategori  

 er der foretaget uddelinger for 54 mio. kr. til 67 forskellige  

 formål/modtagere.  

 Heraf er de 11 formål  svarende til uddelinger for 21 mio. kr.   

 vurderet at  

 være fradragsberettiget efter ligningslovens § 8 H.
ToldSkat Selskabsrevisionens  

 afgørelse Selskabsrevisionen har godkendt fradrag  

 for 100.000 kr. af den samlede udgift.
Fondens skattepligtige indkomst er  

 herefter forhøjet med 20.862.734 kr.
Den godkendte andel vedrører uddelingen  

 til en arkitektskole, der har modtaget pengene til projektet udgivelse  

 af  

 grundbog i arkitekturteoriens historie.
Denne uddeling falder efter  

 selskabsrevisionens opfattelse ind under begrebet forskning og  

 der er derfor  

 fradrag for gaven i henhold til ligningslovens § 8 H.
 De øvrige uddelinger er ikke anset for  

 fradragsberettigede, idet de ikke er anset for at være anvendt til forskning,  

 jf. ligningslovens § 8 H, stk. 1.
Fonden er omfattet af selskabslovens §  

 1, stk. 1, nr. 5b, hvilket betyder, at fonden er berettiget til at fratrække  

 gaver omfattet af ligningslovens § 8 H.
De institutioner, fonden har  

 foretaget  

 uddelinger til, er alle almenvelgørende eller på anden måde almennyttige,  

 ligesom de alle er hjemmehørende i Danmark, hvorved de opfylder betingelserne  

 i  

 ligningslovens § 8 H, stk. 1, på dette punkt.
Institutionerne er desuden alle  

 godkendte af Danmarks Forskningsråd til at modtage gaver m.v. for  

 indkomståret  

 2002. Derfor er også betingelserne i § 8 H, stk. 2 opfyldte.
Selskabsrevisionen har foretaget en  

 gennemgang af formål og anvendelse for de skattemæssigt fratrukne gaver og  

 bidrag.
Det er herefter selskabsrevisionens opfattelse, at alene gaven ydet  

 til  

 arkitektskolen, benævnt udgivelse af grundbog i arkitekturteoriens  

 historie,  

 100.000 kr. falder ind under begrebet forskning.
Ingen af de øvrige  

 nævnte  

 gaver eller bidrag falder ind under dette begreb, og der er derfor ikke  

 skattemæssigt fradrag i henhold til ligningslovens § 8 H.
Klagerens påstand og argumenter Fondens repræsentant har fremsat  

 principal påstand om, at der godkendes fradrag for 20.862.734 kr. i  

 overensstemmelse med det selvangivne.
Der er fremsat subsidiær påstand om, at  

 der godkendes fradrag for 17.241.750 kr.
Påstanden er talmæssigt specificeret  

 i  

 klageskrivelsen.
Til støtte for den principale påstand  

 har repræsentanten anført, at det er præciseret i bemærkningerne til  

 lovforslaget i forbindelse med tilblivelsen af ligningslovens § 8 H, at  

 ligningsmyndighederne uden videre kan lægge til grund, at gaver til godkendte  

 modtagere er fradragsberettigede for giveren.
Dette er netop intentionen med  

 godkendelsesproceduren.
 ToldSkat er ikke berettigede til at  

 nægte fradrag for uddelinger til de af Danmarks Forskningsråd godkendte  

 institutioner, idet det alene er Danmarks Forskningsråd, der er tillagt  

 kompetencen  

 som godkendende myndighed.
Det fremgår af bemærkningerne til  

 lovforslaget, at giveren  her fonden  i alle situationer har  

 fradragsret for  

 gaver ydet til godkendte modtagere.
Der ses intet sted i lovgivningen,  

 herunder  

 bemærkningerne til lovforslaget, cirkulæret til ligningsloven,  

 ligningsvejledningen eller lignende, at være hjemmel for skattemyndighederne  

 til at foretage en indskrænkende fortolkning af fradragsretten for de enkelte  

 donationer til i forvejen godkendte modtagere.
Repræsentanten har fremlagt  

 udskrift  

 af ligningslovens § 8 H, lovforslag om lov om ændring af ligningsloven samt  

 vejledning om godkendte institutioner for indkomståret 2001.
 Vurderingen af hvorvidt modtagere kan  

 karakteriseres som en almenvelgørende eller på anden måde almennyttig  

 forening,  

 stiftelse, institution m.v. der anvender sine midler til forskning,  

 foreligger  

 netop i selve godkendelsesproceduren hos Danmarks Forskningsråd.
Den enkelte institution skal opfylde  

 nærmere angivne kriterier for, at institutionen kan godkendes som  

 forskningsudførende  

 af Danmarks Forskningsråd.
Dette fremgår af et svar fra Danmarks  

 Forskningsråd,  

 som repræsentanten har fremlagt.
Ordningen er efter lovforslaget  

 gennemført på denne måde for at sikre en faglig vurdering ved godkendelsen af  

 gavemodtager.
Der er derfor ikke hjemmel til, at ligningsmyndigheden i hver  

 enkelt  

 situation skal foretage en vurdering af, hvorvidt gaven efter  

 ligningsmyndighedens opfattelse, kan anses for direkte medgået til forskning  

 og/eller forskningsrelaterede udgifter.
Godkendelsen fra Danmarks  

 Forskningsråd  

 medfører per definition en fradragsret for giver efter ligningslovens § 8 H.
 Til støtte for den subsidiære påstand  

 har repræsentanten forklaret, at langt størsteparten af uddelingerne er  

 anvendt  

 til konkrete forskningsmæssige/forskningsrelaterede formål.
 Definitionen på udgifter anvendt til  

 forskningsmæssige/forskningsrelaterede formål fremgår af cirkulære nr. 72 af  

 17. april 1996 til ligningsloven.
 Cirkulæret er i overensstemmelse med  

 udtalelsen fra Danmarks Forskningsråd, hvorefter uddelinger anvendt til  

 forskning ligeledes omfatter forskningsrelaterede udgifter, som er nødvendige  

 for gennemførelse af forskningen.
Danmarks Forskningsråd nævner netop, at  

 en yderligere forudsætning for at kunne gennemføre forskning er midler til at  

 dække udgifter til egnede bygninger, hvori forskningen kan finde sted,  

 udgifter  

 til apparatur og materialer, der indgår i eller er grundlag for  

 forskningsprocessen, og udgifter til lokaler hvor eventuelle  

 forskningsobjekter  

 eller produkter af forskningsprocessen opbevares, udstilles m.v.
Hertil  

 kommer  

 udgifter til drift, renovering, vedligeholdelse m.v. af de nævnte  

 forskningsinstitutioner,  

 der efter Forskningsrådets vurdering også skal betragtes som  

 forskningsrelaterede  

 udgifter.
Landsskatterettens bemærkninger og  

 begrundelse Ifølge ligningslovens § 8 H kan  

 selskabet foretage fradrag for gaver, som det godtgøres, at selskabet har  

 ydet  

 til almenvelgørende eller på anden måde almennyttige foreninger, stiftelser,  

 institutioner m.v., der anvender deres midler, herunder de modtagne ydelser,  

 til forskning.
Fradraget er betinget af, at Danmarks Forskningsråd har  

 godkendt  

 den pågældende forening, stiftelse, institution m.v., som berettiget til at  

 modtage gaver.
Af bemærkningerne ved lovens fremsættelse  

 fremgår:  

 at de foreninger, stiftelser,  

 institutioner m.v., der skal kunne modtage gaver med den virkning, at de er  

 fradragsberettigede for yderen, på forhånd skal være godkendte, således at  

 ligningsmyndighederne uden videre vil kunne lægge til grund, at gaver til  

 disse  

 foreninger m.v. er fradragsberettigede for giveren. Idet det er oplyst, at de i sagen  

 omhandlede gavemodtagere alle er godkendt af Danmarks Forskningsråd som  

 berettiget til at modtage gaver, er der på grundlag af lovens ordlyd og  

 bemærkninger  

 ikke grundlag for at nægte fradrag for uddelingerne med henvisning til den  

 konkrete anvendelse af de omhandlede uddelinger.
Den påklagede ansættelse  

 nedsættes derfor til 0.
