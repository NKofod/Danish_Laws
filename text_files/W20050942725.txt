 Landsskatteretskendelse vedr. momsfritaget avis.
 Klagen  

 vedrører  

 ToldSkats afgørelse af 16. april 2004, hvorved A A/S  

 (herefter benævnt selskabet) publikation Dagens Medicin ikke er  

 anset for  

 omfattet af momslovens § 34, stk. 1, nr. 14.
 ToldSkats  

 afgørelse stadfæstes.
 Selskabet  

 udgiver publikationen Dagens Medicin.
 I  

 brev af 28. august 2003 har selskabet anmodet ToldSkat om momsfritagelse for  

 Dagens Medicin efter momslovens § 34, stk. 1, nr. 14.
Selskabet  

 har om Dagens Medicin oplyst, at Dagens Medicin er en uafhængig publikation  

 om  

 sundhedssektoren.
Dagens Medicin udkommer ugentligt i tabloidformat med  

 sundhedspolitiske, sundhedsøkonomiske og sundhedsvidenskabelige artikler.  

 Dagens Medicin bliver skrevet af journalister i et lettilgængeligt sprog, og  

 Dagens Medicin er ofte citeret i radio, tv og dagspresse.
Dagens  

 Medicins mål er  gennem debatskabende kvalitetsjournalistik  at  

 arbejde for  

 en løbende forbedring af den danske sundhedssektor, således at brugerne får  

 mest muligt for deres penge på mest betryggende vis.
Formålet er endvidere,  

 at  

 Dagens Medicin er dagsordensættende samtidig med, at Dagens Medicin følger op  

 på dagsaktuelle nyheder bragt siden sidste udgivelse gennem analyser og  

 konsekvensreportager samt opfølgende kommentarer.
 Med  

 en fair og objektiv journalistik ønsker Dagens Medicin at afdække  

 urimeligheder, udfordre vanetænkning, fremvise nytænkning og rydde op i  

 rutinerne i det danske sundhedsvæsen til gavn for de ansatte i  

 sundhedssektoren  

 og befolkningen i øvrigt.
 Dagens  

 Medicin har 17 fastansatte medarbejdere  heraf 10 journalister, der er  

 rekrutteret fra dagspressen, samt 1 grafiker og 1 kontrakttilknyttet  

 fotograf.  

 Dagens Medicin har Danmarks Journalisthøjskoles praktikudvalgs godkendelse  

 til  

 at uddanne journalister fra alle 3 journalistuddannelser i Danmark for 18  

 måneder.  

 18 måneders godkendelse gives kun til medier, der er nyhedsbaserede.
 Dagens  

 Medicin henvender sig til personer, der er ansat i eller på anden måde  

 beskæftiger sig med sundhedssektoren  primært læger, sygeplejersker,  

 politikere, apotekere, undervisere, forskere, studerende og folk med  

 tilknytning til medicinal- og biotekindustrien  men også alle andre med  

 en  

 almen interesse for at følge med i aktuelle sundhedsspørgsmål.
I  

 henhold til Dagens Medicins overordnede målsætning søger Dagens Medicin hver  

 uge at skabe debat om sager af almen interesse, der berører ikke bare de  

 ansatte i sundhedssektoren, men i lige så høj grad resten af befolkningen.
I  

 Dagens Medicin kan man derfor hver fredag læse artikler, som berører alle,  

 f.eks.:
·  

  

 	  

 at praktiserende læger tager for høj en  

 pris for en influenzavaccine, ·  

  

 	  

 at Patientklagenævnet ikke vil  

 offentliggøre sine afgørelser, ·  

  

 	  

 at der hvert år sker 90.000 fejl på danske  

 sygehuse, hvor patienter kommer til skade, ·  

  

 	  

 at amter vil spare millioner ved at få  

 lægerne til at udskrive billigere medicin, og ·  

  

 	  

 at danske hospitaler ikke er rustet til at  

 håndtere SARS.
 Disse  

 nyheder, der er typiske i Dagens Medicin, har alle fået bred omtale i de  

 øvrige  

 medier og fremprovokeret forbedringer i sundhedsvæsenet.
 Ved  

 en gennemgang af Dagens Medicin nr. 17, 20, 26-30, alle fra 2004, er det  

 konstateret, at Dagens Medicin er opbygget på følgende måde:
 ·  

  

 	  

 Forside med overskrifter og referencer til  

 artikler i publikationen.
 ·  

  

 	  

 Leder på side 3.
 ·  

  

 	  

 Nyheder (typisk s. 5-13).
 ·  

  

 	  

 Forskning (typisk s. 14).
 ·  

  

 	  

 Stuegang.
 ·  

  

 	  

 Debat (typisk s. 18-20).
 Dagens  

 Medicin indeholder mange annoncer for medicinalvarer, da Dagens Medicin i høj  

 grad er annoncefinansieret.
 For  

 så vidt angår stuegang har selskabets administrerende direktør  

 oplyst, at der  

 er tale om en artikel, som ikke nødvendigvis er med hver gang, og som  

 beskriver  

 et område af sundhedssektoren, som gør tingene på en anden og positiv måde.  

 For  

 så vidt angår debatsiderne er der tale om meget brede emner inden for  

 sundhedsområdet.
 Dagens  

 Medicin har netop modtaget fagpressens hæderspris, Anders Bording Prisen,  

 for:  

  vilje og talent til at sætte dagsorden på et komplekst og  

 traditionsbundet  

 udgivelsesområde med kontroversiel journalistik og gennemslagskraft også i  

 den  

 offentlige debat, som det lyder i begrundelsen.
Dagens  

 Medicin læses ifølge en undersøgelse foretaget af Gallup af 66.000 læsere.  

 Undersøgelsen er foretaget for 1. halvår af 2003, og der er interviewet i alt  

 12.055 personer.
Ifølge undersøgelsen har ca. 57 % af læserne en højere  

 uddannelse.
Selskabet har oplyst, at antallet af læsere ifølge en ny  

 Gallup-undersøgelse nu er steget til 70.000.
Dagens  

 Medicin er i perioden fra 1. januar 2002 til 24. september 2003 citeret i alt  

 89 gange hos Ritzaus Bureau.
Til sammenligning er Weekendavisen, Berlingske  

 Nyhedsmagasin, Computerworld og Ugeskrift for Læger citeret henholdsvis 54,  

 34,  

 21 og 15 gange.
 Herudover  

 har Dagens Medicin figureret 39 gange i spørgsmål til Folketingsudvalg (§  

 20-spørgsmål) i perioden fra 1. oktober 2002 til 7. oktober 2003. Til  

 sammenligning har Computerworld, Ugeskrift for Læger og Berlingske  

 Nyhedsmagasin figureret henholdsvis 15, 14 og 2 gange.
Af  

 en eksamensopgave i mediesociologi på Institut for Journalistik, Syddansk  

 Universitet, hvori Dagens Medicin er blevet analyseret, fremgår, at Dagens  

 Medicin er citeret 104 gange i dagspressen i perioden fra 1. januar til 1.  

 juli  

 2003, og at artikler i Dagens Medicin 3 gange har været årsag til, at  

 Folketingets Sundhedsudvalg i samme periode har stillet spørgsmål til  

 Sundhedsministeren  

 eller Sundhedsministeriets Departement.
Videre fremgår, at Folketingets  

 Sundhedsudvalg har omdelt 2 artikler fra Dagens Medicin til nærmere  

 orientering  

 for Folketingets medlemmer.
Selskabet  

 har oplyst, at Dagens Medicin ikke kan købes i løssalg, idet læserne skal  

 have  

 relation til sundhedssektoren som følge af reglerne om reklame for  

 medicinalvarer, men at det er muligt at læse Dagens Medicin på selskabets  

 hjemmeside.
Dagens Medicin har ca. 2.000 betalende abonnenter, et oplag på  

 ca.  

 22.000 og ca. 25.000 brugere af hjemmesiden.
 Dagens  

 Medicin distribueres i overvejende grad gratis til alle landets læger, alle  

 politikere i sundhedsudvalg i amter og Folketinget, direktionerne på alle  

 sygehuse, apotekere, ledende embedsmænd, ansatte i medicinalindustrien og  

 alle  

 relevante medier.
 ToldSkat  

 har ikke imødekommet selskabets anmodning om momsfritagelse efter momslovens  

 §  

 34, stk. 1, nr. 14, for Dagens Medicin.
 Dagens  

 Medicin læses ikke primært på grund af sit indhold af aktuelt nyhedsstof,  

 idet  

 det ikke kan antages, at Dagens Medicins læsere læser Dagens Medicin for at  

 opnå en opdatering af aktuelle nyheder.
 Endvidere  

 henvender Dagens Medicin sig ikke til en videre (almen) kreds af læsere, idet  

 Dagens  

 Medicins artikler og stofområde hovedsageligt er af sundhedsmæssig karakter  

 og  

 i al væsentlighed anskues ud fra en sundhedsmæssig synsvinkel.
 Selskabet  

 har fremsat påstand om, at Dagens Medicin anses for omfattet af momslovens §  

 34, stk. 1, nr. 14.
En  

 af et uafhængigt analyseinstitut foretaget læserundersøgelse har vist, at  

 Dagens Medicin læses primært på grund af sit indhold af aktuelt nyhedsstof,  

 og  

 at Dagens Medicin anses som det bedste nyhedsmedie, når man ønsker at holde  

 sig  

 opdateret på, hvad der rører sig inden for sundhedsområdet.
Det er altså  

 netop  

 for at holde sig opdateret på de seneste nyheder, at læserne trofast læser  

 Dagens  

 Medicin hver uge.
 Endvidere  

 henvender Dagens Medicin sig til en videre kreds af læsere, hvilket er  

 dokumenteret  

 i form af målinger af læsertal og læsernes uddannelsesmæssige baggrund.
Hertil  

 kommer, at Dagens Medicin har dokumenteret stor gennemslagskraft i  

 offentligheden,  

 og at Dagens Medicin i høj grad er med til at påvirke den politiske  

 beslutningsproces.
Endelig opfylder selskabet de øvrige kriterier nævnt i  

 Momsvejledningen, idet Dagens Medicin fremtræder som avislignende i teknisk  

 og  

 typografisk henseende, da oplaget har en vis størrelse, og da redaktionen er  

 godkendt til at uddanne journalister.
 Told-  

 og Skattestyrelsen har indstillet den påklagede afgørelse stadfæstet.
 I  

 henhold til momslovens § 34, stk. 1, nr. 14, er levering af aviser, som  

 normalt  

 udkommer med mindst et nummer månedligt, fritaget for moms.
Ved  

 Østre Landsrets dom af 21. februar 1996, gengivet i TfS 1996.249, fandt  

 landsretten, at begrebet avis i momslovens § 34, stk. 1, nr. 14,  

 skal  

 fortolkes i overensstemmelse med de kriterier, som det tidligere Momsnævns  

 praksis byggede på, nemlig om en publikation primært læses på grund af sit  

 indhold af aktuelt nyhedsstof, om den henvender sig til en videre (almen)  

 kreds  

 af læsere, og om den behandler et bredt emneområde.
Landsretten fastslog  

 endvidere, at der ikke kan opnås momsfritagelse ud fra en lighedsgrundsætning  

 under henvisning til Momsnævnets tidligere afgørelser, uden at den enkelte  

 publikation tillige opfylder momslovens krav om at være en avis.
 Selskabet  

 har oplyst, at Dagens Medicin distribueres i overvejende grad gratis til alle  

 landets læger, alle politikere i sundhedsudvalg i amter og Folketinget,  

 direktionerne på alle sygehuse, apotekere, ledende embedsmænd, ansatte i  

 medicinalindustrien og alle relevante medier, og at de ca. 2.000 betalende  

 abonnenter som følge af reglerne om annoncering af receptpligtig medicin har  

 tilknytning til sundhedssektoren.
 To  

 retsmedlemmer, herunder retsformanden, finder efter de foreliggende  

 oplysninger  

 om Dagens Medicin samt efter gennemgang af de fremlagte eksemplarer af Dagens  

 Medicin, at Dagens Medicin må anses for udelukkende at behandle forhold inden  

 for sundhedsområdet, og at Dagens Medicin må antages at henvende sig primært  

 til en skare af læsere med særlig interesse for dette område, og ikke en  

 videre, almen kreds af læsere.
 Allerede  

 af denne grund kan Dagens Medicin ikke anses som en avis efter momslovens §  

 34,  

 stk. 1, nr. 14.
 Det  

 kan ikke føre til et andet resultat, at artiklerne i Dagens Medicin til en  

 vis  

 grad ikke kun anskues ud fra en sundhedsfaglig synsvinkel, men også ud fra en  

 mere almen synsvinkel.
 Disse  

 to retsmedlemmer stemmer derfor for at stadfæste den påklagede afgørelse.
 Et  

 retsmedlem finder, at Dagens Medicin opfylder kriterierne for at blive anset  

 for en avis omfattet af momslovens § 34, stk. 1, nr. 14, idet Dagens Medicin  

 bl.a. behandler et bredt emneområde, og da Dagens Medicin på grund af  

 reglerne  

 om annoncering af receptpligtig medicin ikke har mulighed for at opfylde det  

 kriterium, hvorefter Dagens Medicin skal henvende sig til en videre, almen  

 kreds af læsere.
 Der  

 træffes afgørelse efter stemmeflertallet, således at den påklagede afgørelse  

 stadfæstes.
