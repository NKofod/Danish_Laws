Resumé  



  

 En reparatør var under bygningen af Storebæltsbroen udsat for en  

 arbejdsulykke.
Han havde knap tre måneder forinden været udsat for et andet  

 uheld der ikke blev anerkendt som en arbejdsskade.
Der var modstridende  

 lægeerklæringer i arbejdsskadesagen om hvorvidt der var varige følger af  

 dette  

 uheld.
 Med en henvisning til følgerne af det første uheld foretog  

 Arbejdsskadestyrelsen og Den Sociale Ankestyrelse en reduktion i  

 erhvervsevnetabserstatningen.
 Ombudsmanden udtalte som sin opfattelse at både det lægelige  

 grundlag og oplysningsgrundlaget i øvrigt var for spinkelt til at  

 myndighederne  

 kunne foretage en reduktion i erstatningen, og henviste i den forbindelse  

 bl.a.  

 til formodningsreglen i arbejdsskadeforsikringslovens § 13. Ombudsmanden  

 kritiserede endvidere de begrundelser som Arbejdsskadestyrelsen og Den  

 Sociale  

 Ankestyrelse havde givet. (J.nr. 1998-0038-024).
Reduktion i arbejdsskadeerstatning på grund af forudbestående  

 lidelse.
Sagsoplysning og begrundelse.
Beviskrav Sagens omstændigheder var  

 følgende:
A var den 13. januar 1993  

 udsat for en ulykke da han i forbindelse med sit arbejde som reparatør for  

 (virksomheden) M skulle stige om bord på kranen N ved at svinge sig fra en  

 mindre motorbåd.
Ombordstigningen foregik ved at motorbåden lagde sig op på  

 siden af kranen N.
Når en bølge løftede motorbåden op, skulle man gribe fat  

 om  

 rælingen på kranen N og svinge sig om bord.
Ved ombordstigningen den 13.  

 januar 1993 som efter As oplysninger foregik i stormvejr, mistede A  

 imidlertid  

 fodfæstet på det våde dæk og kom til at hænge i begge arme i rælingen indtil  

 han igen fik fat med fødderne på dækket.
Det fremgik endvidere af  

 sagen at A tidligere i sin stilling som reparatør for (virksomheden) M havde  

 været udsat for en ulykke.
I forbindelse med afkortningen af en stor nøgle  

 som  

 anvendtes på dækket, fik A den 23. oktober 1992 et smæld i højre skulder da  

 han  

 forsøgte at brække nøglen efter næsten at have gennemskåret denne.
Efter  

 ulykken var A sygemeldt fra den 26. november 1992 til den 14. december 1992.  

 Arbejdsskadestyrelsen afslog i brev af 24. marts 1993 at anerkende  

 ulykkestilfældet  

 som en arbejdsskade, og Den Sociale Ankestyrelse stadfæstede den 12. oktober  

 1993 Arbejdsskadestyrelsens afgørelse.
Som følge af arbejdsulykken  

 af 13. januar 1993 var A sygemeldt frem til 1. april 1993 hvor han blev ansat  

 i  

 en skånestilling som opsynsmand i motorrummet på storebæltsfærgerne.
A blev  

 igen sygemeldt den 8. januar 1994, og den 7. maj 1994 blev A sagt op.
A  

 modtager nu mellemste førtidspension.
 Da ulykkestilfældet af 13.  

 januar 1993 medførte store smerter i begge As skuldre, anmeldte A den  

 24. maj  

 1993 hændelsen som en arbejdsskade til Arbejdsskadestyrelsen.
 I lægeerklæring I som As  

 læge, B, afgav den 3. juni 1993 i forbindelse med anmeldelsen, var følgende  

 anført vedrørende As forklaring om årsagen til arbejdsulykken:
Pt var på dette tidspunkt i  

 behandling hos speciallæge (C) (X-by) for allerede anmeldt skulderskade okt.  

 92. Ved konsultationen 26.1.93 har jeg intet noteret om yderligere  

 tilskadekomst 13.1.93, men pt har senere oplyst, at tilstanden forværredes i  

 forbindelse med ombordstigning fra motorbåd til kran i rum sø med bølgegang,  

 hvor han pludselig måtte gribe fast med hænderne for ikke at falde i vandet  

 og  

 mistede fodfæste og følte træk i arme og skuldre. (jan 93). Til brug for  

 Arbejdsskadestyrelsens behandling af As sag forelå de akter der indgik  

 ved  

 styrelsens behandling af det tidligere anmeldte ulykkestilfælde af 23.  

 oktober  

 1992.
 Af lægeerklæring I som var  

 afgivet af As læge, B, den 26. januar 1993 i forbindelse med  

 anmeldelsen af ulykken  

 af 23. oktober 1992, fremgik følgende om As helbredsforhold før  

 ulykken:
 1987 behandling for ve.  

 sidig supraspin tendinit, men det var et overstået fænomen.
I øvrigt ikke lidelser af  

 betydning for skulder. Som svar på erklæringens  

 spørgsmål om hvad skadelidte havde angivet om årsagen til lidelsens opståen,  

 havde As læge anført følgende:
Gennem en måneds tid  

 fornemmelser fra hø skulder.
Et døgn inden konsultationen på arbejdspladsen,  

 skulle han tage et tag med armen og følte smæld i højre skulder og herefter  

 straks voldsomme smerter og pga smerter kunne han ikke løfte armen  

 udad-opad. Endvidere havde As læge  

 skrevet således som svar på erklæringens spørgsmål om hvilke sygelige  

 forandringer ulykkestilfældet havde bevirket:
God kraft ved rotation.  

 Ømhed supraspinatus tilhæftning og smerter ved forsøg på abduktion. I et spørgeskema som  

 Arbejdsskadestyrelsen havde bedt A udfylde til brug for styrelsens behandling  

 af ulykkestilfældet af 23. oktober 1992, havde A den 18. februar 1993 anført  

 følgende som svar på spørgsmålet om hvorvidt han efter ulykkestilfældet  

 genoptog sit arbejde:
Da det blev mig oplyst, at  

 der ikke var synlige skader på højre skulder, aftalte jeg med Maskinchef (D),  

 at jeg kun skulle være stand by i kontrolrummet på min arbejdsplads ombord på  

 (kranen N). Den 3. september 1993  

 anerkendte Arbejdsskadestyrelsen ulykkestilfældet af 13. januar 1993 som en  

 arbejdsskade.
Styrelsen skrev dog følgende i afgørelsen:
 ...
Der kan kun ydes erstatning  

 for arbejdsskadesagens følger.
Ved beregningen af en eventuel erstatning vil  

 der derfor blive taget hensyn til at der hos Dem er påvist en forudbestående  

 skulderlidelse.
... Forbundet Metal, X-by, klagede  

 på As vegne i brev af 7. september 1993 over at Arbejdsskadestyrelsen  

 ved  

 afgørelsen af 3. september 1993 tog forbehold for en forudbestående  

 skulderlidelse.
I brev af 10. september 1993 skrev forbundet imidlertid til A  

 at man havde trukket klagen af 7. september 1993 tilbage.
Af forbundets brev  

 fremgik følgende:
  

  

 Vedr.
Skrivelse til Arbejdsskadestyrelsen af 7. september 93.
Gode ven! Undertegnede har telefonisk  

 fået besked fra styrelsen at vor skrivelse samt Styrelsens formulering har  

 forudsaget nogle misforståelser.
På nuværende tidspunkt er der  

  

 ikke  

  

 truffet nogle afgørelser, derfor  

 skal der ikke ankes.
Sætningen en forudbestående skulderlidelse  

 skal ikke  

 forstås som et minus, ved kommende afgørelser er den uvedkommende.
Styrelsen er ved at indhente  

 oplysninger fra forskellige læger, og dem af dig krævede vil blive tilsendt,  

 når du får alle akter.
Jeg har derfor truffet anken indtil vi får set  

 afgørelsen, hvorefter du bestemmer om den skal ankes.
Dette til din orientering. Til brug for den videre  

 behandling af As arbejdsskadesag forelå bl.a. en udtalelse fra  

 speciallæge i  

 reumatologi, C, og en speciallægeerklæring fra speciallæge i ortopædisk  

 kirurgi, E.
 Speciallæge C udtalte den 1.  

 oktober 1993 følgende:
 23/10 1992 til 4/8 1993  

 undersøgt og behandlet for skuldersmerter, der har været beskeden tilstede  

 gennem nogle uger, men idet han på arbejdspladsen tog et tag for at trække en  

 metalgenstand, fik han et voldsomt smertende smæld i højre skulder så  

 kraftigt,  

 at armen faldt ned, inden han fik gennemført trækket.
 Ved de første undersøgelser  

 her fandtes der lokal irritation omkring acromio-clavikulærleddet,  

 supraspinatussene, og begge steder behandledes med blokader.
 Efterfølgende  

 røntgenundersøgelse var normal.
 ...
 I marts 1993 var han nogenlunde  

 smertefri, men stadig med bevægeindskrænkning med flektion 90 grader,  

 abduktion 60 grader.
 Maj 1993 genhenvist på grund  

 af vedvarende smerter og bevægeindskrænkning, der var taget lidt til og  

 samtidig sovende paræstesier til hånden samt intermitterende oplevelse af  

 kraftnedsættelse.
 På grund af meget brogede  

 symptomkompleks henvistes han til EMG, som tydede på, at der havde været en  

 plexuspåvirkning.
 ...
Konklusion:  

  

 i forløbet, som primært har været udløst af en specifik  

 belastning, har han udviklet periartrosesymptomer men jævnfør EMG må han  

 oprindeligt også have haft en lille plexuslæsion. E skrev i en  

 speciallægeerklæring af 2. december 1993  

 følgende om As helbredstilstand før arbejdsulykken af 13. januar 1993:
 ...
 Øvrige lidelser:
Frem til aktuelle altid været  

 rask.
Havde dog ca. 1 måned før aktuelle hændelse en fibersprængning i højre  

 skulder, hvor han følte et smæld og påfølgende ømhed.
Han var sygemeldt i 8  

 dage, gik til fysioterapi og mærkede herefter ikke noget til generne og kunne  

 genoptage arbejdet uden problemer.
... I brev af 11. april 1994  

 oplyste overlæge F fra X-by Sygehus om resultatet af en røntgenundersøgelse  

 sygehuset havde foretaget af A den 16. marts 1994. Det fremgik af brevet at A  

 var kommet på venteliste for at få fjernet slimsæk under skulderen og for  

 reparation af ledkapsel i skulderen.
Den 26. juni 1994 sendte A  

 Arbejdsskadestyrelsen en kopi af journaludskrifterne for perioden 7. oktober  

 1993 til 24. maj 1994 fra arbejdsmedicinsk afdeling på X-by sygehus.
I  

 konklusionen  

 var anført følgende:
  

  

 Konklusion Størstedelen af patientens  

 nuværende skuldergener er en følge efter arbejdsulykken januar  

 1993. Den 15. juli 1994 traf  

 Arbejdsskadestyrelsen afgørelse om at As varige men som følge af  

 arbejdsskaden  

 af 13. januar 1993 kunne fastsættes til 8 pct., og at A derfor ville få  

 udbetalt en godtgørelse på 28.400 kr.
Af afgørelsen fremgik det at styrelsen  

 havde lagt vægt på at A havde en massiv forudbestående skulderlidelse.
Det  

 fremgik endvidere at styrelsen ville revidere menspørgsmålet efter  

 operationen.
Forbundet Metal, X-by,  

 klagede i breve af 19. juli 1994 og af 25. august 1994 på As vegne over  

 Arbejdsskadestyrelsens afgørelse om varigt men.
Forbundet protesterede bl.a.  

 over Arbejdsskadestyrelsens bemærkninger om at A forud for arbejdsulykken af  

 13. januar 1993 skulle have haft en massiv forudbestående skulderlidelse i  

 højre skulder.
I brev af 31. august 1994 til  

 Arbejdsskadestyrelsen redegjorde A for hvorfor der var tale om en  

 misforståelse  

 når Arbejdsskadestyrelsen var af den opfattelse at A forud for  

 arbejdsulykken af 13. januar 1993 havde en forudbestående skulderlidelse.
A  

 skrev således følgende:
 ...
 Ved ulykken d. 13. januar  

 1993 tror jeg at det er samme skade igen, og går til læge (C), og får her  

 forbud mod at arbejde.
 Sendes herfra til læge (G),  

 (X-by), hvor det aftales at sende mig til (Z-by) Sygehus for rg. af  

 skulderled.
 Da jeg ikke hører fra (Z-by)  

 Sygehus, kontakter jeg (G), og denne meddeler mig, at det ikke er nødvendigt  

 med rg., da der ikke er nogle skader på skulderled.
 Grundet min opfattelse af at  

 det er skaden fra 13. oktober 1992 og, dette er min opfattelse, den fortsatte  

 fokusering på højre skulder, selvom jeg påtaler smerter i venstre skulder og  

 ryg, beskrives der derfor en massiv skulderlidelse, hørende fra 13. oktober  

 1992, hvilket ikke er tilfældet.
 Smerterne i skuldre og ryg  

 tiltager og jeg går til min egen læge, (B) (Y-by), som da denne hører hvad  

 jeg  

 siger, mener at der er tale om en helt ny situation, og arbejdsulykken  

 anmeldes  

 til styrelsen.
... Arbejdsskadestyrelsen traf  

 den 20. oktober 1994 afgørelse om at As erhvervsevnetab som følge af  

 arbejdsskaden af 13. januar 1993 var nedsat med mindre end 15 pct.
Det betød  

 at  

 A ikke var berettiget til erstatning for tab af erhvervsevne.
Styrelsen  

 besluttede  

 samtidig at spørgsmålet om As erhvervsevnetab skulle genoptages den 1.  

 februar 1995.
 Den 15. november 1994 blev A  

 opereret i højre skulder.
Den 21. december 1994 ændrede  

 Den Sociale Ankestyrelse Arbejdsskadestyrelsens afgørelse vedrørende As  

 varige men.
Ankestyrelsen fandt at arbejdsskaden havde medført et varigt men  

 på  

 12 pct.
Ankestyrelsen havde desuden vurderet betydningen af As  

 forudbestående  

 lidelse i højre skulder til 4 pct.
Det fremgik endvidere af Ankestyrelsens  

 afgørelse at Arbejdsskadestyrelsen skulle tage spørgsmålet om mengradens  

 størrelse op igen efter operationen af As skulder.
 Den 25. januar 1995 blev A  

 opereret i venstre skulder.
Arbejdsskadestyrelsen tog den  

 10. april 1995 As arbejdsskadesag op til revision.
I den anledning  

 indhentede  

 styrelsen bl.a. akterne fra As pensionssag fra Y Kommune.
 Det fremgik heraf at kommunen  

 den 20. november 1995 havde indstillet A til mellemste førtidspension på  

 grund  

 af hans smerter i skulder, arme og ryg som fulgte efter arbejdsskaden af 13.  

 januar 1993.
Det fremgik endvidere af en  

 statusbedømmelse af 10. oktober 1994 udarbejdet af As læge, B, til brug  

 for  

 pensionssagen at det var hans opfattelse at A ikke forud for arbejdsulykken  

 af  

 13. januar 1993 havde haft en skulderlidelse.
I statusbedømmelsen var der  

 således anført følgende:
 ...
Jeg har kendt patienten siden  

 1988. Der har tidligere været periodevise led-muskelsmerter, men mig bekendt  

 ikke med langvarige sygemeldinger eller med så massive klager.
Arbejdsskade  

 januar 1993 og herefter voldsomme klager fra arme og skuldre.  

 Arbejdsskadestyrelsen  

 har vurderet, at der er tale om ulykke, og har vurderet méngraden til 8% og  

 ved vurderingen lagt til grund at der var forudbestående massiv  

 ledlidelse.  

 Dette stemmer dog ikke overens med mine journalnotater og sagen er anket.
... Den 19. marts 1996 traf  

 Arbejdsskadestyrelsen afgørelse om at As men som følge af arbejdsskaden  

 nu  

 kunne fastsættes til 15 pct.
Samtidig traf Arbejdsskadestyrelsen afgørelse om  

 at As erhvervsevnetab udgjorde 50 pct.
I begrundelsen for afgørelsen om  

 As  

 erhvervsevnetab skrev styrelsen følgende:
 ...
Afgørelsen om erhvervsevnetab  

 er truffet på grundlag af de sociale oplysninger, der er indhentet.
Vi er  

 bekendt med, at De er indstillet til mellemste førtidspension, svarende til  

 en  

 nedsættelse af Deres erhvervsevne med 2/3, det vil sige ca. 65 %.
 Det fremgår af de lægelige  

 akter, at De havde en forudbestående lidelse i højre skulder før ulykken.
 Vi har vurderet følgerne af  

 ulykkestilfældet til at udgøre ca. 3/4 af Deres samlede  

 erhvervsevnenedsættelse.
 Vi har derfor fastsat  

 erhvervsevnetabet som følge af ulykkestilfældet til at udgøre 50%.
... Det fremgik endvidere af  

 afgørelsen at Arbejdsskadestyrelsen ville tage spørgsmålet om størrelsen af  

 As  

 erhvervsevnetab op igen den 1. marts 1997.
 Den 16. april 1996 blev A af  

 Revaliderings- og pensionsnævnet for Fyns Amt tilkendt mellemste  

 førtidspension.
I brev af 10. juni 1996  

 anmodede A Arbejdsskadestyrelsen om at genoptage hans sag.
A skrev at han  

 ikke  

 forud for arbejdsskaden af 13. januar 1993 havde haft problemer med sin  

 skulder.
A henviste i den forbindelse bl.a. til en udtalelse fra læge B af 5.  

 juni 1996 som A havde vedlagt sit brev.
Af udtalelsen fremgik følgende:
 Brev til  

 Arbejdsskadestyrelsen.
 Man har til grund for  

 afgørelsen af erstatningssagen for skulderlidelse lagt vægt på at der var  

 massiv  

 forudbestående skulderlidelse.
Jeg har kendt pt siden 1986.  

 Jeg har kun 1. gang undersøgt pt for skulderlidelse nov-dec 1987.  

 Venstresidig  

 supraspinatus tendinit.
Fik steroid indsprøjtning.
Ved konsultation febr.  

 1988  

 i anden anledning (eksem og smerter nerve over det ene øje) fortalte pt at  

 det  

 gik godt med skulderen og var i fuldt arbejde igen.
Siden har der ikke været  

 klager over skuldre frem til mit notat 15.10.92. Der har været en del  

 ledklager, men det har været fra knæ og fødder og nakke og albue. Arbejdsskadestyrelsen afslog  

 den 16. august 1996 at genoptage As arbejdsskadesag.
I begrundelsen for  

 afgørelsen anførte styrelsen bl.a. følgende:
 ...
 Vi har ikke fundet grundlag  

 for at genoptage Deres sag.
 ...
Vi har lagt vægt på at de  

 fremsendte oplysninger ikke kan ændre vores afgørelse om, at der er tale om  

 en  

 forudbestående skulderlidelse, jf.
Lægeerklæring I fra 02-sagen vedrørende  

 hændelsen den 23. oktober 1992. Vi finder derfor ikke anledning til at ændre  

 ovennævnte afgørelser.
... Den 2. september 1996 klagede  

 A over Arbejdsskadestyrelsens afgørelser af 19. marts og 16. august 1996 til  

 Den Sociale Ankestyrelse.
Den Sociale Ankestyrelse afviste  

 i brev af 9. december 1996 at genoptage As arbejdsskadesag.
Af brevet  

 til A  

 fremgik bl.a. følgende:
 ...
 Begrundelsen for afgørelsen  

 er, at der i Deres tilfælde ikke skønnes at være sket en væsentlig ændring af  

 følgerne efter arbejdsskaden.
Ankestyrelsen har herved lagt  

 vægt på, at der ikke siden Arbejdsskadestyrelsens afgørelse af 19. marts 1996  

 er fremkommet nye oplysninger, som kan give anledning til en genoptagelse af  

 sagen.
Det skal bemærkes, at allerede ved Ankestyrelsens afgørelse af 21.  

 december  

 1994 blev der lagt vægt på, at De havde en forudbestående lidelse i højre  

 skulder.
Speciallæge (C)s erklæring af 1. oktober 1993 forelå også ved  

 denne  

 afgørelse.
... Den 6. februar 1997 sendte A  

 en foreløbig klage til Den Sociale Ankestyrelse over Arbejdsskadestyrelsens  

 afgørelser af 19. marts 1996 vedrørende fastsættelsen af As men og  

 erhvervsevnetab.
 Den 2. april 1997 skrev  

 Arbejdsskadestyrelsen til A at hans arbejdsskadesag nu ville blive taget op  

 til  

 revision.
Den 8. maj 1997 sendte A sin  

 endelige klage over Arbejdsskadestyrelsens afgørelser af 19. marts 1996 til  

 Den Sociale Ankestyrelse.
A skrev at han fortsat var uforstående over for at  

 han før arbejdsskaden af 13. januar 1993 skulle have haft en forudbestående  

 skulderlidelse.
A mente at der var tale om en misforståelse fra  

 myndighedernes side.
Arbejdsskadestyrelsen traf  

 den 12. maj 1997 afgørelse om at As erhvervsevnetab stadig udgjorde 50  

 pct.
Af  

 afgørelsen fremgik følgende:
 Vi traf den 19. marts 1996  

 afgørelse om erhvervsevnetab i Deres sag og har nu undersøgt sagen igen.
Vi vurderer, at Deres tab af  

 erhvervsevne stadig er 50 procent.
Det betyder, at den løbende ydelse  

 fortsætter uændret, det vil sige 25 procent løbende ydelse, idet de 25  

 procent  

 er kapitaliseret den 13. maj 1996. Vi vil straks herefter vende tilbage  

 vedrørende Deres anmodning om kapitalisering af yderligere 50.000 kr.
 Afgørelsen er truffet på  

 grundlag af de sociale oplysninger, der er indhentet efter den tidligere  

 afgørelse.  

 Vi har lagt vægt på, at De nu er tilkendt den førtidspension, De var  

 indstillet  

 til ved vores sidste afgørelse.
... I brev af 20. maj 1997  

 klagede A på ny over Arbejdsskadestyrelsens afgørelse af 19. marts 1996  

 vedrørende hans erhvervsevnetab.
 Den 4. august 1997 traf Den  

 Sociale Ankestyrelse følgende afgørelse:
 ...
AFGØRELSE Arbejdsskaden skønnes ikke at  

 have medført tab af erhvervsevne på mere end 50%, jf. lovens § 32, stk. 1 og  

 2.  

 De er således ikke berettiget til yderligere erstatning for tab af  

 erhvervsevne.
Begrundelsen for afgørelsen  

 er, at følgerne efter arbejdsskaden den 13. januar 1993 kun delvist kan  

 begrunde et arbejdsophør og overgang til mellemste førtidspension.
Det er  

 Ankestyrelsens vurdering, at 3/4 af Deres samlede tab af erhvervsevne på 65%  

 skyldes arbejdsskaden den 13. januar 1993 således, at Deres tab af  

 erhvervsevne fastsættes til 50%.
Ved afgørelsen om tab af  

 erhvervsevne har Ankestyrelsen lagt vægt på de lægelige oplysninger i sagen  

 om  

 skadens art og omfang.
Herunder på Lægeerklæring I af den 3. juni 1993 ved  

 læge (B), hvoraf det bl.a. fremgår, at De på dette tidspunkt var i behandling  

 for en skulderskade fra den 23. oktober 1992. Det fremgår endvidere, at De  

 oplyser tilstanden blev forværret i forbindelse med hændelsen den 13. januar  

 1993.
I forhold til det i brev af  

 den 8. maj 1997 anførte skal det bemærkes, at De først nu protesterer mod en  

 forudbestående lidelse, jf. grundlaget for afgørelsen hvoraf det bl.a.  

 fremgår,  

 at den anmeldte arbejdsskade er anerkendt med forbehold for en forudbestående  

 lidelse i højre skulder.
Det skal endvidere bemærkes, at det alene er  

 arbejdsskadens følger der kan ydes erstatning for, jf. lovens § 26.
Ankestyrelsen tiltræder  

 således Arbejdsskadestyrelsens afgørelse. I brev af 21. november 1997  

 som jeg modtog den 7. januar 1998, klagede A til mig.
A mente ikke at han før  

 arbejdsskaden af 13. januar 1993 havde en forudbestående skulderlidelse, og  

 var uforstående over for at myndighederne fastholdt dette.
 Jeg bad den 19. februar 1998  

 Den Sociale Ankestyrelse og Arbejdsskadestyrelsen om at udtale sig i sagen.  

 Jeg  

 bad specielt Ankestyrelsen om at redegøre for vurderingsgrundlaget for den  

 procentvise fastsættelse af As forudbestående lidelse.
I brev af 30. marts 1998  

 udtalte Arbejdsskadestyrelsen sig om As arbejdsskadesag.
Af styrelsens  

 brev  

 fremgik bl.a. følgende:
 ...
Den 19. marts 1996 fastsatte  

 vi skadelidtes erhvervsevnetab som følge af arbejdsskaden den 13. januar 1993  

 til 50 procent.
Skadelidte var på daværende tidspunkt indstillet til  

 mellemste  

 førtidspension, svarende til en nedsættelse af skadelidtes erhvervsevne med  

 ca. 65 procent.
Vi vurderede imidlertid, at skadelidtes forudbestående  

 lidelse  

 i højre skulder udgjorde ca. 1/4 af skadelidtes samlede erhvervsevnetab.
Den  

 forudbestående skulderlidelse er beskrevet i lægeerklæring I af den 26.  

 januar  

 1993 og 3. juni 1993 ved læge (B). Førstnævnte lægeerklæring stammer fra en  

 tidligere afvist arbejdsskadesag med j.nr. (  

 ¼  

  

 ). Ifølge erklæringen fra  

 3. juni 1993 har skadelidte til egen læge oplyst, at arbejdsskaden den 13.  

 januar 1993 gav en forværring af den forudbestående skulderlidelse.
Den 12. maj 1996 vurderede vi  

 erhvervsevnetabet påny.
På dette tidspunkt var skadelidte tilkendt mellemste  

 førtidspension.
Arbejdsskadestyrelsen vurderede stadig, at skadelidtes  

 erhvervsevnetab som følge af skaden var 50 procent.
... I brev af 29. april 1998  

 udtalte Den Sociale Ankestyrelse følgende:
 ...
 Ankestyrelsen traf den 4.  

 august 1997 afgørelse om, at den anerkendte arbejdsskade ikke skønnedes at  

 have medført tab af erhvervsevne på mere end 50%, jf. § 32, stk. 1 og 2, i  

 lov  

 nr. 390 af 20. maj 1992 om forsikring mod følger af arbejdsskade, som  

 bekendtgjort i Socialministeriets lovbekendtgørelse nr. 789 af 28. august  

 1996,  

 og at (A) således ikke var berettiget til yderligere erstatning for tab af  

 erhvervsevne.
Begrundelsen for afgørelsen  

 var, at følgerne efter arbejdsskaden den 13. januar 1993 kun delvist kunne  

 begrunde arbejdsophøret og overgangen til mellemste førtidspension.
Det var  

 Ankestyrelsens vurdering, at 3/4 af det samlede tab af erhvervsevne på 65%  

 skyldtes arbejdsskaden den 13. januar 1993, således at tabet af erhvervsevne  

 kunne sættes til 50%.
 Ankestyrelsen lagde ved  

 afgørelsen vægt på de lægelige oplysninger i sagen om skadens art og omfang.  

 Herunder på lægeerklæring I af 3. juni 1993 fra læge (B), hvoraf det bl.a.  

 fremgik, at (A) var i behandling for en skulderskade fra den 23. oktober  

 1992.  

 Det fremgik endvidere, at (A) havde oplyst, at tilstanden blev forværret i  

 forbindelse med hændelsen den 13. januar 1993.
 ...
 Ankestyrelsen skal til afgørelsen af 4. august 1997, som (A) har klaget  

 over til Folketingets Ombudsmand, uddybende bemærke  

  

 , at Ankestyrelsen har  

 taget udgangspunkt i reglerne om genoptagelse af erstatningsspørgsmålet,  

 hvorefter det er en betingelse, at der er sket væsentlige ændringer i de  

 forhold, der blev lagt til grund for fastsættelsen af erstatningen.
 Ankestyrelsen finder ikke, at  

 der er dokumenteret sådanne væsentlige ændringer siden Arbejdsskadestyrelsens  

 afgørelse af 19. marts 1996. Der er således ingen nye helbredsmæssige  

 oplysninger.
Vedrørende betydningen af den  

 forudbestående lidelse og vurderingsgrundlaget for den procentvise  

 fastsættelse bemærkes, at Ankestyrelsen har lagt vægt på, at der var en  

 forudbestående lidelse, jf. oplysningerne fra læge (B) i lægeerklæring 1 af  

 3.  

 juni 1993, og at den forudbestående lidelse har haft nogen betydning for  

 (A)s  

 samlede erhvervsevnenedsættelse.
I den forbindelse henvises til at den  

 tidligere skade i højre skulder ifølge lægeerklæring 1 af 26. januar 1993 fra  

 læge (B) gav symptomer i form af fornemmelser fra højre skulder gennem en  

 måneds tid før den 23. oktober 1992, hvor han følte et smæld og herefter  

 straks  

 voldsomme smerter, som bevirkede, at han ikke kunne løfte armen udad-opad.  

 Diagnosen var rotator cuff læsion, og han var fortsat i behandling herfor på  

 tidspunktet for arbejdsskaden den 13. januar 1993. Ankestyrelsen har herefter  

 på baggrund af et samlet skøn fundet at kunne tiltræde Arbejdsskadestyrelsens  

 afgørelse, hvorefter erhvervsevnetabet som følge af arbejdsskaden og den  

 forudbestående lidelse skønsmæssigt er vurderet til henholdsvis 3/4 og 1/4,  

 og  

 hvorefter erhvervsevnetabet er fastsat til 50%.
 Ankestyrelsen må derfor  

 fastholde den trufne afgørelse.
... Ombudsmandens udtalelse 1. Ombudsmandens vurderingsgrundlag:
Jeg har ved behandlingen af Deres arbejdsskadesag koncentreret mig om Deres  

 klage over Arbejdsskadestyrelsens afgørelse af 12. maj 1997 og Den Sociale  

 Ankestyrelses afgørelse af 4. august 1997 hvorefter Deres erhvervsevnetab  

 blev fastsat til 50 pct.
Grunden hertil er som meddelt Dem i mit brev af 19.  

 februar 1998 at en klage til ombudsmanden skal være indgivet inden 1 år  

 efter, at forholdet er begået, (ombudsmandslovens § 13, stk. 1). Jeg er  

 derfor afskåret fra at behandle de af myndighedernes afgørelser der er  

 truffet mere end 1 år forud for den 7. januar 1998 hvor jeg modtog Deres  

 klage.
 2. Retsgrundlaget:
 Den Sociale Ankestyrelse og Arbejdsskadestyrelsens afgørelser er truffet  

 efter § 32 i lov om forsikring mod følger af arbejdsskade (jf. lov nr. 390 af  

 20. maj 1992 senest bekendtgjort ved lovbekendtgørelse nr. 789 af 28. august  

 1996). § 32 har følgende ordlyd:
  

  

 § 32.  

  

 Har arbejdsskaden medført nedsættelse af skadelidtes evne til at skaffe sig  

 indtægt ved arbejde, tilkommer der den pågældende erstatning for tab af  

 erhvervsevne.
Der ydes ikke erstatning, hvis erhvervsevnetabet er mindre end  

 15 pct.
Stk. 2.  

  

 Ved bedømmelsen af erhvervsevnetabet tages hensyn til skadelidtes muligheder  

 for at skaffe sig indtægt ved sådant arbejde, som med rimelighed kan  

 forlanges af den pågældende efter dennes evner, uddannelse, alder og  

 muligheder for erhvervsmæssig omskoling og optræning. Det har i Arbejdsskadestyrelsen og Den Sociale Ankestyrelse været fast  

 praksis ved fastsættelsen af erhvervsevnetabet at tage hensyn til en eventuel  

 forudbestående lidelse således at kun de følger der kan tilskrives  

 arbejdsskaden, kompenseres.
Denne praksis er nu lovfæstet i lovens § 26 der  

 har følgende  

 ordlyd:
  

  

 § 26.  

  

 Erstatning efter §§30 og 32 samt godtgørelse efter §33 i  

 denne lov fastsættes på grundlag af arbejdsskadens følger.
Erstatningen kan  

 således nedsættes eller efter omstændighederne bortfalde, hvis skadelidtes  

 aktuelle lægelige og sociale situation ikke udelukkende kan henføres til  

 arbejdsskaden. Lovens § 13 indeholder en  

 særlig bestemmelse om bevisbyrden med hensyn til om et tab af erhvervsevne  

 eller et varigt men skal anses for at være en følge af arbejdsskaden. § 13  

 har  

 følgende ordlyd:
  

  

 § 13.  

  

 Et påvist tab af erhvervsevne, et varigt mén eller en persons  

 død anses for at være en følge af arbejdsskaden, medmindre overvejende  

 sandsynlighed taler herimod. § 13 opstiller en formodning  

 for en tilstands sammenhæng med en anerkendt arbejdsskade, og det skal ved  

 afgørelser om bl.a. tab af erhvervsevne lægges til grund at der er en sådan  

 sammenhæng medmindre overvejende sandsynlighed taler derimod.
Det følger  

 derfor samtidig af § 13 at det påhviler myndighederne at påvise at der med  

 overvejende sandsynlighed foreligger andre årsager til erhvervsevnetabet end  

 arbejdsskaden.
Der har ved domstolene  

 verseret en række sager om betydningen af en forudbestående lidelse for  

 fastsættelsen af erhvervsevnetabet i arbejdsskadesager.
Af retspraksis kan  

 det udledes at myndighederne pålægges en tung bevisbyrde for at en del af det  

 endelige erhvervsevnetab skyldes en forudbestående lidelse.
Jeg skal i den  

 forbindelse bl.a. henvise til Højesterets dom af 3. september 1998 gengivet i  

 Ugeskrift for Retsvæsen 1998, s. 1627.
På baggrund af Højesterets  

 dom har Arbejdsskadestyrelsen i februar 1999 i Nyt om  

 arbejdsskader fastlagt  

 en praksis for hvornår der som følge af en forudbestående lidelse kan  

 fradrages  

 i en erstatning.
Om denne fremgår følgende:
 ...
Styrelsen har nu fastlagt en  

 praksis for, hvornår der kan fradrages i en erstatning under henvisning til,  

 at  

 den pågældende har en forudbestående lidelse.
Denne praksis indebærer, at  

 styrelsen alene foretager fradrag for forudbestående lidelse, når:
der foreligger lægelig dokumentation for den  

 forudbestående lidelses eksistens og for, at lidelsen har været  

 symptomgivende  

 før arbejdsskaden, eller der foreligger en sikker prognose for, at lidelsen  

 ville have givet symptomer, selvom skaden ikke var sket, og det er klart, at den forudbestående lidelse konkret  

 påvirker erhvervsevnen, altså er medvirkende til nedsættelsen af  

 erhvervsevnen.  

 Det kan fx være dokumenteret ved sygefravær forud for arbejdsskaden, ved  

 sygebehandling inden arbejdsskaden eller ved en sikker prognose for, at  

 lidelsen med tiden ville påvirke erhvervsevnen, selvom skaden ikke var sket.  

 Der kan således ikke fradrages i erstatningen, når der alene foreligger en  

 generel lægelig dokumentation.
Arbejdsskadestyrelsen har  

 samtidig skærpet kravene til de begrundelser, der skal gives, når der  

 fradrages i erstatningen.
Det skal fx oplyses i afgørelsen, hvordan  

 Arbejdsskadestyrelsen har vægtet den forudbestående lidelse i forhold til den  

 samlede varige mén og/eller erhvervsevnetab, ligesom vægtningen skal  

 begrundes.
... 3. Myndighedernes afgørelser:
 Jeg har begrænset min  

 undersøgelse af myndighedernes afgørelser til at omfatte:
 Myndighedernes begrundelser for afgørelserne.
 Myndighedernes sagsoplysning.
 Ad. 1:
 Skriftlige afgørelser der  

 ikke giver den pågældende fuldt ud medhold, skal ifølge forvaltningslovens §  

 22  

 være ledsaget af en begrundelse.
 Jeg har tidligere i  

 Folketingets Ombudsmands beretning for året 1990, s. 458ff, udtalt at en  

 skadelidt  

 i en arbejdsskadesag der ikke ved myndighedernes afgørelser tildeles den  

 maksimale ydelse i henhold til loven, skal have en begrundelse medmindre der  

 i  

 forvejen foreligger en tilkendegivelse der viser at vedkommende stiller sig  

 tilfreds med et mindre beløb (s. 484-485).
Arbejdsskadestyrelsen og Den  

 Sociale Ankestyrelse vurderede ved afgørelserne af henholdsvis 12. maj 1997  

 og  

 4. august 1997 at Deres erhvervsevnetab udgjorde 50 pct.
Da De således ikke  

 fik  

 medhold fuldt ud, var myndighederne forpligtet til at begrunde afgørelserne.
 Forvaltningslovens § 24  

 stiller følgende krav til en begrundelse:
  

  

 § 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
... Begrundelsen skal efter § 24  

 fremtræde som en forklaring på hvorfor afgørelsen har fået det pågældende  

 indhold, jf.
John Vogter, Forvaltningsloven med kommentarer (1992), s. 227,  

 og  

 Hans Gammeltoft-Hansen mfl., Forvaltningsret (1994), s. 371.
Afgørelsen af et erhvervsevnetabs  

 størrelse bygger på en lægefaglig vurdering.
Myndighederne skal derfor for at  

 opfylde begrundelseskravet i forvaltningslovens § 24 angive de hovedhensyn  

 myndighederne har lagt til grund ved udmålingen af erhvervsevnetabet, og som  

 er bestemmende for fastsættelsen af erhvervsevnetabet, herunder en henvisning  

 til den forudbestående lidelse.
Afgørelserne skal ligeledes  

 indeholde oplysning om hvor stor en procentdel erhvervsevnetabserstatningen  

 er  

 reduceret med som følge af den forudbestående lidelse - altså med andre ord  

 en  

 angivelse af hvilken erhvervsevnetabsprocent den forudbestående lidelse blev  

 vurderet til.
Et tidligere meddelt forbehold ved anerkendelsen af et  

 ulykkestilfælde  

 som en arbejdsskade fritager ikke myndigheden for at omtale disse forhold i  

 afgørelsen hvis myndigheden faktisk reducerer erstatningen på denne baggrund.
 Om fornødent skal  

 myndighederne angive hvilke faktiske omstændigheder der var tillagt væsentlig  

 betydning for afgørelserne.
A.
Arbejdsskadestyrelsens afgørelse af 12. maj 1997 Af begrundelsen for  

 Arbejdsskadestyrelsens afgørelse af 12. maj 1997 fremgår det at styrelsen har  

 lagt vægt på de sociale oplysninger der var indhentet efter styrelsens  

 tidligere afgørelse af 19. marts 1996, og på at De på det tidspunkt var  

 blevet  

 tilkendt førtidspension.
Det fremgår ikke af  

 Arbejdsskadestyrelsens begrundelse hvilke lægelige oplysninger der begrunder  

 styrelsens fastsættelse af erhvervsevnetabet til 50 pct.
Det fremgår heller  

 ikke af styrelsens begrundelse at Deres erhvervsevnetab blev reduceret på  

 grund af en forudbestående lidelse, og det er derfor heller ikke angivet  

 hvilken erhvervsevnetabsprocent den forudbestående lidelse blev vurderet til.
 Når henses til at De er  

 blevet tilkendt mellemste førtidspension som forudsætter et erhvervsevnetab  

 på  

 65 pct., hjælper Arbejdsskadestyrelsens angivelse af at styrelsen har lagt  

 vægt på at De er blevet tilkendt førtidspension, ikke med til at give Dem en  

 forklaring på hvorfor styrelsen fandt at Deres erhvervsevnetab som følge af  

 arbejdsskaden af 13. januar 1993 udgjorde 50 pct.
 Jeg havde derfor fundet det  

 ønskeligt om styrelsen over for Dem i den forbindelse havde redegjort for  

 forskellen mellem en erhvervsevnetabsvurdering efter pensionslovens regler,  

 og en erhvervsevnetabsvurdering efter regler i lov om forsikring mod følger  

 af arbejdsskade.
Vurderingen af erhvervsevnetabet  

 efter reglerne i pensionsloven er en anden end den vurdering som foretages  

 efter lov om forsikring mod følger af arbejdsskade.
Myndighederne er ved  

 behandlingen af Deres arbejdsskadesag ikke bundet af den vurdering af Deres  

 erhvervsevnetab som myndighederne har foretaget på baggrund af pensionslovens  

 regler i Deres pensionssag.
Ved vurderingen af erhvervsevnetabet efter  

 reglerne i pensionsloven tages bl.a. vedkommendes samlede helbredstilstand i  

 betragtning.
Foretages vurderingen derimod efter reglerne i lov om forsikring  

 mod følger af arbejdsskade, fastsættes erhvervsevnetabet efter de  

 helbredsgener som arbejdsskaden har medført.
Skadelidtes forudbestående  

 lidelser tages kun i betragtning hvis de under alle omstændigheder havde  

 betydning for erhvervsevnen.
Myndighederne er således berettiget og  

 forpligtet  

 til at foretage en selvstændig vurdering af skadelidtes erhvervsevnetab efter  

 reglerne i lov om forsikring mod følger af arbejdsskade, jf.
Højesterets dom  

 i  

 Ugeskrift for Retsvæsen 1996, s. 1167.
På denne baggrund er det min  

 opfattelse at Arbejdsskadestyrelsens begrundelse for afgørelsen af 12. maj  

 1997  

 ikke opfylder kravene i forvaltningslovens § 24 hvilket jeg finder  

 beklageligt.
De anførte mangler synes ikke at være afhjulpet ved  

 Arbejdsskadestyrelsens udtalelse til mig af 30. marts 1998 der for  

 hovedpartens  

 vedkommende vedrører styrelsens afgørelse af 19. marts 1996 og kun sporadisk  

 afgørelsen af 12. maj 1997.
B.
Den Sociale Ankestyrelses afgørelse af 4. august 1997 Ankestyrelsen har som  

 begrundelse for sin afgørelse anført at styrelsen finder at alene 3/4 af  

 Deres  

 samlede erhvervsevnetab på 65 pct. skyldes arbejdsskaden af 13. januar 1993.  

 Det fremgår endvidere af Ankestyrelsens begrundelse at styrelsen har lagt  

 vægt  

 på de lægelige oplysninger, herunder på at det af lægeerklæring I af 3. juni  

 1993 fremgår at De på dette tidspunkt var i behandling for en skulderskade  

 fra  

 den 23. oktober 1992, og at De havde oplyst at tilstanden forværredes i  

 forbindelse med hændelsen af 13. januar 1993.
Blandt sagens akter  

 foreligger der flere lægelige oplysninger som synes at tale imod at De før  

 arbejdsskaden  

 af 13. januar 1993 havde en skulderlidelse.
Jeg skal her bl.a. henvise til  

 speciallægeerklæring af 2. december 1993 fra speciallæge (E). Jeg skal  

 endvidere  

 henvise til at Deres læge - som havde udfyldt lægeerklæring I af 3. juni 1993  

 - efterfølgende i en statusbedømmelse af 10. oktober 1994 og i en udtalelse  

 af 5. juni 1996 har afvist eksistensen af en forudbestående skulderlidelse.  

 Det fremgår ikke af Ankestyrelsens begrundelse hvilken betydning disse  

 modstridende  

 oplysninger har haft for Ankestyrelsens vurdering af Deres erhvervsevne.
 Det er derfor min opfattelse  

 at heller ikke Ankestyrelsens begrundelse for afgørelsen af 4. august 1997  

 opfylder kravene i forvaltningslovens § 24 hvilket jeg finder beklageligt.
Den mangelfulde begrundelse  

 er efter min opfattelse ikke afhjulpet ved Ankestyrelsens senere udtalelse af  

 29. april 1998 hvor jeg havde bedt Ankestyrelsen om at udtale sig specifikt  

 om  

 vurderingsgrundlaget for den procentvise fastsættelse af Deres forudbestående  

 skulderlidelse.
Det fremgår heller ikke heraf hvilken betydning de lægelige  

 oplysninger som taler imod eksistensen af en forudbestående skulderlidelse,  

 havde for Ankestyrelsens vurdering.
Endelig for så vidt angår  

 Ankestyrelsens bemærkning i afgørelsen af 4. august 1997 om at De først på  

 daværende tidspunkt protesterede mod myndighedernes forbehold for en  

 forudbestående skulderlidelse, skal jeg anføre at det af min gengivelse af  

 sagens forløb fremgår at Forbundet Metal, (X-by), på Deres vegne klagede over  

 at Arbejdsskadestyrelsen den 3. september 1993 tog forbehold for en  

 forudbestående  

 lidelse ved anerkendelsen af Deres arbejdsskade.
Forbundet trak dog  

 efterfølgende sin klage tilbage, men det fremgår endvidere af min  

 sagsfremstilling  

 at forbundet på ny i breve af 19. juli 1994 og 25. august 1994 klagede over  

 forbeholdet, og at De selv efterfølgende flere gange har klaget til  

 myndighederne over forbeholdet.
Hertil skal jeg endvidere  

 anføre at det er min opfattelse at det forhold at en skadelidt ikke har  

 påklaget  

 et forbehold som tages i forbindelse med anerkendelsen af en arbejdsskade,  

 ikke  

 fratager skadelidte retten til senere i forbindelse med myndighedernes  

 fastsættelse af erhvervsevnetabserstatningen og mengodtgørelsen at påklage  

 forbeholdet når dette faktisk har medført en reduktion af  

 erstatningen/godtgørelsen.
Jeg skal i den forbindelse henvise til  

 myndighedernes praksis vedrørende § 12, stk. 2, i lov om forsikring mod  

 følger  

 af arbejdsskade som har følgende ordlyd:
Godtgøres det, at den  

 anmeldte personskade ikke udelukkende er forvoldt af den anmeldte skade, skal  

 skadelidte underrettes herom senest samtidig med meddelelsen om  

 skadestilfældets anerkendelse, jf. §  

 23. § 12 stiller således krav om  

 at myndighederne senest samtidig med anerkendelsen af arbejdsskaden  

 underretter  

 skadelidte om at man ved fastsættelsen af erhvervsevnetabserstatningen og  

 mengodtgørelsen  

 vil tage forbehold for en forudbestående lidelse.
Efter myndighedernes  

 praksis  

 betragtes § 12, stk. 2, i lov om forsikring mod følger af arbejdsskade som en  

 ordensforskrift og ikke som en gyldighedsbetingelse, jf.
Den Sociale  

 Ankestyrelses Sociale Meddelelser, meddelelse U-7-97, og Ole Behn og Viggo  

 Bertram, Arbejdsskadeforsikringsloven, 3. kommenterede udgave (1997), s. 305.  

 Det vil sige at manglende underretning af skadelidte om et forbehold for en  

 forudbestående lidelse ikke efter myndighedernes praksis medfører at der ved  

 fastsættelsen af erhvervsevnetabserstatningen eller mengodtgørelsen skal ses  

 bort fra den forudbestående lidelse.
Når henses hertil, forekommer det ikke  

 rimeligt at udelukke en skadelidt muligheden for at påklage myndighedernes  

 forbehold for en forudbestående lidelse selv om klagen ikke fremsættes i  

 forbindelse med anerkendelsen af arbejdsskaden hvor forbeholdet blev taget,  

 men  

 først fremsættes i forbindelse med fastsættelsen af  

 erhvervsevnetabserstatningen  

 eller mengodtgørelsen  særligt når erstatningen/godtgørelsen reduceres  

 som  

 følge af forbeholdet.
Ad. 2 Det er et grundlæggende  

 princip i forvaltningsretten at den myndighed der skal træffe afgørelse i en  

 given sag, har ansvaret for at sagen er tilstrækkeligt oplyst til at der kan  

 træffes en materielt rigtig afgørelse.
Dette princip kaldes  

 officialprincippet.
 Officialprincippet indebærer  

 at myndigheden har pligt til at sikre sig, dels at myndigheden er i  

 besiddelse  

 af de oplysninger der er nødvendige for at træffe afgørelse i den  

 foreliggende  

 sag, dels at disse oplysninger er korrekte.
Jeg har forstået  

 Arbejdsskadestyrelsens og Den Sociale Ankestyrelses afgørelser således at man  

 har lagt til grund at Deres samlede erhvervsevnetab er 65 pct.
Jeg har  

 endvidere forstået at man har lagt til grund at De på tidspunktet for  

 arbejdsskaden  

 af 13. januar 1993 havde en forudbestående lidelse i form af en  

 skulderlidelse,  

 og at myndighederne derfor har fastsat Deres erhvervsevnetab som følge af  

 arbejdsskaden til 50 pct.
 I Deres sag medfører  

 officialprincippet at Arbejdsskadestyrelsen og Den Sociale Ankestyrelse har  

 pligt til at sikre at der foreligger tilstrækkelige oplysninger til at belyse  

 at De før arbejdsskaden af 13. januar 1993 havde en skulderskade som nedsatte  

 Deres erhvervsevne med 15 pct.
Som sagen er oplyst for mig,  

 fremgår det at De efter en kort sygemelding i forbindelse med  

 ulykkestilfældet  

 af 23. oktober 1992 - der ikke blev anerkendt som en arbejdsskade - genoptog  

 Deres  

 arbejde på fuld tid.
Det fremgår endvidere at De fortsatte med Deres arbejde  

 på  

 fuld tid frem til ulykkestilfældet af 13. januar der blev anerkendt som en  

 arbejdsskade.
Først efter arbejdsskaden af 13. januar 1993 blev De ansat i en  

 skånestilling og ophørte siden helt med at arbejde.
Det fremgår imidlertid  

 ikke  

 med tilstrækkelig klarhed hvilke arbejdsopgaver De varetog i perioden mellem  

 ulykkestilfældet af 23. oktober 1992 og arbejdsskaden af 13. januar 1993.
For så vidt angår det  

 lægelige grundlag for med henvisning til en forudbestående skulderlidelse at  

 foretage en reduktion af Deres erhvervsevnetabserstatning, fremgår det af  

 lægeerklæring I at De før arbejdsskaden af 13. januar 1993 skulle have haft  

 en skulderlidelse.
Lægeerklæring I er en foreløbig erklæring som afgives i  

 forbindelse med anmeldelsen af en formodet arbejdsskade.
Deres læge, (B), som  

 udfyldte lægeerklæring I, har siden afvist at De før arbejdsulykken af 13.  

 januar 1993 skulle have haft en skulderlidelse.
Hertil kommer at det af visse  

 af de øvrige lægelige oplysninger synes at fremgå at De ikke havde problemer  

 med Deres skuldre før arbejdsskaden af 13. januar 1993. Jeg skal i den  

 forbindelse henvise til speciallægeerklæring af 2. december 1993 fra (E)  

 hvoraf  

 det fremgår at De ingen gener havde efter ulykkestilfældet af 23. oktober  

 1992  

 og derfor kunne genoptage Deres sædvanlige arbejde uden problemer.
Jeg skal  

 endvidere henvise til en udtalelse af 1. oktober 1993 fra speciallæge (C)  

 hvoraf det fremgår at De i forbindelse med ulykkestilfældet af 23. oktober  

 1992  

 undergik en røntgenundersøgelse som viste normale forhold.
Det forhold at De i en  

 periode på ca. tre måneder er udsat for to ulykkestilfælde på Deres  

 arbejdsplads  

 der begge koncentrerer sig om Deres skuldre, må efter min mening skærpe  

 kravene  

 til præcisionen i myndighedernes oplysningsgrundlag.
Derfor må såvel det  

 lægelige grundlag som oplysningsgrundlaget i øvrigt  f.eks. vedrørende  

 omfanget og karakteren af Deres arbejde i perioden mellem de to  

 ulykkestilfælde  

  efter min vurdering karakteriseres som for spinkelt til at foretage en  

 reduktion i erstatningen for tab af erhvervsevne.
 Samlet set er det derfor min  

 opfattelse at oplysningsgrundlaget i Deres arbejdsskadesag ikke har været  

 tilstrækkeligt  

 hvilket jeg finder beklageligt.
4. Sammenfatning Set i lyset af  

 Arbejdsskadestyrelsens og Den Sociale Ankestyrelses utilstrækkelige  

 begrundelser og utilstrækkelige oplysningsgrundlag ved afgørelserne af 12.  

 maj 1997 og 4. august 1997, må jeg anse det for mindre foreneligt med kravet  

 i  

 § 13 i lov om forsikring mod følger af arbejdsskade  hvorefter et tab  

 af erhvervsevne  

 anses for at være en følge af arbejdsskaden medmindre   

  

 overvejende sandsynlighed  

  

  taler herimod  at  

 Arbejdsskadestyrelsen og Den Sociale Ankestyrelse under henvisning til en  

 forudbestående skulderlidelse har foretaget en reduktion i Deres  

 erhvervsevnetabserstatning.  

 Jeg har derfor henstillet til Den Sociale Ankestyrelse at genoptage sagen.
Jeg har i den forbindelse  

 bemærket mig den seneste retspraksis hvorefter myndighederne er blevet pålagt  

 en tung bevisbyrde for at en del af erhvervsevnetabet ved en arbejdsskade  

 skyldes en forudbestående lidelse.
Jeg har endvidere bemærket mig  

 Arbejdsskadestyrelsens praksisændring.
 Jeg beder Dem afvente Ankestyrelsens  

 fornyede behandling af sagen før De tager stilling til om der er grundlag for  

 at klage til mig.
 Den 12. juli 1999 orienterede  

 Den Sociale Ankestyrelse mig om at styrelsen havde genoptaget sagen.
 Jeg meddelte derfor at jeg  

 ikke foretog mig mere i sagen på det foreliggende grundlag.
Den 23. november 1999 traf  

 Ankestyrelsen en ny afgørelse i sagen og hjemviste sagen til fornyet  

 behandling  

 i Arbejdsskadestyrelsen.
Ankestyrelsen henviste til at de tidligere  

 afgørelser  

 i sagen var truffet på et forkert lægeligt grundlag.
 NOTER: (*1)  

 FOB 1990, s. 458.
