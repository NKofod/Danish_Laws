 På dertil given anledning skal jeg henlede d'herrers opmærksomhed på, at  

 bødekravene i sager angående rømning (sømandsloven af 1. maj 1923 § 78) under  

 hensyn til, at sådanne forseelser for tiden forekommer i ret betydeligt  

 antal, og til den i de senere år skete forhøjelse i pris- og lønniveauet bør  

 forhøjes således, at der, hvor ikke særlig formildende omstændigheder  

 foreligger, i almindelighed kræves bøder svarende til mindst en uges hyre for  

 den pågældende, det vil for tiden sige ikke under 100-125 kr. for letmatroser  

 og hermed ligestillede og ikke under 150 kr. for den højere lønnede del af  

 mandskabet.
 Rigsadvokaten, København, den 10. december 1951.
F.
Pihl.
 (Til samtlige statsadvokater, politimestre og politidirektøren i  

 København).
