Betænkning afgivet af Boligudvalget den  

 3. maj 2001 Betænkning over Forslag til folketingsbeslutning om retten  

 til at overtage sin almene bolig [af  

 Rikke Hvilshøj (V) og John Vinther&nbsp  

 ;(KF) m.fl.] 1. Udvalgsarbejdet Beslutningsforslaget blev fremsat den 30. januar 2001 og  

 var til 1. behandling den 28. marts 2001. Beslutningsforslaget blev efter 1.  

 behandling henvist til behandling i Boligudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (V, KF, DF, CD, KRF og  

 Kirsten Jacobsen (UP)) indstiller beslutningsforslaget til vedtagelse  

 uændret.
En del af flertallet (CD og KRF) støtter  

 beslutningsforslaget, idet CD og KRF understreger, at det tolker ordene »får ret til« som » får mulighed for«.  

 Det afgørende for CD og KRF er, at der sættes en udvikling i  

 gang, så lejere i den almennyttige sektor får mulighed for at  

 blive medejere.
CD og KRF er enig med tidligere by- og boligminister Jytte  

 Andersens tale om ejergenets velsignelser.
Derimod finder CD og KRF det ikke  

 afgørende at tale om et bestemt antal lejligheder i den almennyttige  

 sektor, der skal omdannes til ejer- og andelsboliger.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
En del af mindretallet (SF) kan ikke støtte  

 beslutningsforslaget, da det højst sandsynligt ikke vil have nogen  

 virkning og sandsynligvis i stedet vil betyde en generel styrkelse af  

 negative udviklingsspiraler.
Beslutningsforslaget vil således  

 medføre, at der alt andet lige bliver færre almene boliger.
Det  

 betyder, at der bliver færre boliger til at løse de boligsociale  

 opgaver, og dermed bliver det vanskeligere at undgå negative  

 udviklingsspiraler.
En reel løsning på negative boligspiraler  

 forudsætter, at der bliver bygget flere almene boliger, samt at  

 boligsøgende, der skal anvises boliger, får mulighed for at  

 få en bolig i mange andre bebyggelser i stedet for i de få  

 bebyggelser, som de i dag oftest henvises til.
Dette kunne bl.a. gøres  

 ved, at det reelt bliver muligt at opkøbe ejerboliger og private  

 udlejningsboliger og omdanne dem til almene boliger og ved at sørge  

 for, at der bliver bygget flere almene boliger.
Når blandede ejerformer gøres til en slags  

 løsning på de såkaldte ghettoproblemer, skyldes det, at  

 nye almene boliger er så dyre, at de normalt ikke er attraktive for  

 personer, der har midler til at købe en ejerbolig.
Blandede ejerformer  

 kommer derfor på tale som løsning, fordi hver af de forskellige  

 ejerformer har så forskellige »adgangskrav«, at det virker  

 som en sorteringsmekanisme.
Var ejerboliger og almene boliger  

 økonomisk ligestillede over et længere boperspektiv, ville  

 almene boligområder i langt højere grad have en almindelig  

 blanding af forskellige befolkningsgrupper.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 102 Bilagsnr.
