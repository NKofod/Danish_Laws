Indholdsfortegnelse I medfør af § 75, stk. 2, og § 78 i lov om luftfart, jf. lovbekendtgørelse  

 nr. 373 af 4. juni 1997, fastsætter Statens Luftfartsvæsen herved efter  

 bemyndigelse fra Trafikministeriet følgende:
1. Definitioner og anvendelsesområde 1.1 Definitioner I denne BL forstås ved Charterflyvning:
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af mere end 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højest tilladte startmasse er over 5.700 kg.
 Taxaflyvning:
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af højst 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højst tilladte startmasse ikke overstiger 5.700 kg.
1.2 Anvendelsesområde Denne BL gælder for charterflyvning og taxaflyvning mellem Danmark og  

 lande, der ikke er medlem af Den Europæiske Union, eller mellem Danmark og  

 lande, der ikke fuldt ud har tilsluttet sig EU's luftfartsregler, herunder 3.  

 luftfartspakke.
Denne BL gælder endvidere for charterflyvning og taxaflyvning mellem  

 Danmark og punkter, der er undtaget fra EØF-forordning nr. 2408/92 om  

 EF-luftfartsselskabers adgang til luftruter inden for Fællesskabet.* * Dette gælder for tiden de græske øer, Azorerne og Gibraltar, jf.  

 EØF-forordning nr. 2408/92, jf. artikel 1, stk. 3 og 4.
 For charterflyvning mellem Danmark og USA gælder ud over bestemmelserne i  

 afsnit 2 særlige regler, jf. afsnit 6.
 Anm.: EU-medlemsstaterne er for tiden: Belgien, Danmark, England,  

 Finland, Frankrig, Grækenland, Holland, Irland, Italien, Luxembourg,  

 Portugal, Sverige, Spanien, Tyskland og Østrig.
 Endvidere har Norge og Island fuldt ud tilsluttet sig 3. luftfartspakke.
2. Generelt 2.1 Tilladelser 2.1.1 Tilladelse som luftfartsselskab (operativ licens) 2.1.1.1 Charter- og taxaflyvning må kun udføres af et luftfartsselskab,  

 som har en gyldig tilladelse som luftfartsselskab udstedt af selskabets  

 registreringsstat.
 Luftfartsselskabet skal efter anmodning kunne godtgøre, at det er i  

 besiddelse af en sådan tilladelse, og at det er kompetent til at udføre  

 international, erhvervsmæssig luftfart i overensstemmelse med  

 registreringsstatens bestemmelser og standarder i ICAO Annex 6, Part 1.
2.1.2 Kommerciel tilladelse 2.1.2.1 Charter- og taxaflyvning fra og til Danmark må kun udføres efter  

 særlig tilladelse fra Statens Luftfartsvæsen, medmindre andet fremgår af  

 denne BL.
En tilladelse må ikke overdrages.
2.1.2.2 Når tilladelse til at udføre flyvning meddeles uden særlige  

 yderligere tilkendegivelser, er det forudsat, at det, der er anført i  

 ansøgningen, samt bestemmelserne i denne BL bliver opfyldt.
Disse betingelser  

 er følgelig vilkår for flyvningens lovlige udførelse, jf. luftfartslovens §  

 78.
 2.1.2.3 Overtrædelse af vilkår for en tilladelse kan medføre, at denne  

 tilbagekaldes, jf. luftfartslovens § 79.
2.2 Luftfartøjer 2.2.1 Charter- og taxaflyvning må kun udføres med vedkommende  

 luftfartsselskabs egne luftfartøjer, medmindre Statens Luftfartsvæsen har  

 godkendt andet.
 2.2.2 Anvendelse af visse luftfartøjer kan forbydes eller undergives  

 særlige restriktioner.
2.3 Ikke-skandinaviske luftfartsselskaber For at varetage væsentlige skandinaviske luftfartsinteresser kan Statens  

 Luftfartsvæsen undtagelsesvis begrænse et udenlandsk luftfartsselskabs adgang  

 til at udføre flyvning efter bestemmelserne i denne BL.
2.4 Statistik Luftfartsselskabet er pligtigt til i en form, der er foreskrevet af  

 Statens Luftfartsvæsen, at indsende nærmere statistiske oplysninger angående  

 udførte flyvninger.
2.5 Forsikring 2.5.1 For luftfartøjer, der anvendes til ikke-regelmæssig  

 luftfartsvirksomhed, skal der være tegnet og holdt i kraft forsikring til  

 dækning af ansvar for skade på passagerer og rejsegods eller fragt  

 (befordringsansvaret) samt på personer eller ting uden for luftfartøjet  

 (tredjemandsansvaret).
 2.5.2 Passager- og rejsegodsforsikringen skal dække mindst de beløb, der  

 er fastsat i kapitel 9 i luftfartsloven.
 2.5.3 Tredjemandsforsikringen skal være tegnet med mindst de  

 minimumsbeløb, der er fastsat af Trafikministeriet i medfør af  

 luftfartslovens § 130, stk. 1.
 Anm.: For tiden gælder ifølge Trafikministeriets bekendtgørelse nr.  

 504 af 27. juni 1991 følgende minimumsbeløb:
 1. For luftfartøjer med maksimalt tilladt startmasse  

 indtil 10 tons (inklusive svævefly m.v.):
60 millioner kr. dækkende personskade 5 millioner kr. dækkende tingskade 2. For luftfartøjer med maksimalt tilladt startmasse  

 mellem 10 og 349 tons:
150 millioner kr. dækkende personskade 20 millioner kr. dækkende tingskade 3. For luftfartøjer med maksimalt tilladt startmasse  

 på 350 tons og derover:
300 millioner kr. dækkende personskade 40 millioner kr. dækkende tingskade.
2.6 Priser En tilladelse kan gøres betinget af, at priserne godkendes.
2.7 Afgifter Tilladelse til flyvning fra og til dansk territorium kan nægtes, ligesom  

 en allerede given tilladelse kan inddrages, hvis forfaldne luftfartsafgifter  

 i Danmark ikke er betalt.
2.8 Den multilaterale overenskomst 2.8.1 Selskaber i stater, som har ratificeret den multilaterale  

 overenskomst af 30. april 1956 om kommercielle rettigheder for  

 ikke-regelmæssig lufttrafik i Europa, må udføre flyvninger i overensstemmelse  

 med det, der er anført i overenskomsten, under forudsætning af, at  

 vedkommende stat godkender samme praksis for danske luftfartsselskaber.
2.8.2 Flyvning efter overenskomstens artikel 2, stk. 1, kan udføres i  

 overensstemmelse med vilkårene i denne BL uden forudgående ansøgning.
Med  

 undtagelse af taxaflyvninger samt flyvninger i humanitært øjemed eller  

 flyvninger i forbindelse med en nødsituation skal anmeldelse ske til Statens  

 Luftfartsvæsen senest 48 timer før flyvningens udførelse.
Anmeldelsen skal  

 indeholde de oplysninger, der i denne BL kræves ved ansøgning.
 2.8.3 Flyvning efter overenskomstens artikel 2, stk. 2, må kun udføres  

 efter forudgående tilladelse i overensstemmelse med de ansøgningsfrister og  

 vilkår, der er anført i denne BL.
3. Charterflyvning med passagerer For flyvning mellem Danmark og USA henvises til afsnit 6.
3.1 Tidsfrister for ansøgning I de nedenfor angivne tidsfrister medregnes ikke lørdage, søndage eller  

 danske helligdage.
3.2 Form og indhold af ansøgning 3.2.1 Statens Luftfartsvæsen kan forlange, at der skal anvendes en særlig  

 ansøgningsformular.
Statens Luftfartsvæsen kan ligeledes forlange, at  

 ansøgning og dokumentation skal forelægges på et af de skandinaviske sprog  

 eller på engelsk.
 3.2.2 En ansøgning skal indeholde følgende oplysninger:
a.
Luftfartsselskabets navn, adresse, telefon-, telex- og/eller  

 telefaxnummer.
b.
Luftfartøjets type og registreringsbogstaver.
d.
Forsikringsforhold, jf. pkt. 2.5 (Statens Luftfartsvæsen kan kræve  

 dokumentation for tegnet forsikring).
d.
Chartrerens/chartrernes navn(e), adresse(r), telefon-, telex og/eller  

 telefaxnummer(numre).
e.
Dato og fartplan/nummer.
f.
Charterkategori.
 Herudover kræves supplerende oplysninger og dokumentation for følgende  

 charterkategorier:
3.2.3 Selskabsrejseflyvning 3.2.3.1 Ansøgeren skal indsende rejsearrangørernes brochurer til Statens  

 Luftfartsvæsen til orientering.
3.2.3.2 Ansøgeren skal opbevare og på forlangende indsende en liste med  

 passagerernes navne, anført i alfabetisk rækkefølge.
Fripassagerer skal  

 anføres særskilt og betegnes som sådanne.
Hver passagergruppe skal opføres  

 samlet med angivelse af destination, dato og nummer for henholdsvis ud- og  

 hjemflyvning.
Medføres der passagergrupper fra flere rejsearrangører, skal  

 også dette specificeres.
3.2.4 Flyvning til eget brug 3.2.4.1 Ansøgningen skal være ledsaget af en erklæring, som dokumenterer  

 flyvningens karakter af »flyvning til eget brug«, formuleret som  

 angivet i bilag A.
 3.2.4.2 Ved seriemæssige flyvninger skal ansøgningen være ledsaget af en  

 genpart af charterkontrakten.
3.2.5 Flyvning i forbindelse med specielle begivenheder Ansøgningen skal indeholde oplysning om anledningen til flyvningen,  

 tidspunktet for begivenheden samt om, hvilke arrangementer der indgår i  

 rejsen.
3.2.6 Foreningsflyvning 3.2.6.1 Ansøgningen skal være ledsaget af en erklæring, som dokumenterer  

 flyvningens karakter af »foreningsflyvning«, formuleret som angivet  

 i bilag B.
Er et luftfartøj chartret af flere foreninger, skal erklæring  

 afgives af hver af disse.
 3.2.6.2 På anmodning fra Statens Luftfartsvæsen skal indsendes:
a.
En liste med passagerernes navne, anført i alfabetisk rækkefølge, i  

 givet fald fordelt på de enkelte chartrere.
Repræsenterer en passager en  

 juridisk person, skal navnet på denne anføres.
Fripassagerer skal anføres  

 særskilt og betegnes som sådanne.
b.
Genpart af charterkontrakten.
c.
Foreningens vedtægter.
 d. Årsberetning.
e.
Medlemsliste.
3.2.7 Yderligere oplysninger/dokumentation Statens Luftfartsvæsen kan i særlige tilfælde forlange yderligere  

 oplysninger eller dokumentation ud over det, der er anført ovenfor.
3.3 Vilkår for selskabsrejseflyvning 3.3.1 Flyvning fra Danmark til udlandet 3.3.1.1 Tilladelse kan meddeles til flyvning til a. alle punkter i Europa uden for Den Europæiske Union og uden for lande,  

 der har indgået aftale med EU om fuld tilslutning til EU's luftfartsregler,  

 herunder 3. luftfartspakke, b. alle punkter i andre end de af litra a. omfattede stater med kyst mod  

 Middelhavet, c. alle punkter i Afrika, Sydamerika, Mellemamerika, Mellemøsten, Indien  

 og Pakistan, og d. andre punkter, der måtte være særligt godkendt.
De punkter, der er  

 godkendt med denne BL's ikrafttræden, er anført i bilag C. Ændringer  

 offentliggøres i Aeronautical Information Circular (AIC).
Uanset bestemmelsen i litra a. kan der efter denne BL meddeles tilladelse  

 til flyvning til punkter, der er undtaget fra EØF-forordning nr. 2408/92 om  

 EF-luftfartsselskabers adgang til luftruter inden for Fællesskabet.* 3.3.1.2 Hele luftfartøjets udnyttede kapacitet skal være chartret af en  

 eller flere rejsearrangører til befordring af ud- og/eller hjemrejsende  

 grupper af personer, der deltager i et på forhånd fastlagt  

 selskabsrejsearrangement.
 3.3.1.3 En selskabsrejse skal opfylde følgende betingelser:
a.
Rejsearrangementet skal indbefatte mindst 3 overnatninger udover  

 rejsetiden, hvoraf en overnatning skal være mellem lørdag og søndag.
Kravet  

 om, at en overnatning skal være mellem lørdag og søndag, gælder dog ikke til  

 destinationer i Middelhavsområdet m.v., som af Statens Luftfartsvæsen anses  

 for at være udelukkende af turistmæssig karakter.
 * Note: Dette gælder for tiden de græske øer, Azoerne og gibraltar, jf.  

 EØF-forordning nr. 2408/92, jf. artikel 1, stk. 3 og 4.
b.
Rejsearrangementet skal omfatte transport til og fra  

 bestemmelsesstedet, heraf transport med charterfly i mindst en retning.  

 Rejsearrangementet skal endvidere omfatte indkvartering i hele den periode,  

 som arrangementet omfatter.
I den anden retning kan rejsearrangøren  

 (chartreren) vælge andet transportmiddel.
 På typiske feriesteder kan indkvartering ske i lejligheder og lignende,  

 når rejsearrangøren har lejet disse for længere tid.
c.
Indkvartering må kun sælges uspecificeret på vilkår, at indkvarteringen  

 sker på hoteller eller i lejligheder, som er beskrevet i rejsearrangørens  

 borchure, eller at anden indkvartering af tilsvarende standard skaffes af  

 arrangøren.
d.
I arrangementet må ikke indgå udflugter med overnatning til steder, som  

 ikke er godkendt til selskabsrejseflyvning, jf. pkt. 3.3.1.1.
e.
En gruppe skal ved afrejse fra Skandinavien omfatte mindst 10 personer  

 fra samme rejsearrangør og med samme rejsearrangement.
Flere grupper kan  

 medtages i samme luftfartøj.
 Er antallet af deltagere i en gruppe mindre end 10, må befordring dog ske,  

 hvis rejsearrangøren har betalt for mindst 10 pladser, og disse holdes  

 reserveret til vedkommende gruppe i luftfartøjet.
 Pladser, der således er reserveret til en gruppe, må ikke udnyttes til  

 befordring af personer, der ikke indgår i vedkommende gruppe.
 En rejsearrangør, der er chartrer på en flyvning, kan med Statens  

 Luftfartsvæsens tilladelse overlade en del af luftfartøjets kapacitet til en  

 anden rejsearrangør.
f.
Samtlige deltagere i en selskabsrejse med samme arrangør og samme  

 arrangement skal følges ad på ud- og hjemrejsen.
g.
Der skal være en repræsentant for rejsearrangøren til disposition for  

 gruppen på bestemmelsesstedet.
3.3.1.4 Deltagerne i en selskabsrejse skal erlægge betaling for hele  

 rejsearrangementet.
Tilbagebetaling for eventuelle dele af et arrangement,  

 som deltagerne ikke har udnyttet, må ikke finde sted.
3.3.1.5 Et luftfartsselskab, der ifølge charterkontrakten skal  

 hjemtransportere pasagererne med charterfly, er uanset eventuel  

 misligholdelse af charterkontrakten fra charterens side forpligtet til at  

 hjemtransportere de pågældende passagerer.
Hjemtransporten skal ske til den  

 oprindeligt aftalte lufthavn for den pågældende hjemtransport.
3.3.2 Flyvning til Danmark fra udlandet 3.3.2.1 Tilladelse kan meddeles til flyvning fra a. alle punkter i Europa uden for Den Europæiske Union og uden for lande,  

 der har indgået aftale med EU om fuld tilslutning til EU's luftfartsregler,  

 herunder 3. luftfartspakke, b. alle punkter i andre end de af litra a. omfattede stater med kyst mod  

 Middelhavet, c. alle punkter i Afrika, Sydamerika, Mellemamerika, Mellemøsten, Indien  

 og Pakistan, og d. andre punkter, der måtte være særligt godkendt.
De punkter, der er  

 godkendt med denne BL's ikrafttræden, er anført i bilag C. Ændringer  

 offentliggøres i Aeronautical Information Circular (AIC).
Uanset bestemmelsen i litra a. kan der efter denne BL meddeles tilladelse  

 til flyvning fra punkter, der er undtaget fra EØF-forordning nr. 2408/92 om  

 EF-luftfartsselskabers adgang til luftruter inden for Fællesskabet.* 3.3.2.2 Hele luftfartøjets udnyttede kapacitet skal være chartret af en  

 eller flere rejsearrangører til befordring af ud- og/eller hjemrejsende  

 grupper af personer, der deltager i et på forhånd fastlagt  

 selskabsrejsearrangement.
 3.3.2.3 En selskabsrejse skal opfylde følgende betingelser:
a.
Opholdet skal indbefatte mindst 3 overnatninger ud over rejsetiden.
 For ophold, der påbegyndes en fredag (weekend-rejser), kræves kun 2  

 overnatninger.
b.
Arrangementet skal omfatte transport til/fra bestemmelsessted i Danmark  

 eller ved et rundrejsearrangement til/fra bestemmelsessteder i Danmark, Norge  

 eller Sverige.
Flytransport skal benyttes mindst en vej.
Indkvartering skal  

 være inkluderet i hele den periode, som arrangementet omfatter.
 * Dette gælder for tiden de græske øer, Azorerne og Gibraltar.
c.
Indkvartering må kun sælges uspecificeret på vilkår, at indkvarteringen  

 sker på hoteller eller i lejligheder, som er beskrevet i rejsearrangørens  

 brochure, eller at anden indkvartering af tilsvarende standard skaffes af  

 arrangøren.
3.3.2.4 Deltagerne i en selskabsrejse skal erlægge betaling for hele  

 rejsearrangementet.
Tilbagebetaling for eventuelle dele af arrangementet, som  

 deltagerne ikke har udnyttet, må ikke finde sted.
3.3.2.5 Et luftfartsselskab er, uanset eventuel misligholdelse af  

 charterkontrakten fra charterens side, forpligtet til at hjemtransportere  

 personer, det har befordret til Danmark.
Dette glæder dog ikke, hvis  

 rejsearrangementet kun omfatter charterfly en vej.
3.3.3 Ud- og hjemrejse med samme fly På selskabsrejser kan der medtages ud- og hjemrejsende passagerer med  

 samme fly.
3.3.4 »Seat only« 3.3.4.1 Ved »seat only« forstås befordring på  

 selskabsrejseflyvninger af passagerer, som har et arrangement, der kun  

 omfatter transporten med luftfartøj.
 3.3.4.2 »Seat only« er tilladt, når følgende betingelser er  

 opfyldt:
a.
Der flyves til/fra destinationer i Middelhavsområdet (uden for  

 EU-området, dog inklusive Azorerne, de græske øer og Gibraltar) med  

 undtagelse af hovedstæderne i de respektive lande, b. op til maksimalt 15% af hver enkelt flyvnings kapacitet udføres som c.  

 »seat-only« passagerer kan transporteres på udgående og indkommende  

 selskabsrejseflyvning og uden tur/retur-krav, d. der udstedes flybillet til »seat only«-passagerer med  

 følgende indhold:
1. Oplysning om afgangssted og bestemmelsessted, 2. dato og flynummer for ud- og/ eller hjemrejse og 3. sted og dato for udstedelse samt navn på chartrer  

 (rejsearrangør), der har udstedt billetten.
 3.3.4.3 Luftfartsselskabet skal på anmodning fremsende oplysninger til  

 Statens Luftfartsvæsen om antal transporterede »seat  

 only«-pasagerer med angivelse af dato for ud- og/ eller hjemrejse.
 Anm.: Det påhviler luftfartsselskabet selv at indhente nødvendig  

 tilladelse fra pågældende udenlandske luftfartsmyndighed til at trans-portere  

 »seat only«-passagerer.
3.4 Vilkår for flyvning til eget brug 3.4.1 Hele luftfartøjets kapacitet skal være lejet af chartreren.
 3.4.2 Destinationen for flyvningen skal være bestemt af chartreren.
 3.4.3 Chartreren skal bære samtlige de med flyvningen forbundne  

 omkostninger, og deltagerne i flyvningen må hverken direkte eller indirekte  

 yde ham nogen refusion herfor.
 3.4.4 En flyvning, som ved annoncering eller på anden måde er bekendtgjort  

 for offentligheden, vil ikke blive godkendt.
3.5 Vilkår for studenterflyvning 3.5.1 Hele luftfartøjets kapacitet skal være lejet af chartreren.
Denne  

 skal være en anerkendt institution eller studenterforening.
 3.5.2 Følgende personer er adgangsberettigede:
a.
Heldagsstuderende under 30 år, som er indskrevet ved et universitet,  

 seminarium eller højere læreanstalt, og kandidater, som har bestået  

 embedseksamen i det det kalenderår, flyvningen udføres.
b.
Elever mellem 16 og 22 år, som på heltidsbasis gennemgår en officielt  

 godkendt uddannelse af mindst 1 års varighed.
c.
Medlemmer af lærerkollegiet ved de ovennævnte læreanstalter og andre  

 personer, hvis og i det omfang, det er nødvendigt, at pågældende fungerer som  

 ledere af studentergruppen.
 d. Ægtefæller til og hjemmeboende børn under 18 år af de personer, der er  

 nævnt under a.-c., når de rejser sammen med den berettigede.
3.6 Vilkår for flyvning i forbindelse med specielle begivenheder 3.6.1 Tilladelse kan meddeles til flyvning med grupper af personer, som  

 skal deltage i eller overvære industrielle messer, en sportsbegivenhed eller  

 en begivenhed af religiøs, kulturel eller social karakter.
3.6.2 Hele luftfartøjets kapacitet skal være lejet af en eller flere  

 chartrere til befordring af personer, som skal deltage i eller overvære samme  

 begivenhed.
Hver deltager skal betale for sin del af hele det på forhånd  

 fastlagte arrangement, som mindst skal omfatte flytransport tur/retur og  

 transport mellem flyvepladsen og stedet for begivenheden.
Rejsens pris skal  

 også omfatte en eventuel entreafgift.
 3.6.3 Ud- og hjemrejse skal foregå i fællesskab for samtlige  

 rejsedeltagere.
 3.6.4 Rejsearrangementet må ikke omfatte mere end 2 overnatninger ud over  

 arrangementets varighed.
3.7 Vilkår for foreningsflyvning 3.7.1 Hele luftfartøjets kapacitet skal være lejet af en forening eller  

 anden lignende sammenslutning.
Har foreningen juridiske personer som  

 medlemmer, kan disse maksimalt repræsenteres af 3 personer.
3.7.1.1 Ved flyvning mellem Danmark og et europæisk land kan et luftfartøj  

 lejes af indtil 3 foreninger i fællesskab.
Foreningerne skal bestå  

 udelukkende af fysiske personer, og foreningerne skal have et fælles formål  

 med flyvningen.
3.7.2 En forening skal have bestået i mindst 2 år forud for flyvning.  

 Foreningen skal være af permanent karakter og have et andet hovedformål end  

 at arrangere rejser.
Dens medlemstal må ikke overstige 50.000.
3.7.3 Deltagerne i flyvningen skal have været medlem af foreningen i  

 mindst 6 måneder.
Adgangsberettigede er tillige sådanne medlemmers ægtefæller  

 og børn under 18 år, hvis de ledsager vedkommende.
 3.7.4 Medlemsskab af foreningen eller fornøden familiemæssig tilknytning  

 skal kunne dokumenteres.
 3.7.5 En flyvning, som ved annoncering eller på anden måde er bekendtgjort  

 for offentligheden, vil ikke blive godkendt.
4. Charterflyvning med fragt (For flyvning mellem Danmark og USA henvises til afsnit 6.) 4.1 Charterflyvning med fragt, herunder transport af fragt i forbindelse  

 med passagercharterflyvning, kan udføres uden ansøgning til Statens  

 Luftfartsvæsen.
I stedet skal der, inden en flyvning udføres, være indsendt  

 en anmeldelse af denne til Statens Luftfartsvæsen.
 4.2 Anmeldelsen skal indeholde følgende oplysninger:
a.
Luftfartsselskabets navn, adresse, telefon-, telefax- og telexnummer.
b.
Luftfartøjets type og registreringsbetegnelse.
c.
Forsikringsforhold, jf. pkt. 2.5 (Statens Luftfartsvæsen kan kræve  

 dokumentation for tegnet forsikring).
d.
Dato og fartplan/nummer.
4.3 Anmeldelsen skal foreligge hos Statens Luftfartsvæsen 48 timer, inden  

 flyvningen skal udføres.
I denne tidsfrist medregnes ikke lørdage, søndage og  

 danske helligdage.
5. Taxaflyvning 5.1 Taxaflyvning med passagerer må udføres på vilkår, at  

 bestemmmelsesstedet er valgt af den eller de, som har bestilt transporten,  

 samt at ingen del af luftfartøjets kapacitet videresælges til offentligheden.  

 Der gælder ingen særlige vilkår for taxaflyvning med fragt.
 5.2 Taxaflyvning kan udføres uden ansøgning eller anmeldelse til Statens  

 Luftfartsvæsen.
6. Charterflyvning med passagerer og/eller fragt  

 mellem Danmark og USA 6.1 Luftfartsselskaber, som er designeret til at udføre charterflyvning  

 mellem Danmark og USA, kan udføre charterflyvninger uden forudgående  

 tilladelse i henhold til den gældende luftfartsoverenskomst mellem Danmark og  

 Amerikas Forenede Stater.
Inden flyvningen foretages, skal der dog indgives  

 anmeldelse herom til Statens Luftfartsvæsen.
 6.2 Anmeldelsen skal indeholde følgende oplysninger:
a.
Luftfartsselskabets navn, adresse, telefon-, telex og/eller  

 telefaxnummer.
b.
Luftfartøjets type og registreringsbetegnelse.
c.
Flyvningens art (passager- eller fragtcharter).
d.
Dato og fartplan/nummer.
e.
Chartrerens/chartrernes navn(e).
6.3 For charterflyvning mellem Danmark og USA er der ingen særlige  

 charterkategorier.
Derimod skal charterflyvninger til/fra USA opfylde  

 følgende krav:
a.
Luftfartøjets udnyttede kapacitet skal være lejet af en eller flere  

 chartrer(e).
b.
Destinationen skal være bestemt af chartreren/chartrerne.
c.
Billetter må ikke tilbydes offentligheden direkte fra  

 luftfartsselskabet eller dets egne agenter.
 6.4 Anmodning om designering af selskaber hjemmehørende i Danmark  

 indsendes til Statens Luftfartsvæsen.
 6.5 For ikke-designerede luftfartsselskaber kan Statens Luftfartsvæsen  

 meddele tilladelse i særlige tilfælde til charterflyvninger, som opfylder  

 kravene i pkt. 6.3. Ansøgning om sådanne flyvninger skal indeholde de  

 oplysninger, som foreskrives i pkt. 6.2.
7. Straf 7.1 Overtrædelse af bestemmelserne i denne BL straffes i medfør af  

 luftfartslovens § 149, stk. 13, med bøde eller hæfte.
På samme måde straffes  

 den, som i erhvervsmæssigt øjemed formidler befordring med luftfartøj vidende  

 om, at befordringen udføres i strid med vilkårene i denne BL.
Der kan  

 pålægges en virksomheds ejer eller bruger bødeansvar, selvom lovovertrædelsen  

 ikke kan tilregnes ham for forsætlig eller uagtsom.
For bødeansvaret  

 fastsættes ingen forvandlingsstraf.
 7.2 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Ikrafttræden 10.1 Denne BL træder i kraft den 1. december 1997.
 10.2 Samtidig ophæves BL 10-1, 5. udgave af 25. juni 1987.
Statens Luftfartsvæsen, 16. oktober 1997 Ole Asmussen /S.E.
Andresen Bilag A Straffelovens § 163 lyder således:
»Med samme straf som i § 162 anført (d.v.s. med bøde eller hæfte  

 eller med fængsel indtil 4 måneder) straffes den, som i øvrigt til brug i  

 retsforhold, der vedkommer det offentlige, afgiver urigtig skriftlig  

 erklæring eller skriftlig bevidnet noget, hvorom han ingen kundskab  

 har.« Bilag B Straffelovens § 163 lyder således:
»Med samme straf som i § 162 anført (d.v.s. med bøde eller hæfte  

 eller med fængsel indtil 4 måneder) straffes den, som i øvrigt til brug i  

 retsforhold, der vedkommer det offentlige, afgiver urigtig skriftlig  

 erklæring eller skriftlig bevidnet noget, hvorom han ingen kundskab  

 har.« Bilag C  Fortegnelse over interkontinentale destinationer godkendt  

 for selskabsrejseflyvning Ad pkt. 3.3.3.1 b og pkt. 3.3.2.1 b:
 Der kan gives tilladelse til selskabsrejseflyvning mellem Danmark og  

 følgende godkendte punkter:
 * I rejsearrangementet kan indgå udflugter med overnatning i Sydindien.
Bilag D Charterflyvning på ABC-vilkår fra Danmark til Canada 1. Flyvning må kun udføres efter tilladelse fra Statens  

 Luftfartsvæsen og skal opfylde de generelle vilkår, der er fastsat i BL 10-1,  

 afsnit 2.
2. Ansøgning skal indsendes til Statens Luftfartsvæsen inden for  

 de tidsfrister, der er fastsat for selskabsrejser, jf.
BL 10-1, pkt. 3.1.
 3. Ansøgning skal indsendes i den form og med det indhold, der er  

 fastsat i BL 10-1, pkt. 3.2.1 og pkt. 3.2.2.
 Endvidere skal luftfartsselskabet eller dettes agent for hver flyvning i  

 mindst 6 måneder opbevare og på forlangende indsende billetafsnit samt liste  

 med passagerernes navne, anført i alfabetisk rækkefølge.
 Fripassagerer skal anføres særskilt og betegnes som sådanne.
 Navneliste og flybilletter skal indeholde følgende oplysninger:
 - Navn på udsteder af billet.
 - Dato for erlagt betaling.
 - Sædepris i DKK, eksklusive eventuelle afgifter.
 - Dato og nummer for henholdsvis ud- og hjemrejse med samme  

 luftfartsselskab.
 4. Flyvning må udføres på følgende vilkår:
a.
Mindst 20 sæder og maksimalt 30% af et luftfartøjs sædekapacitet må  

 benyttes.
b.
Passagererne skal senest 21 dage før afrejse have betalt for ud- og  

 hjemrejse og have modtaget en bekræftet reservation fra rejsearrangøren.
c.
En udstedt billet må ikke have en gyldighed, som overstiger 90 dage.
d.
En billet må ikke overdrages til en anden person.
e.
Refundering af ikke-benyttet billetafsnit må ikke finde sted.
f.
Returrejse må ikke påbegyndes tidligere end 6 døgn efter udrejse.
 5. Ud- og hjemrejsende ABC-passagerer samt grupper af deltagere i  

 selskabsrejser må transporteres på samme luftfartøj.
6. Et luftfartsselskab er, uanset eventuel misligholdelse af  

 charterkontrakten fra chartererens side, forpligtet til at hjemtransportere  

 personer, som det har transporteret ud fra Danmark.
Hjemtransporten skal ske  

 til afgangslufthavnen.
 7. Bestemmelserne i BL 10-1, afsnit 7, Straf, afsnit 8,  

 Dispensation, og afsnit 9, Klageadgang, finder tilsvarende anvendelse.
