Klage over mangelfuld information,  

 journalføring og behandling i forbindelse med kosmetisk operation Patientklagenævnet fandt, at speciallægen havde  

 overtrådt lægeloven, idet nævnet lagde vægt på,  

 at helingen ved anvendelse af CO2-laserbehandling i områder  

 udenfor ansigtet ofte vil være meget langvarig.
Nævnet fandt den  

 anvendte CO2-laserbehandling kontraindiceret og fandt, at den  

 givne behandling var udtryk for en fejlbehandling.
Nævnet fandt endvidere på baggrund af det i journalen oplyste,  

 at der var blevet givet utilstrækkelig information vedrørende  

 helingstid og risiko ved ardannelse.
Der var blevet udleveret en folder, hvis  

 oplysninger ikke var relevante for den konkrete behandling.
Nævnet  

 fandt, at speciallægen udtrykkeligt burde have angivet i journalen,  

 såfremt der var blevet givet individuel information, der fraveg  

 folderens oplysninger.
Endelig fandt nævnet grundlag for kritik af speciallægens  

 journalføring, idet det ikke af journalen fremgik, hvor lang tid det  

 tog lægen ved hver enkelt konsultation at udføre hver  

 spiralbevægelse med laserstrålen.
Videre lagde nævnet  

 vægt på, at der ikke i journalen blev angivet den totale dosis  

 (joule), som blev anvendt på hudområdet.
Nævnet lagde  

 endvidere vægt på, at laserplettens størrelse på  

 huden ligeledes ikke fremgik af journalen, og at det ikke af journalen  

 fremgik, hvilken styrke speciallægen anvendte, da patienten i  

 efterforløbet i 7 tilfælde blev behandlet med Kenalog  

 indsprøjtninger, svarende til de hypertrofiske områder på  

 brystet.
 Nævnet fandt grundlag for at indskærpe overfor  

 speciallægen at udvise større omhu i sit fremtidige virke.
