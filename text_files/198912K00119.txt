Nr LSF 119 Forslag til Lov om udbygning af færgeterminalen i Helsingør Fremsat af trafikministeren (Knud Østergaard) den 17. januar 1990 Vedtaget ved tredjebehandling den 29. marts 1990 Lov nr. 221 af 04/04/1990 § 1. Med det formål at samle terminalbetjeningen af DSB's og Scandinavian Ferry Lines' (SFL) færgefarter mellem Helsingør og Helsingborg i et fællesanlæg i tilslutning til statshavnens søndre del bemyndiges trafikministeren til at 1) anlægge to nye færgelejer uden for Søndre mole, at ombygge DSB's  

 eksisterende leje 1 i Helsingør statshavn og at nedrive DSB's eksisterende  

 terminalbygning, 2) udbygge DSB's eksisterende opmarch-, til- og frakørselsarealer ved  

 fornøden udflytning af den eksisterende kystindfatning langs dette område, 3) etablere alle nødvendige tilslutningsanlæg samt bygnings-, landgangs-  

 og øvrige til terminalfunktionerne hørende anlæg på de eksisterende og  

 indvundne arealer, 4) foretage de forlægninger og andre ændringer i det eksisterende  

 offentlige vejnet og andet, som er nødvendige på grund af terminalanlægget,  

 og 5) foretage de miljømæssige afværgeforanstaltninger, der måtte vise sig at  

 være nødvendige af hensyn til det omgivende miljø.
 § 2. De i § 1 nævnte arbejder kan iværksættes straks ved lovens  

 ikrafttræden.
 § 3. Loven træder i kraft dagen efter bekendtgørelsen i Lovtidende.
Oprindeligt fremsat forslag § 1. Med det formål at samle terminalbetjeningen af DSB's og Scandinavian Ferry Lines' (SFL) færgefarter mellem Helsingør og Helsingborg i et fællesanlæg i tilslutning til statshavnens søndre del bemyndiges trafikministeren til at 1) anlægge to nye færgelejer uden for Søndre mole, at ombygge DSB's  

 eksisterende leje 1 i Helsingør statshavn og at nedrive DSB's eksisterende  

 terminalbygning, 2) udbygge DSB's eksisterende opmarch-, til- og frakørselsarealer ved  

 fornøden udflytning af den eksisterende kystindfatning langs dette område, 3) etablere alle nødvendige tilslutningsanlæg samt bygnings-, landgangs-  

 og øvrige til terminalfunktionerne hørende anlæg på de eksisterende og  

 indvundne arealer, 4) foretage de forlægninger og andre ændringer i det eksisterende  

 offentlige vejnet og andet, som er nødvendige på grund af terminalanlægget,  

 og 5) foretage de miljømæssige afværgeforanstaltninger, der måtte vise sig at  

 være nødvendige af hensyn til det omgivende miljø.
 § 2. De i § 1 nævnte arbejder kan iværksættes straks ved lovens  

 ikrafttræden.
 § 3. Loven træder i kraft dagen efter bekendtgørelsen i Lovtidende.
Oprindeligt fremsat forslag § 1. Med det formål at samle terminalbetjeningen af DSBs og Scandinavian Ferry Lines (SFL) færgefarter mellem Helsingør og Helsingborg i et fællesanlæg i tilslutning til statshavnens søndre del bemyndiges trafikministeren til at 1) anlægge to nye færgelejer uden for Søndre mole, at ombygge DSBs  

 eksisterende leje 1 i Helsingør statshavn og at nedrive DSBs eksisterende  

 terminalbygning, 2) udbygge DSBs eksisterende opmarch-, til- og frakørselsarealer ved  

 fornøden udflytning af den eksisterende kystindfatning langs dette område, 3) etablere alle nødvendige tilslutningsanlæg samt bygnings-, landgangs-  

 og øvrige til terminalfunktionerne hørende anlæg på de eksisterende og  

 indvundne arealer, 4) foretage de forlægninger og andre ændringer i det eksisterende  

 offentlige vejnet og andet, som er nødvendige på grund af terminalanlægget,  

 og 5) foretage de miljømæssige afværgeforanstaltninger, der måtte vise sig at  

 være nødvendige af hensyn til det omgivende miljø.
 § 2. De i § 1 nævnte arbejder kan iværksættes straks ved lovens  

 ikrafttræden.
 § 3. Loven træder i kraft dagen efter bekendtgørelsen i Lovtidende.
Bemærkninger til lovforslaget Overførslen af biler og passagerer mellem Danmark og Sverige sker i dag  

 for langt den største dels vedkommende på færgeoverfarterne mellem Helsingør  

 og Helsingborg.
Overførslen af personførende jernbanevogne (passagertog) sker  

 alene mellem Helsingør og Helsingborg i tilslutning til de nationale banenet  

 på dansk og svensk side af Øresund.
Færgetrafikken med overførsel af jernbanevogne og biler foretages af to  

 selvstændige rederier, DSB/SJ og SFL, der ejes af Statens Jærnvægar, SJ.
De  

 to rederier besejler med hver sin flåde egne terminalanlæg placeret inden for  

 eller i tilknytning til statshavnen i Helsingør.
DSB/SJ overfartens indtægter og udgifter deles i dag principielt ligeligt  

 mellem DSB og SJ.
Idet overfartens flåde ejes af DSB, betaler SJ hvert år  

 tillige et bidrag til DSBs kapitaludgifter vedrørende færgerne.
 Færgeberedskabet udgøres i dag af DSBs 3 kombinerede bil- og  

 jernbanefærger og 2 bilfærger (»Prinsessefærgerne«), som betjenes  

 af 3 lejer i havnens søndre del, og af SFLs 4 bilfærger, som betjenes af 2  

 lejer i havnens nordre del.
 Med disse 9 færger præsteres i dagtimerne op til 6 afgange i timen,  

 svarende til 12 passager af sundet.
 Den registrerede trafikudvikling i de to rederiers regi gennem perioden  

 1985-88 fremgår af følgende oversigt:
HH-trafikudvikling 1985-88 (DSB/SJ og SFL) Note: De på overfarterne forekommende køretøjskategorier omsættes til  

 regneenheden pbe i overensstemmelse med følgende: personbil = 1 pbe,  

 sololastbil = 3 pbe, lastbil med anhænger = 6 pbe, sættevognstog = 5 pbe, bus  

 = 4 pbe og jernbanepassagervogn = 11 pbe.
DSBs nuværende færgeberedskab med  

 tilhørende færgelejer og øvrige terminalanlæg i Helsingør er i nyere tid  

 udbygget således:
 I 1967 blev de nuværende lejer 1 og 2 ibrugtaget efter ombygning til  

 betjening af et nyt eetsporet færgekoncept med tilhørende modernisering af  

 landgangsforholdene og udbygning af bilernes opmarchplads langs Færgevejen.
 I 1986 blev overførselskapaciteten for biler styrket gennem forlægning af  

 godsvognsoverførslen til den ved lov nr. 199 af 9. april 1986 oprettede  

 DanLink-rute mellem Københavns frihavn og Helsingborg.
 Endelig blev overførselskapaciteten i 1987 yderligere styrket ved  

 indsættelse af de to »Prinsessefærger« (tidligere Kalundborg-Århus  

 overfarten) til overførsel af biler på et nyt såkaldt link-span leje placeret  

 i tilslutning til opmarchpladsen umiddelbart langs ydersiden af søndre mole.
 Trods denne udbygning er DSBs og SFLs overfarter med det nuværende  

 færgekoncept tæt på den øvre grænse for yderligere trafikvækst og vil således  

 ikke være i stand til at klare den forventede trafikudvikling, der tegner sig  

 således:
DSB/SJs og SFLs forventede trafikudvikling frem til år 2000 På svensk side blev der bl.a. i forbindelse med etableringen af  

 Dan-Link-ruten mellem Helsingborg og Københavns frihavn udarbejdet en  

 helhedsplan for løsning af byens mangeårige problemer omkring banegårds- og  

 havneforholdene.
Et væsentligt punkt heri var ønsket om etablering af en  

 fællesterminal til betjening af overførselstrafikken med SFLs og DSBs færger.  

 I den forbindelse var det naturligt, at muligheden for samtidig etablering af  

 en fællesterminal til betjening af de to færgeoverfarter i Helsingør blev  

 taget op til drøftelse med DSB.
Den 21. september 1988 underskrev DSB på den ene side og SJ og SFL på den  

 anden side derfor en hensigtserklæring om fælles drift af  

 Helsingør-Helsingborg overfarten.
Hensigtserklæringen sigter på, at DSB og  

 SFL etablerer et fælles driftsselskab for overfarten.
 Erklæringen forudsætter, at en ny fælles færgeterminal i såvel Helsingør  

 som Helsingborg kan ibrugtages den 1. juni 1991.
 De to færgeterminaler skal betjene to nye brede kombinerede jernbane- og  

 bilfærger (en svensk og en dansk), de to DSB ejede  

 »Prinsessefærger« samt to af de eksisterende SFL-færger.
 DSBs 3 nuværende jernbanefærger og to af de nuværende SFL-færger vil  

 herefter ikke længere skulle besejle overfarten.
 Fra DSBs side har det været en betingelse for at bygge fællesterminalen i  

 Helsingør, at der samtidig blev etableret et egentligt rederisamarbejde  

 mellem DSB og den SJ ejede SFL-overfart.
Med SJs halve andel af DSB/SJ overfarten og fulde ejerskab af SFL  

 overfarten er de dansk/svenske interesser i Helsingør-Helsingborgtrafikken i  

 dag fordelt 1:3. Den nævnte hensigtserklæring forudsætter, at SJ samtidig  

 trækker sig ud af samarbejdet med DSB.
Derved opnås en lige dansk/svensk  

 fordeling af interesserne i den fælles DSB/SFL overfart.
DSBs økonomiske fordele ved samarbejdet består dels ved overgang til en  

 1:1 fordeling af overfartens resultat, dels og især ved en rationalisering af  

 den samlede DSB/SFL færgeindsats fra 9 til 6 færger.
De samlede investeringer  

 andrager ca. 380 mill. kr. til bygnings- og havneanlæg og ca. 310 mill. kr.  

 for den nye danske færge.
DSB og SFL har i efteråret 1989 foretaget et udbud på de to færger.
Der er  

 modtaget tilbud fra en række værfter.
 På det foreliggende grundlag kan den interne forrentning af investeringen  

 beregnes til ca. 20% p.a.
 Såfremt der i år 2000 ibrugtages en fast vej- og baneforbindelse mellem  

 København og Malmø, vil den interne forrentning falde til 16-17 pct. p.a.
SFL færgernes anløb af de nuværende lejer ved kajen bag Kronborg vil  

 ophøre, når fællesterminalen tages i brug i 1992. I stedet vil 2 SFL færger  

 benytte DSBs leje 1 i statshavnen.
Herved bortfalder SFL's betaling af skibs-  

 og vareafgifter til statshavnen, der for tiden årligt andrager ca. 15 mill.  

 kr., idet der for DSBs lejer alene erlægges den mellem DSB og statshavnen  

 aftalte afløsningsafgift.
 Tilsvarende reduceres betalingen af de særlige passager- og  

 personbilafgifter, som med hjemmel i trafikhavnelovens § 11 om skibs- og  

 vareafgifter fra 1. januar 1989 er pålagt færgerederier, som i udenlandsk  

 rutefart anløber danske statshavne.
Disse afgifter forventes i 1989 at andrage ca. 15 mill. kr. for de 5 DSB  

 færger og de 4 SFL færger tilsammen.
Beløbet forventes reduceret til ca. 4  

 mill. kr. i 1992, når alene de 2 SFL færger skal besejle statshavnen.
 Den reducerede benyttelse af den eksisterende statshavn indebærer, at  

 spørgsmålet om en afhændelse af havnen vil blive overvejet.
I 1988 udskrev Helsingør kommune en idekonkurrence, som bl.a. havde til  

 formål at skabe en ønsket sammenhæng i byens og havneområdets anvendelse.
På  

 et møde i november 1988 mellem kommunen og DSB, erklærede DSB sig positiv  

 overfor etablering af en ny sydhavn som ramme for et samlet  

 fællesterminalanlæg, således at kommunens ønsker til havnefrontens udformning  

 kunne blive opfyldt.
Med det formål at få statshavnen frigjort for færgesejlads udarbejdede DSB  

 herefter et projekt til en ny sydhavn.
Dette projekts anlægstekniske  

 udformning var, med etablering af et egentligt havnebassin og dækkende værker  

 ud for søndre mole som ramme for en etapevis udfyldning med i alt tre  

 færgelejer, en ideel løsning, der i øvrigt rummede den ønskede  

 fremtidssikring i færgeoverfartens driftsbetingelser.
 Projektet blev fremlagt i det af Helsingør byråd den 24. april 1989  

 vedtagne forslag til lokalplan nr. 1.49, som i perioden 7. juni - 27.  

 september 1989 har været udsendt til høring i overensstemmelse med  

 kommuneplanlovens bestemmelser.
 Ved tilrettelæggelsen af dette tidsforløb blev det med henblik på  

 overholdelse af hensigtserklæringens ibrugtagningstermin den 1. juni 1991  

 forudsat, at anlægsarbejdet kunne påbegyndes i marken den 1. oktober 1989.
Der opstod imidlertid stor opmærksomhed omkring projektet i offentligheden  

 samtidig med, at Hovedstadsrådet stillede krav om, at projektet skulle  

 undergå en regionplanmæssig behandling.
Havneprojektet og dets forudsætninger  

 blev på denne baggrund taget op til en revurdering.
 På baggrund heraf og på grund af ønsket om en reduktion af omkostningerne  

 er projektets fysiske omfang blevet ganske væsentligt reduceret.
Miljøministeren har med hjemmel i kommuneplanlovens § 10 og § 28 indkaldt  

 resultatet af lokalplanhøringen til egen vurdering.
Efter behandling af de i  

 alt 42 indsigelser på byrådets møde den 6. november 1989 har Helsingør  

 kommune således afgivet det omfattende materiale med sin indstilling til  

 miljøministeren.
Helsingør Byråds indstillinger vil indgå i miljøministerens  

 videre behandling af sagen.
 Projektets internationale og overordnede betydning tilsiger, at der  

 fremsættes lovforslag om projektet.
 Forslaget omfatter et reduceret fællesterminalanlæg, der kan betjene den  

 samme forventede overførselstrafik i en opbygning efter følgende  

 hovedprincipper og uden efterfølgende udbygning.
DSBs nuværende leje 1 i statshavnen ombygges til betjening af to nuværende  

 SFL-færger, og SFLs to lejer i havnens nordre del nedlægges.
Det forudsættes,  

 at Helsingør Statshavns lejemål med SFL vedrørende færgelejer og  

 terminalanlæg i den nordlige del af havnen opsiges i forbindelse med  

 fællesanlæggets ibrugtagning, således at klapanlæggene og terminalbygninger  

 m.v. fjernes for selskabets regning som fastsat i lejekontrakterne.
Der etableres to nye færgelejer omkring en fælles midterpier placeret ud  

 for landenden af havnens søndre mole.
På pierens inderside etableres et  

 jernbanefærgeleje til betjening af de to nye kombifærger efter det reviderede  

 færgekoncept.
På pierens yderside placeres et link-span leje til betjening af  

 de to »Prinsessefærger«.
Der etableres ikke ydre dækkende værker,  

 jævnfør de forslaget vedlagte planbilag.
 Ved udflytning af kystindfatningen langs den nuværende opmarchplads  

 udbygges denne således, at området på tilfredsstillende måde kan betjene DSBs  

 og SFLs samlede overførselstrafik.
Færgevejen opretholdes som led i det bytrafikale gadenet, og på  

 opmarchområdets sydlige del etableres fornødne billetsalg m.v., ligesom der  

 syd herfor tilvejebringes et passende reserveareal for ankommende biler.
Fra  

 stationens sporområde etableres sporforbindelse til det nye jernbaneleje.
 Bygningsmæssigt omfatter det reducerede terminalprojekt følgende 3  

 hovedelementer:
 1. Nyt terminalbygningsanlæg incl. gangbroer m.v. til færgerne.
Planerne om en stor terminalbygning er endeligt opgivet.
Der opereres nu  

 kun med et samlet etageareal på 2-3000 m2 til de sædvanlige  

 terminalfunktioner.
Den nye terminalbygning opføres ved tilbygning til den eksisterende  

 station, syd for denne som en fortsættelse af den eksisterende enetages  

 østfløj.
Hertil føjes en bygning indeholdende billetsalg, toiletter, kiosk,  

 cafe, vekselkontor, ventearealer og trappe-, elevator- og  

 escalatorforbindelser.
Terminalbygningen vil indeholde de sædvanlige  

 funktioner til terminal- og rejseformål, svarende til DSBs betjening på  

 IC-stationer af samme størrelse.
Terminalbygningen vil blive udformet under  

 hensyntagen til det nuværende stationsanlæg.
Terminalbygningens bygningshøjde  

 vil ikke overstige bygningshøjden på den eksisterende østfløj, og terminalens  

 husdybde vil svare til husdybden på den eksisterende østfløj (excl. evt.  

 tårnparti).
Stationsbygningen underkastes i øvrigt det særlige bygningssyn i  

 forbindelse med den igangværende fredningsproces.
På grund af den verserende  

 bygningsfredningssag forudsætter ombygning af og tilbygning til det  

 eksisterende stationsanlæg tilladelse fra Planstyrelsen/Det Særlige  

 Bygningssyn, uanset bestemmelsen i § 2.
Fra terminalbygningen udgår gangbroer til færgerne.
Gangbroerne brydes af  

 og afsluttes i tårnbygninger, der indeholder en række nødvendige personale-,  

 depot- og publikumsfaciliteter.
Gangbroer holdes vandrette og tilstræbes udført under kote 11,80 m.
Tårne  

 udføres med maksimal facadehøjde svarende til facadehøjden i den eksisterende  

 nordfløj.
Tårnenes bygningshøjde tilstræbes udført under kote 20,00 m.
 2. Nyt billetterings-, told- og speditionsområde.
 3. Nedrivning af eksisterende terminalbygning og gangbro.
 Den eksisterende terminalbygning nedrives, herunder gangbroen fra den  

 eksisterende stationsbygning, med efterfølgende genopretning af den  

 eksisterende stationsbygning m.v.
 Samtlige bygningsanlæg placeres principielt som anført i vedlagte  

 kortskitse.
 Vejdirektoratet har i dag etableret en beskiltning i Helsingør, der  

 tilsigter at lede trafikken ad Flynderborgvej til og fra DSB/SJs færgelejer  

 ved stationen og SFLs lejer ved Kronborg.
 Denne beskiltning overholdes i dag ikke i praksis med en belastning af det  

 indre gadenet i Helsingør til følge.
 Etablering af den nye fællesterminal vil efter de foretagne undersøgelser  

 medføre en aflastning af biltrafikken på ruterne Trækbanen-Kronborgvej,  

 Jernbanevej og Færgevej-Havnegade, igennem byen, medens den vil stige på  

 Flynderborgvej fra Kongevejen til indkørslen til fællesterminalen.
 Selv om trafikken forventes at kunne afvikles ad  

 Kongevejen/Flynderborgvej, skal det nøje undersøges, hvilke ændringer af  

 trafiksikkerhedsmæssig og trafikteknisk karakter der bør gennemføres.
 Der er i takt med den videre detaljering af det reducerede terminalprojekt  

 tilrettelagt og gennemført undersøgelser af projektets miljøkonsekvenser.
 De søværts undersøgelser er gennemført i henhold til trafikministeriets  

 bekendtgørelse nr. 379 af 1. juli 1988 om miljømæssig vurdering af anlæg på  

 søterritoriet og efter samråd med miljøministeriet.
 Det er herved konstateret, at det reducerede projekts indflydelse på  

 gennemstrømningen i Øresund ligger væsentligt inden for den naturlige  

 variation, hvorfor eventuelle miljøeffekter ikke kan forventes påvist.
Anlægget vil få en effekt på de lokale strømforhold.
Disse ændringer såvel  

 som mulige konsekvenser for spildevandsudledningerne syd for projektområdet  

 ønskes nærmere dokumenteret.
Endvidere ønskes den allerede foreliggende viden  

 om de biologiske forhold i vandområdet syd for Helsingør gerne verificeret og  

 suppleret ved denne lejlighed.
Disse supplerende tekniske undersøgelser vurderes imidlertid at være af en  

 sådan karakter, at de kan udføres sideløbende med iværksættelse af  

 terminalprojektet i den foreliggende form.
De supplerende undersøgelser er  

 igangsat.
 De landværts undersøgelser er gennemført efter anvisning fra  

 miljøministeriet i henhold til bekendtgørelse nr. 446 af 23. juni 1989 om  

 vurdering af større anlægs virkning på miljøet.
 Disse undersøgelser er primært knyttet dels til terminalanlæggenes  

 trafikale anvendelse, dvs. støj og emissioner fra diverse trafikstrømme til,  

 fra og gennem terminalsystemet vurderet i forhold til omgivelserne, dels til  

 specielt de nye bygnings- og landgangsanlægs visuelle hensyntagen til byens  

 havnefront i almindelighed og Kronborg slot i særdeleshed.
De foreløbige resultater har vist, at der sker en forøgelse af støjen for  

 en række boliger på Flynderborgvej.
Ved en nærmere vurdering af  

 miljøundersøgelsens resultater vil det kunne skønnes, om miljøbetingede  

 afværgeforanstaltninger er nødvendige.
 En foreløbig besigtigelse har vist, at anlægsarbejdet vil komme til at  

 berøre fredede historiske skibsvrag.
 Derfor vil det være nødvendigt at foretage en marinarkæologisk  

 undersøgelse med henblik på en dokumentation af de nævnte vrag.
 Det påhviler den anlæggende myndighed at afholde udgifter i forbindelse  

 med en sådan marinarkæologisk undersøgelse.
Miljøundersøgelserne er færdiggjort.
Resultatet af disse vil blive  

 tilsendt Folketinget i forbindelse med lovforslagets fremsættelse.
 Det vil i samarbejde mellem DSB og miljøministeriet blive afgjort,  

 hvorvidt og i givet fald i hvilket omfang der skal foretages miljømæssige  

 afværgeforanstaltninger.
 Eventuelle væsentlige ændringer i projektet vil blive forhandlet mellem  

 DSB og miljøministeriet med henblik på at afklare mulige konsekvenser for det  

 omgivende miljø.
Der er mellem trafikministeriet og miljøministeriet truffet aftale om, at  

 miljøundersøgelserne vil kunne rekvireres af offentligheden.
DSB vil  

 annoncere herom i dagspressen.
Ibrugtagning på dansk side forventes at blive ca. 1/2 år forsinket i  

 forhold til ibrugtagning på svensk side.
Dette forudsætter, at  

 anlægsarbejderne iværksættes umiddelbart efter lovens ikrafttræden.
