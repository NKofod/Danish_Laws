 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-07, Bestemmelser om luftfartsskole, praktisk uddannelse, seneste  

 udgave.
 1.3 BL 6-13, Bestemmelser om privatflyvercertifikat, A-certifikat,  

 flyvemaskine, generelt, seneste udgave.
 1.4 BL 6-20, Bestemmelser om trafikflyvercertifikat af III klasse,  

 B-certifikat, flyvemaskine, generelt, seneste udgave.
 1.5 BL 6-25, Bestemmelser om trafikflyvercertifikat af II klasse,  

 C-certifikat, flyvemaskine, generelt, seneste udgave.
 1.6 BL 6-30, Bestemmelser om trafikflyvercertifikat af I klasse,  

 D-certifikat, flyvemaskine, generelt, seneste udgave.
 1.7 BL 6-44, Instruktørbevis, generelt, seneste udgave.
 1.8 BL 6-44 A, BL om ændring af BL 6-44, seneste udgave.
 1.9 BL 6-50, Typeuddannelse, een-motoret landflyvemaskine, MTOM 5.700 kg,  

 seneste udgave.
 1.10 BL 6-51, Bestemmelser om typeuddannelse af piloter på flermotoret  

 landflyvemaskine, seneste udgave.
 1.11 BL 7-1, Bestemmelser om lufttrafikregler, seneste udgave.
 1.12 De internationale søvejsregler, udgivet af Søfartsstyrelsen, seneste  

 udgave.
 1.13 Duelighedsprøve i sejlads, udgivet af Søfartsstyrelsen, seneste  

 udgave.
 1.14 Afmærkning af danske farvande, IALA-system A, udgivet af  

 Farvandsvæsenet, seneste udgave.
 1.15 Kort A, Tegn og forkortelser i danske søkort, udgivet af  

 Farvandsvæsenet, seneste udgave.
 1.16 De dokumenter, der er nævnt i pkt. 1.1 til pkt. 1.11, kan købes ved  

 henvendelse til Statens Luftfartsvæsen, Luftfartsinformationstjenesten,  

 Ellebjergvej 50, 2450 København SV.
2. Anvendelsesområde Denne BL fastsætter a. bestemmelser for praktisk, teknisk og teoretisk typeuddannelse af  

 piloter på søflyvemaskine, b. supplerende krav for at kunne føre en søflyvemaskine, c. bestemmelser for PFT/søflyvemaskine og d. bestemmelser for at kunne virke som instruktør til uddannelse til  

 klasse/søflyvemaskine.
3. Typeuddannelse 3.1 Generelt 3.1.1 Den praktiske og teoretiske uddannelse skal foregå ved en  

 luftfartsskole, der er godkendt af Statens Luftfartsvæsen i henhold til BL  

 6-07, og som ledes af en chefinstruktør, der er godkendt af Statens  

 Luftfartsvæsen i henhold til afsnit 8 i denne BL.
3.1.2 Første typeuddannelse på søflyvemaskine skal omfatte de emner og  

 øvelser, der er nævnt i afsnit 4, og skal ske under nødvendig hensyntagen til  

 den pågældende luftfartøjstypes begrænsninger, præstationsdata m.v.
For  

 indehavere af certifikat med klassen søflyvemaskine kan uddannelsen efter den  

 pågældende chefinstruktørs vurdering reduceres til at omfatte punkt. 4.1,  

 pkt. 4.3.1 d samt pkt. 4.3.1 e, 3-11.
3.1.3 Ansøgeren skal a. være indehaver af et gyldigt privatflyvercertifikat eller  

 trafikflyvercertifikat for landflyvemaskine, jf.
BL 6-13, BL 6-20, BL 6-25,  

 henholdsvis BL 6-30, og b. på landflyvemaskine have erhvervet en flyvetid på mindst 50 timer som  

 luftfartøjschef på den klasse, hvortil uddannelsen på sø- flyvemaskine skal  

 gælde.
3.2 Praktisk prøve 3.2.1 Første typeuddannelse på klassen een- henholdsvis flermotoret  

 søflyvemaskine (grunduddannelse) med henblik på at opnå rettighed som  

 luftfartøjschef på typen skal afsluttes med en praktisk prøve, der er  

 foreskrevet af Statens Luftfartsvæsen, efter indstilling fra en godkendt  

 luftfartsskole.
3.2.2 Under den praktiske prøve skal ansøgeren godtgøre at være i stand  

 til at fungere som luftfartøjschef på søflyvemaskine og som sådan være  

 kvalificeret til a. at udføre de funktioner, der påhviler en luftfartøjschef i forbindelse  

 med en VFR-flyvnings forberedelse, gennemførelse og afslutning, b. at træffe sådanne beslutninger og forholdsregler, som måtte være  

 påkrævet, hvis en nødsituation eller anden hændelse gør det umuligt eller  

 uforsvarligt at fortsætte flyvningen som planlagt, c. at anvende flyvefaglig og søfaglig viden og udvise god dømmekraft, godt  

 luftmandsskab og godt sømandsskab, d. at føre den pågældende søflyvemaskine under de øvelser, der er nævnt i  

 denne BL samt i BL 6-50, henholdsvis BL 6-51, inden for de godkendte  

 begrænsninger og på en rolig og akkurat måde og e. at anvende de nødprocedurer, der er foreskrevet for den pågældende  

 søflyvemaskine.
 3.2.3 Prøven vil foruden en teoretisk overhøring i typekendskab omfatte  

 flere af de øvelser, der er nævnt i afsnit 4, og aspiranten skal herunder  

 være i stand til at demonstrere de kvalifikationer, der er nævnt i pkt.  

 3.2.2, på en sådan måde, at der på intet tidspunkt opstår tvivl om, at  

 procedurer og manøvrer udføres på en sikkerhedsmæssig fuldt forsvarlig måde  

 og under overholdelse af gældende forskrifter.
4. Uddannelsesplan 4.1 Teknisk uddannelse Den tekniske uddannelse skal omfatte søflyvemaskinens konstruktion,  

 hydroplanende egenskaber, betjening, sårbarhed og vedligeholdelse af  

 pontoner, amfibiepontoner, amfibieskrog, flydere og vandror.
4.2 Teoretisk uddannelse 4.2.1 Den teoretiske uddannelse skal omfatte følgende emner:
a.
En gennemgang af BL 3-36.
b.
Sømandsskab:
c.
Søflyvemaskinelære:
 4.2.1.1 Bevis for bestået »Duelighedsprøve i sejlads« eller en  

 tilsvarende eller højere uddannelse kan erstatte undervisning og aflæggelse  

 af prøve i emnerne 4.2.1 b, 1, 2, 3 og 5.
4.3 Praktisk uddannelse 4.3.1 Den praktiske uddannelse skal omfatte nedenstående gennemgang og  

 brug af maritimt udstyr og de flyvemanøvrer/-procedurer, der er nævnt i dette  

 pkt.:
a.
Gennemgang af maritimt udstyr:
b.
Mindst 10 timers flyvning udført som dobbeltstyring, herunder mindst 30  

 starter og 30 landinger på vand med søflyvemaskine.
c.
Mindst en flyvning til fremmed landingsplads eller søområde ved en åben  

 kyst med fuld stop og fortøjning ved landingspladsen.
d.
De øvelser, der er nævnt i BL 6-50, henholdsvis BL 6-51.
e.
Nedenstående øvelser, der skal foregå under varierende opera- tionelle  

 vilkår:
5. Attestation og rapportering 5.1 Typeuddannelse efter denne BL, der ikke kræver udvidelse af  

 certifikatet med ny klasse, eller som i henhold til gældende AIC skal  

 indføres i certifikatet, attesteres af flyveskolens chefinstruktør i det  

 typekort, der er tilknyttet den pågældende aspirants certifikat.
 5.1.1 Efter typeangivelse i henhold til gældende AIC skal attestationen  

 omfatte betegnelse:
5.2 Rapportering Inden en uge efter uddannelsens afslutning skal flyveskolen indsende en  

 rapport om typeuddannelsen til Statens Luftfartsvæsen.
Ved rapporteringen  

 skal anvendes en formular, der er autoriseret af Statens Luftfartsvæsen.
6. Rettigheder 6.1 En indehaver af et privat- eller trafikflyvercertifikat skal for at  

 måtte føre søflyvemaskine under ikke-erhvervsmæssig VFR-flyvning a. opfylde betingelserne i BL 6-13, henholdsvis BL 6-20, BL 6-25 eller BL  

 6-30, b. have aflagt PFT/søflyvemaskine, jf. afsnit 7, inden for de forudgående  

 24 måneder, c. inden for de forudgående 12 måneder have erhvervet en flyvetid på  

 søflyvemaskine af den pågældende klasse på mindst 10 timer eller aflagt PFT  

 gældende for søflyvemaskine, og d. hvis passagerer medføres på en flyvning, hvor der skal startes eller  

 landes på vand, have udført mindst 20 starter og 20 landinger på vand inden  

 for de forudgående 90 dage på den pågældende type.
6.2 En indehaver af et trafikflyvercertifikat skal for at måtte føre  

 søflyvemaskine under erhvervsmæssig flyvning a. opfylde betingelserne i BL 6-20, henholdsvis BL 6-25 eller BL 6-30, b. have aflagt PFT/søflyvemaskine, jf. afsnit 7, inden for de for-  

 udgående 6 måneder, c. have erhvervet en flyvetid som luftfartøjschef på søflyvemaskine af den  

 pågældende klasse på mindst 10 timer, herunder have foretaget mindst 30  

 starter og 30 landinger på vand, d. inden for de forudgående 12 måneder have erhvervet en flyvetid på  

 søflyvemaskine på mindst 10 timer, heraf mindst 5 timer på den pågældende  

 klasse, en- eller flermotoret, og e. hvis passagerer medføres på en flyvning, hvor der skal startes eller  

 landes på vand, have udført mindst 20 starter og 20 landinger på vand inden  

 for de forudgående 90 dage på den på- gældende type.
7. PFT/søflyvemaskine 7.1 PFT/søflyvemaskine skal gennemgås ved en luftfartsskole, der er  

 godkendt hertil af Statens Luftfartsvæsen.
 7.2 PFT/søflyvemaskine må kun aflægges, når det PFT, der kræves til det  

 pågældende certifikat/bevis, er gyldigt.
 7.3 PFT/søflyvemaskine skal som minimum omfatte de emner, der omtales i  

 pkt. 4.3.1 a, 1-5, og pkt. 4.3.1 e, 1-11.
 Anm.: PFT/søflyvemaskine kan ikke erstatte det PFT, der kræves i  

 gældende BL for det pågældende certifikat.
 7.4 Attestation for godkendt PFT/søflyvemaskine foretages af  

 luftfartsskolens chefinstruktør i certifikatindehaverens logbog.
 7.4.1 Ud over PFT-flyvningens normale data skal PFT-attestationen  

 indeholde følgende:
PFT/søflyvemaskine Luftfartsskolens navn i blokbogstaver (stempel) Chefinstruktørens underskrift 8. Godkendelse af chefinstruktør 8.1 En godkendelse som chefinstruktør på en luftfartsskole, der forestår  

 praktisk uddannelse på søflyvemaskiner, er betinget af, at ansøgeren a. er indehaver af et gyldigt instruktørbevis, der giver ret til den  

 pågældende form for uddannelse, b. har erhvervet en flyvetid som pilot på søflyvemaskine af den klasse,  

 hvortil uddannelsen skal gælde, på mindst 100 timer, heraf 50 timer inden for  

 de forudgående 12 måneder under ud- dannelse af aspiranter til klassen  

 søflyvemaskine, c. over for Statens Luftfartsvæsen dokumenterer et tilfreds- stillende  

 kendskab til den pågældende uddannelse, d. ikke er godkendt som chefinstruktør på en anden skole, e. har mulighed for at være fysisk til stede på skolen i et sådant omfang,  

 at vedkommende kan leve op til chefinstruktørens ansvar, jf. afsnit 4 i BL  

 6-07, og f. af Statens Luftfartsvæsen anses for egnet til at varetage hvervet.
9. Udstedelseskrav til instruktørbevis/søflyvemaskine 9.1 Ansøgeren skal være indehaver af gyldigt instruktørbevis, jf.
BL 6-44,  

 afsnit 7, henholdsvis BL 6-44, afsnit 11.
 9.2 Ansøgeren skal have opnået en flyvetid som luftfartøjschef/een-motoret  

 henholdsvis flermotoret søflyvemaskine på mindst 50 timer.
 9.3 Ansøgeren skal på et luftfartøj af den klasse, som instruktørbeviset  

 skal omfatte, have gennemgået en uddannelse under dobbeltstyring på mindst 5  

 timer indeholdende mindst 30 starter og 30 landinger på vand samt de punkter,  

 der jf. denne BL afsnit 7 kræves gennemgået ved aflæggelse af  

 PFT/søflyvemaskine.
 9.4 Uddannelsen skal foregå ved en flyveskole, der er godkendt hertil af  

 Statens Luftfartsvæsen, og foretages af skolens  

 chefinstruktør/søflyvemaskine.
 9.5 Ansøgeren skal ved en prøve, der er foreskrevet af Statens  

 Luftfartsvæsen, på et luftfartøj af den klasse, som instruktørbeviset skal  

 omfatte, godtgøre at være kvalificeret til at fungere som instruktør under  

 uddannelse af aspiranter til opnåelse af klassen een- eller flermotoret  

 søflyvemaskine.
10. Rettigheder For at måtte fungere som instruktør/søflyvemaskine skal vedkommende a. være indehaver af et gyldigt instruktørbevis/søflyvemaskine, der er  

 udstedt af Statens Luftfartsvæsen, og b. inden for de forudgående 12 måneder have erhvervet en flyvetid som  

 luftfartøjschef på klassen een- henholdsvis flermotoret søflyve- maskine på  

 mindst 20 timer indeholdende mindst 30 starter og 30 landinger på vand.
11. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
12. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
13. Straf 13.1 Med bøde straffes den, der fører en søflyvemaskine, uden at de  

 vilkår, der er fastsat herfor i afsnit 6, er opfyldt.
 13.2 Med bøde straffes den, der fungerer som instruktør/søflyvemaskine,  

 uden at de vilkår, der er fastsat herfor i afsnit 10, er opfyldt.
14. Ikrafttræden Denne BL træder i kraft den 1. juni 1993.
