Ifølge Forordning af 11te Juli 1748 § 1 og Lov af 13de Marts 1867 § 2  

 (jfr.
Lov Nr. 57 om danske Skibes Registrering m.m. af 1ste April 1892 § 1)  

 skal det almindelige danske Handelsflag være:
 »et rødt Flag med hvidt Kors uden Split; og skal, naar Flagets Bredde  

 ved Stangen sættes som Basis og Grund for Proportionen, det hvide Kors eller  

 Kryds være 1/7 af Flagets Bredde ved Stangen, de tvende agterste røde  

 Kvarterer være en lige Firkant, og de forreste røde Kvarterer være 6/4 af de  

 agterste Firkanter«.
Da det har vist sig, at disse Bestemmelser ikke overholdes, finder  

 Ministeriet sig foranlediget til at indskærpe, at danske Handelsskibe ikke  

 som Nationalitetsmærke maa føre noget andet Flag end det ovennævnte, hvorhos  

 tilføjes, at Overtrædelser heraf, som forefalde efter den 1ste Juli 1893,  

 ville blive paatalte og de paagældende dragne til Ansvar i Medfør af  

 Forordning af 17de Februar 1741, jfr.
Forordning af 11te Juli 1748 § 9 og  

 Plakat af 6te December 1776, hvorefter Forseelsen vil være at straffe med en  

 Bøde af 100 Kr. til Statskassen.
 Hvilket herved bringes til almindelig Kundskab.
 Indenrigsministriet, den 21de Oktober  

 1892.
