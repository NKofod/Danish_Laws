God revisorskik Ved skrivelse modtaget 27. april 1998  indgav Erhvervs- og  

 Selskabsstyrelsen klage over statsautoriseret revisor Carl Henning Lund  

 Thomsen.
 Erhvervs- og Selskabsstyrelsen har oplyst, at indklagede  

 blev meddelt beskikkelse som statsautoriseret revisor den 3. marts 1972.
Sagen vedrører spørgsmålet, om  

 indklagede i strid med forbudet i § 10, stk. 3, i lov om statsautoriserede  

 revisorer har haft sådanne ejerandele i H.T.
Leasing ApS, reg.nr.
ApS  

 187.409, at indklagede derved har haft indflydelse på eller mere  

 betydelig økonomisk interesse i det pågældende  

 selskab.
H.T.
Leasing ApS blev stiftet den 12. juni 1989.  

 Ifølge anpartshaverfortegnelsen har indklagede været ejer af  

 hele anpartskapitalen fra den 21. december 1992 til den 18. december 1997,  

 hvor anparterne blev solgt.
Ifølge vedtægterne er selskabets  

 formål "at drive virksomhed med leasing af edb-udstyr og lignende,  

 udlejning af fast ejendom, handel, fabrikation, industri eller anden dermed i  

 forbindelse stående virksomhed samt investeringsvirksomhed".
Af selskabets årsregnskab for 1996 fremgår, at  

 selskabet uden at besidde andele er komplementar i Rugvænget 9 K/S.
Det  

 fremgår endvidere, at selskabets datterselskab H.T.
Leasing II af 20/12  

 1991 ApS blev likvideret pr. 30. april 1996, og at moderselskabet ikke havde  

 haft nogen egentlig driftsaktivitet.
Resultatopgørelsen udviste et  

 underskud på 35.623 kr.
Aktiverne bestod af obligationer og likvide  

 midler for i alt 123.796 kr.
Egenkapitalen udgjorde 103.040 kr.
Det er endvidere oplyst, at indklagede er enekommanditist  

 i Rugvænget 9 K/S, med en andel på 3.000.000 kr., der er fuldt ud  

 indbetalt.
Kommanditselskabet er ejer af en udlejningsejendom i Slagelse.
 Klageren har gjort gældende, indklagede har  

 overtrådt § 10, stk. 3, jf. § 6 a, i lov om statsautoriserede revisorer  

 ved ikke at have berigtiget sine ejerandele inden for den i henhold til § 4,  

 stk. 4, i lov nr. 427 af 1. juli 1994 om ændring af lov om  

 statsautoriserede revisorer fastsatte frist den 1. januar 1997. Det er  

 ejerandelens størrelse og ikke omfanget af selskabets erhvervsdrift og  

 aktivitetsudøvelse forskellig fra den i lovens § 6 a nævnte  

 virksomhed, der er afgørende.
Selskabet har drevet anden virksomhed end  

 revisionsvirksomhed m.v., og indklagede har haft en sådan ejerandel i  

 selskabet, at han derved har haft indflydelse på eller haft en mere  

 betydelig økonomisk interesse i selskabet.
Indklagede har haft et  

 fuldstændigt ejerskab af Rugvænget 9 K/S.
 Indklagede har derved tilsidesat de pligter, som  

 stillingen som statsautoriseret revisor medfører.
 Indklagede har anført, at der alene  

 foreligger en formel overtrædelse af lovens § 10, stk. 3, med hensyn  

 til formålsbestemmelsens aktiviteter, der ikke er tilladt efter § 6 a.  

 Selskabet har endvidere efter den 1. januar 1997 kun indirekte  drevet  

 virksomhed som komplementar i Rugvænget 9 K/S.
Principalt er det gjort gældende, at  

 anpartsselskabets virksomhed kan karakteriseres som en passiv investering med  

 den konsekvens, at der ikke har været drevet en sådan "anden  

 virksomhed" som krævet i lovens § 10, stk. 3. Indklagede har ikke  

 aktivt været involveret i kommanditselskabets administrations- og  

 udlejningsaktiviteter.
Hans økonomiske interesse var begrænset  

 til værdien af komplementarselskabet og en personlig hæftelse for  

 kommanditselskabets kassekredit på 150.000 kr.
Der foreligger  

 således en passiv investering, der ikke har kunnet anfægte  

 indklagedes uafhængighed.
Såfremt nævnet finder, at indklagedes ejerskab  

 har været i strid med lovens § 10, stk. 3, er det til støtte for  

 en lempelig sanktionsfastsættelse gjort gældende, at selskabet -  

 uanset den brede formulering af formålsbestemmelsen - ikke har drevet  

 "anden erhvervsvirksomhed" af betydning, særlig ikke i den  

 for bedømmelsen af klagen relevante periode.
Indklagedes  

 berøringsflade med selskabet har været så beskeden, at  

 hans uafhængighed som revisor ikke har været bragt i fare.  

 Indklagede har straks, da han blev opmærksom på, at  

 anpartsbesiddelsen kunne være i strid med revisorlovgivningen,  

 afhændet sine anparter i selskabet.
Det må derfor være  

 tilstrækkeligt at sanktionere overtrædelsen med en påtale.
 Disciplinærnævnet skal udtale:
Efter § 10, stk. 3, i lov om statsautoriserede revisorer  

 (som affattet ved lov nr. 427 af 1. juni 1994) må en statsautoriseret  

 revisor ikke have en sådan ejerandel i en virksomhed, der driver anden  

 virksomhed end den i § 6 a nævnte revisionsvirksomhed m. v., at revisor  

 derved får indflydelse på eller en mere betydelig  

 økonomisk interesse i den pågældende virksomhed.
Denne  

 regel har for indklagedes vedkommende været gældende fuldt ud fra  

 den 1. januar 1997.
Det fremgår af sagen, at indklagede indtil den 18.  

 december 1997 var ejer af hele anpartskapitalen i H.
T.
Leasing ApS, hvis  

 formål ifølge vedtægterne var at drive virksomhed med  

 leasing af edb-udstyr og lignende, udlejning af fast ejendom, handel,  

 fabrikation, industri eller anden dermed i forbindelse stående  

 virksomhed samt investeringsvirksomhed.
Indklagede har således ved sit engagement i det  

 nævnte selskab haft indflydelse på eller en mere betydelig  

 økonomisk interesse i et selskab, der havde til formål at drive  

 anden virksomhed end tilladt for en statsautoriseret revisor.
Indklagede har  

 derfor overtrådt § 10, stk. 3, i lov om statsautoriserede revisorer og  

 har dermed handlet i strid med god revisorskik.
 Da overtrædelsen angår regler, der har til  

 formål at være en garanti for det grundlæggende krav til en  

 statsautoriseret revisor om uafhængighed, finder nævnet, at  

 indklagede i medfør af § 18 a, stk. 1, i lov om statsautoriserede  

 revisorer har forskyldt en bøde.
 Under hensyn til, at selskabet efter det oplyste ud over  

 besiddelse af likvide midler og obligationer har deltaget som komplementar i  

 kommanditselskabet Rugvænget 9, hvor indklagede er enekommanditist og  

 som ejer en udlejningsejendom, fastsættes bøden til 10.000  

 kr.
 T h i  b e s t e m m e s:
