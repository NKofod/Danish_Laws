Landsskatteretskendelse Vindmølle - afskrivning på ulempeerstatning A klager for indkomståret 1996 over, at  

 skatteankenævnet ikke har godkendt fradrag for afskrivning på  

 ulempeerstatning afholdt ved køb af areal til opstilling af  

 vindmølle.
Det er til sagen oplyst, at klager i 1996 erhvervede 100  

 m2 landbrugsjord til opstilling af en vindmølle.
Af aftalen mellem  

 klager og sælger fremgår det bl.a.:
 "Vedr. arealoverførsel af vindmølleparcel  

 del nr. 1 af matr. nr. ...
 Undertegnede skal herved bekræfte, at jeg  

 betaler:
for vindmølleparcel kr.
5.000,- for vejret og vejadgang kr.
24.000,- I alt kr.
29.000,- Jvf. erklæring om arealoverførsel Derudover betales:
vedvarende ulempeerstatning kr.
66.000,- I alt kr.
95.000,- Erstatningen betales under forudsætning af, at  

 dokumenter, som er nødvendige for arealoverførelsen  

 underskrives af ovennævnte selskab, herunder Deklaration om  

 Vindmølledrift på særskilt matrikuleret parcel." Det fremgår af sagen, at Jordbrugskommissionen ved  

 skrivelse af 15. november 1995 har givet tilladelse til  

 arealoverførslen af de førnævnte 100 m2, herunder  

 tilladelse til at landbrugspligten på arealet ophører.
Af  

 tilladelsen fremgår, at det er en betingelse for tilladelsen, at der  

 tinglyses en deklaration på klagers og sælgers ejendomme om pligt  

 til tilbageskødning af arealet, når  

 vindmølleformålet ophører.
På begge ejendomme er  

 der herefter tinglyst deklaration, hvoraf det bl.a. fremgår:
..." 1.
 Når anvendelsen til ovennævnte formål  

 ophører, skal vindmøllen og alle faste anlæg, der  

 måtte være opført på arealet, fjernes.
 2.
 Arealet skal geninddrages til jordbrugsmæssig  

 anvendelse og tilbageføres til sammenlægning med den  

 landbrugsejendom hvorfra det er overført, senest 1 år efter, at  

 vindmølleformålet er ophørt.
 3.
 I forbindelse med arealoverførslen har ejeren af  

 fornævnte landbrugsejendom og køberen af det overførte  

 areal indgået aftale om, at arealet skal tilbageskødes til  

 sammenlægning med landbrugsejendommen, matr. nr.  ... og at prisen for  

 arealet, hvis der ikke kan opnås enighed mellem parterne,  

 fastsættes af en voldgift, der nedsættes af parterne uden udgift  

 for det offentlige.
..." Det er til sagen oplyst, at klager har foretaget  

 afskrivning på udgifter til vejret og vejadgang på 24.000 kr. og  

 ulempeerstatning på 66.000 kr. med 10 % efter bestemmelsen i den  

 dagældende ligningslovs § 16 F, stk. 2. Skatteforvaltningen har alene  

 godkendt afskrivning på udgifter til vejret og vejadgang.
Skatteankenævnet har anført, at der ikke kan  

 afskrives på afholdte udgifter til ulempeerstatning i forbindelse med  

 erhvervelse af jord til opstilling af vindmølle.  

 Skatteankenævnet har henvist til Ligningsvejledningen for 1996, afsnit  

 E.J.2.7.6., og den dagældende ligningslovs § 16 F, stk. 2. Ved  

 afgørelsen har skatteankenævnet lagt vægt på, at  

 ligningslovens bestemmelse alene gælder under den forudsætning,  

 at en lejeaftale er indgået for en periode på under 30 år.  

 Sker overdragelse af rettigheder sammen med arealoverførsel, kan der  

 ikke afskrives efter ligningslovens § 16 F.
Skatteankenævnet har i  

 begrundelsen for afgørelsen anført, at rettigheden om  

 ulempeerstatning har tilknytning til erhvervelse af et areal til opstilling  

 af en vindmølle, og der kan derfor ikke afskrives efter reglerne om  

 afskrivninger, hverken efter afskrivningslovens eller ligningslovens  

 bestemmelser.
 Skatteankenævnet har herefter ikke godkendt fradrag  

 på 6.600 kr. for afskrivning på afholdt ulempeerstatning, idet  

 beløbet er anset for tillæg til købsprisen af  

 jordparcellen.
 Klagerens repræsentant har nedlagt påstand om,  

 at det selvangivne fradrag for afskrivning på ulempeerstatning  

 godkendes.
Til støtte for påstanden har klagers  

 repræsentant anført, at der kan afskrives på udgifter til  

 ulempeerstatning såvel som på udgifter afholdt for vejret og  

 vejadgang.
Repræsentanten har anført, at der er betalt 5.000 kr.  

 for jordparcellen, hvorpå der ikke har været afskrevet.
Den  

 øvrige betaling på 90.000 kr. dækker en brugsret,  

 hvorpå der med henvisning til ligningslovens § 16 E, stk. 1, nr. 3, er  

 afskrevet med 10 % årligt.
Der er i den forbindelse henvist til TfS  

 1985.698.
 Repræsentanten har endvidere anført, at  

 skattemyndighedernes henvisning til Ligningsvejledningen for 1996, afsnit  

 E.J.2.7.6., vedrører sælgers skattemæssige situation, og  

 derfor ikke er relevant for købers skattemæssige situation.
 Klagers repræsentant har oplyst, at betalingen for  

 ulempeerstatning blandt andet skal anses som betaling for de ulemper, som  

 sælger påtager sig i forbindelse med, at køber får  

 ret til vindmølledrift og vejret.
Repræsentanten har endvidere anført, at der  

 ved jordkøbet foreligger en situation med hjemfaldsforpligtelse, jf.  

 afskrivningslovens § 25, stk. 3, idet der udmærket kan opstå en  

 situation,  hvor vindmølledriften inden for 30 år imod klagers  

 vilje ikke kan fortsætte.
I givet fald bliver hjemfaldsforpligtelsen  

 aktuel, hvorfor der subsidiært ønskes fradrag efter bestemmelsen  

 om hjemfaldspligt.
Repræsentanten har tilføjet, at  

 vindmøllen skal fjernes, såfremt vindmøllen har  

 været ude af drift i et år.
Opstår der f.eks. en skade i  

 forbindelse med en tvist, kan det i givet fald ikke udelukkes, at fristen  

 på et år overskrides, hvilket i givet fald vil medføre, at  

 vindmøllen skal nedtages og jorden i forlængelse heraf  

 tilbageskødes til det landbrug, som ligger omkring matriklen.
Landsskatteretten bemærker, at der efter  

 ligningslovens § 16 E, stk. 1, nr. 3, ved opgørelsen af den  

 skattepligtige indkomst kan medregnes fortjeneste eller tab ved  

 afhændelse, afståelse eller opgivelse af retten ifølge en  

 udbytte-, forpagtnings- eller lejekontrakt.
Landsskatteretten finder ikke, at  

 der ved den omhandlede arealoverførsel er tale om et kontraktsforhold  

 som ovenfor nævnt, men derimod en overdragelse af fast ejendom.
 Landsskatteretten finder derfor ikke, at der med hjemmel i  

 ligningsloven kan foretages fradrag for afskrivning på udgifter til  

 ulempeerstatning.
 Landsskatteretten bemærker endvidere, at der efter  

 statsskattelovens § 6, stk. 1, litra a, under nærmere fastsatte  

 betingelser kan afskrives på anskaffelsessummen for fast ejendom,  

 hvorpå der hviler en hjemfaldsforpligtelse eller anden forpligtelse af  

 lignende art.
Efter de i sagen foreliggende oplysninger, herunder at der  

 ikke er mulighed for at fiksere et eventuelt tab i tilfælde af at det  

 af klager erhvervede areal til opstilling af vindmølle skal  

 tilbageskødes til moderejendommen, er Landsskatteretten enig med  

 skatteankenævnet i, at klager ikke har været berettiget til at  

 foretage afskrivning på købesummen og ulempeerstatningen for  

 arealet efter hjemfaldsreglerne.
Retten har herved særlig henset til,  

 at prisen for arealet, hvis der ikke kan opnås enighed mellem parterne,  

  fastsættes af en voldgift.
 Det bemærkes, at Landsskatteretten ikke har taget  

 stilling til størrelsen af den samlede anskaffelsessum for  

 arealet.
 Den påklagede afgørelse vil herefter  

 være at stadfæste.
