Fremsat den 7. december 1999 af  

 socialministeren (Karen Jespersen) Forslag til Lov om ændring af lov om social pension  

 og lov om skifte af dødsboer (Ophør af pensionsudbetaling på  

 dødsfaldstidspunktet) § 1 I lov om social pension, jf. lovbekendtgørelse nr. 22 af 14. januar  

 1998, som senest ændret ved lov nr. 287 af 12. maj 1999, foretages  

 følgende ændringer:
 1. I § 28, stk. 3, indsættes som nr.  

 6:
» 2. I § 33 indsættes som stk. 3 og 4:
» Stk. 4. Er der udbetalt pension for tiden efter, at  

 retten til pension er ophørt efter stk. 3, kan det for meget udbetalte  

 kræves tilbagebetalt fra pensionistens dødsbo, hvis boet  

 skiftes.« .
§ 2 I lov nr. 383 af 22. maj 1996 om skifte af dødsboer foretages  

 følgende ændring:
 1. I § 71 indsættes efter ordet »begravelsesudgifter«: »og herefter krav på tilbagebetaling af for meget  

 udbetalt pension, jf. lov om social pension § 33, stk. 4.«.
§ 3 Loven træder i kraft den 1. april 2000 og har virkning for de  

 tilfælde, hvor dødsfaldet indtræder den 1. april 2000  

 eller senere.
Bemærkninger til lovforslaget Almindelige bemærkninger Som led i den del af finanslovsaftalen for 2000, der  

 vedrører forliget om politiet, mellem Regeringen (Socialdemokratiet og  

 Det Radikale Venstre), Socialistisk Folkeparti og Centrum-Demokraterne med  

 tilslutning fra Venstre og Det Konservative Folkeparti foreslås det, at  

 udbetaling af pension ophører med virkning fra dagen efter, at  

 pensionisten dør.
 Endvidere foreslås det, at det offentliges krav  

 på tilbagebetaling af for meget udbetalt pension i forbindelse med  

 dødsfald skal være fortrinsberettiget i dødsboer, der  

 behandles efter reglerne om insolvente boer.
 Lovforslaget skal ses i sammenhæng med det samtidigt  

 fremsatte lovforslag om ændring af lov om aktiv socialpolitik og lov om  

 social pension (Efterlevelseshjælp, ophævelse af  

 efterlevelsespension m.v.), herunder forslag om, at pensionister, hvis  

 ægtefælle/samlever dør, skal have omregnet pensionen efter  

 reglerne for enlige med virkning fra dagen efter  

 dødsfaldstidspunktet.
Administrative konsekvenser for det offentlige Med lovforslaget vil der følge en række  

 administrative og tekniske justeringer og omlægninger af bl.a.  

 edb-systemer, men disse vurderes dog at være begrænsede.
Økonomiske konsekvenser for det offentlige Forslaget skønnes at medføre en samlet  

 offentlig mindreudgift i 2000 på 153,0 mill. kr., 204,0 mill. kr. i  

 2001, 204,0 mill. kr. i 2002 og 204,0 mill. kr. i 2003.
 De statslige mindreudgifter i 2000 skønnes til  

 147,7 mill. kr. og 197,0 mill. kr. i BO-årene, medens  

 primærkommunernes mindreudgift skønnes til 5,3 mill. kr. i 2000  

 og 7,0 mill. kr. i de efterfølgende BO-år.
 De økonomiske konsekvenser skal forhandles med de  

 kommunale parter.
Erhvervsmæssige og miljømæssige konsekvenser Lovforslaget forventes ikke at medføre  

 erhvervsmæssige eller miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser/Mindreudgifter (hvis ja, angiv omfang) Negative konsekvenser/Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget skønnes at give en samlet mindreudgift i  

 2000 på 153,0 mill. kr. og 204,0 mill. kr. i BO-årene.
Forslaget  

 skønnes at give staten mindreudgifter på 147,7 mill. kr. i 2000  

 og 197,0 mill. kr. i de efterfølgende BO-år.
Kommunernes  

 mindreudgifter skønnes til 5,3 mill. kr. i 2000 og 7,0 mill. kr. i  

 BO-årene Ingen Administrative konsekvenser for stat, kommuner og  

 amtskommuner Ingen Forslaget skønnes at medføre et  

 begrænset merarbejde.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Som konsekvens af det samtidigt fremsatte Forslag til Lov  

 om ændring af lov om aktiv socialpolitik og lov om social pension  

 (Efterlevelseshjælp, ophævelse af efterlevelsespension m.v.)  

 foreslås, at den heri foreslåede efterlevelseshjælp ikke  

 indgår ved opgørelsen af indtægtsgrundlaget for beregning  

 af førtidspensionens grundbeløb, pensionstillæg og  

 personligt tillæg efter lovens § 17, stk. 1 og 2, til såvel  

 førtids- som folkepensionister (folkepensionens grundbeløb vil  

 efter gældende regler være undtaget). Efterlevelseshjælpen  

 indgår således ikke ved beregning af social pension.
Til nr. 2 I stk. 3 foreslås det, at udbetaling af  

 pension ophører med virkning fra dagen efter, at pensionisten er  

 død.
Forslaget skal ses som en harmonisering af reglerne om  

 ophør af udbetaling af overførselsindkomster ved  

 dødsfald, idet udbetaling af overførselsindkomster på de  

 fleste områder ophører ved dødsfaldet.
Efter det gældende regelsæt udgør  

 reglerne om social pension en undtagelse herfra, idet udbetaling af pension  

 først ophører ved udgangen af den måned, hvori  

 pensionisten dør.
En konsekvens heraf er bl.a., at den pension, der  

 vedrører perioden, fra dødsfaldet har fundet sted indtil  

 månedens udgang, tilfalder dødsboet.
 Forslaget indebærer således, at retten til  

 pension - og dermed også udbetalingen - ophører med virkning fra  

 dagen efter, at dødsfaldet indtræder.
 Ophør af udbetaling af pension omfatter  

 folkepension, førtidspension, invaliditetsydelse og tillæg efter  

 kapitel 2 (dvs. personligt tillæg, varmetillæg og bistands- og  

 plejetillæg) og tillæg efter kapitel 11, jf. lovens § 1.
Er retten til social pension opnået den 1. februar  

 1999 eller senere, udbetales pensionen månedsvis bagud, jf. § 33,  

 stk. 1, i lov om social pension.
I disse tilfælde vil pensionen  

 således typisk ikke være udbetalt på  

 dødstidspunktet.
Dødsboet vil ved månedens udgang  

 få udbetalt den del af pensionen, der vedrører tiden fra den 1.  

 i måneden og indtil dødsfaldet.
Er pensionisten død i  

 slutningen af en måned, kan det forekomme, at pensionsudbetalingen ikke  

 når at blive standset.
I så fald følger det af den  

 foreslåede bestemmelse i stk. 4, at den del af pensionen, der  

 vedrører tidsrummet fra dagen efter dødsfaldet til  

 månedens udgang, kan kræves tilbagebetalt fra dødsboet,  

 hvis boet skiftes privat eller ved bobestyrer.
Er retten til pension opnået før den 1.  

 februar 1999, udbetales pensionen derimod månedsvis forud.
I disse  

 tilfælde vil pensionen før dødsfaldsmåneden  

 således normalt være udbetalt på det tidspunkt, hvor  

 dødsfaldet sker.
Efter stk. 4 kan det for meget udbetalte beløb  

 kræves tilbagebetalt af dødsboet, hvis boet skiftes.
Uanset om pensionen er forud- eller bagudbetalt, kan det  

 forekomme, at kommunen ikke straks får meddelelse om dødsfaldet,  

 f.eks. hvis pensionisten er bosat i udlandet.
I så fald kan den  

 udbetalte pension for perioden efter dødsfaldet kræves  

 tilbagebetalt.
Bekendtgørelse om social pension vil som  

 følge af forslaget efterfølgende blive ændret - bl.a.  

 f.s.v.a. reglerne om udbetaling af varmetillæg.
Ligeledes vil der i det  

 omfang, det findes fornødent, ske ændring af  

 bekendtgørelse om indbetaling af ATP-bidrag for modtagere af  

 kontanthjælp og forskellige andre ydelser (modtagere af  

 kontanthjælp eller revalideringsydelse, samt modtagere af  

 førtidspension eller delpension som vælger at betale ATP-bidrag)  

 ud fra administrative hensyn.
Til § 2 Det foreslås, at det offentliges krav på  

 tilbagebetaling af for meget udbetalt pension, jf. den foreslåede  

 § 33, stk. 4, i lov om social pension (lovforslagets § 1, nr. 2),  

 skal være fortrinsberettiget i dødsboer, der behandles efter  

 reglerne om insolvente boer.
Det foreslås, at tilbagebetalingskravet  

 skal betales forud for al anden gæld, bortset fra rimelige  

 begravelsesudgifter.
Til § 3 Det foreslås, at loven træder i kraft den 1.  

 april 2000 og har virkning for de tilfælde, hvor dødsfaldet  

 indtræder den 1. april 2000 eller senere.
 I de tilfælde, hvor dødsfaldet  

 indtræder før den 1. april 2000, gælder de hidtil  

 gældende regler fortsat.
Bilag Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr.  

 22 af 14. januar 1998, som senest ændret ved lov nr. 287 af 12. maj  

 1999, foretages følgende ændringer:
 § 28...
 Stk. 3. Til indtægtsgrundlaget efter stk. 1  

 og 2 foretages følgende fradrag og tillæg:
 1)	Fradrag for skattepligtig pension efter denne lov og  

 fradrag for skattepligtig pension udbetalt efter lovgivningen i en  

 EØS-medlemsstat og omfattet af og beregnet efter forordning nr.  

 1408/71 samt for pension udbetalt efter lovgivningen i et land, med hvilket  

 der er indgået overenskomst om samordning af pension.
 2)	Socialministeren fastsætter nærmere  

 regler for, hvorledes fradrag for pensioner som nævnt i nr. 1, der ikke  

 er skattepligtige her i landet, skal fradrages.
 3)	Pension udbetalt efter lov om Arbejdsmarkedets  

 Tillægspension fradrages.
4)	Tillæg for fiktiv indtægt af  

 beløb, hvormed pensionisten har forringet sin økonomiske  

 stilling ved bortgivelse eller lignende dispositioner i løbet af de  

 seneste 10 år.
Socialministeren kan fastsætte nærmere  

 regler herom.
 5)	Ophørsstøtte efter lov om  

 ophørsstøtte til jordbrugere og lov om  

 ophørsstøtte til erhvervsfiskere fradrages.
 Stk. 4-5...
 1. I § 28, stk. 3, indsættes som nr.  

 6:
» § 33. Pension udbetales månedsvis bagud  

 fra den 1. i måneden efter, at der er ansøgt om pension, og at  

 lovens betingelser er opfyldt.
 Stk. 2. Pension tilkendt efter §§ 14, 16 og 18  

 udbetales med virkning fra den 1. i måneden efter, at der er truffet  

 afgørelse om pension, dog senest med virkning fra den 1. i  

 måneden efter, der er forløbet 3 måneder, fra behandlingen  

 af førtidspensionssagen er påbegyndt eller der er ansøgt  

 om pension efter §§ 16 og 18. Pensionen, jf. 1. pkt. udbetales tidligst  

 fra den 1. i måneden efter at betingelserne for tilkendelse af pension  

 efter §§ 14, 16 og 18 er opfyldt.
 2. I § 33 indsættes som stk. 3  

 og 4:
» Stk. 4. Er der udbetalt pension for tiden efter, at  

 retten til pension er ophørt efter stk. 3, kan det for meget udbetalte  

 kræves tilbagebetalt fra pensionistens dødsbo, hvis boet  

 skiftes. «.
§ 2 I lov nr. 383 af 22. maj 1996 om skifte af dødsboer  

 foretages følgende ændring:
 § 71. I dødsboer, der behandles efter  

 reglerne om insolvente boer, betales forud for anden gæld rimelige  

 begravelsesudgifter.
 1. I § 71 indsættes efter ordet  

»begravelsesudgifter«:  

»og herefter krav på tilbagebetaling af for  

 meget udbetalt pension, jf. lov om social pension § 33, stk. 4.«.
