Klager vedlagde klagen en række kvitteringer på yderligere  

 investeringer.
To af de i klagen anførte investeringer vedrørte køb af  

 avlstyre  

 for i alt 13.800 kr.
Af DFFE´s vejledning om ansøgning til den nationale  

 reserve 2005  kvæg- og mælketillæg fremgik det, at der ikke kunne  

 medregnes  

 udgifter til investeringer i handyr.
Bekendtgørelse nr. 1514 af 22./12 2004  

 udelukker imidlertid alene køb af tyrekalve med henblik på at opnå  

 handyrpræmier.
Departementet fandt på denne baggrund, at investeringen i  

 avlstyre kunne medregnes som en investering i produktionsudvidelse, hvorfor  

 vejledningen  

 med sin generelle henvisning til, at handyr ikke kunne medregnes, kan have  

 givet det indtryk, at investeringer i avlstyre ikke ville blive godkendt.  

 Departementet lagde herefter til grund, at klager som følge af vejledningen  

 kunne have undladt at anføre disse investeringer i den oprindelige ansøgning,  

 hvorfor departementet valgte at godkende investeringerne, selv om de var  

 fremført efter ansøgningsfristen.
Sagen blev herefter hjemvist til fornyet  

 behandling i DFFE.
Afgørelse  

 af klage  kvægtillæg på baggrund af investeringer i avlstyre   

 enkeltbetalingsordningen Landwirtschaftlicher Hauptverein für Nordschleswig Regnskabsafdelingen Industriparken 1 6360 Tinglev Att.: Christian Festersen Den  

 08-08-2006 Sagsnr.:  

 6267 Ref.:  

 dsk/CDHW Tlf.: 33 92 21 58 E-mail:  

  

 depccdhw@fvm.dk Vedrørende Deres klage over Direktoratet for FødevareErhvervs afgørelse  

 om afslag på ansøgning til den nationale reserve 2005. Kvægtillæg.
CVR-nr.  

 XX.  

 Direktoratets j.nr. 3901-05-213.
 De har ved brev af 18.  

 oktober 2005 på vegne af NN klaget over Direktoratet for FødevareErhvervs (i  

 det følgende benævnt direktoratet) afgørelse af 30. september 2005 om  

 ansøgning  

 til den nationale reserve 2005. Sagen vedrører afslag på ansøgning om  

 kvægtillæg fra den nationale reserve.
 Departementet hjemviser  

 hermed sagen til fornyet behandling i direktoratet.
Sagens omstændigheder NN har ved ansøgning af  

 19. april 2005 ansøgt om kvægtillæg fra den nationale reserve.
Af ansøgningen  

 fremgik det, at han havde foretaget investeringer på i alt 65.735 kr. ekskl.  

 moms til ammekorettigheder, staldinventar samt håndværkerudgifter.  

 Investeringen var påbegyndt den 1. januar 2000 og ibrugtagningsdatoen var  

 angivet til den 1. oktober 2001. Ansøgningen var vedlagt en revisorerklæring  

 underskrevet af Dem.
 Ved brev af  

 9. august 2005 anmodede direktoratet om  

 kopier af de fakturaer, der vedrørte de anførte investeringer.
 Ved brev af 22. august  

 2005 fremsendte De en opgørelse af udgifterne og de hertil hørende fakturaer.  

 Af opgørelsen fremgik det, at den samlede investering i alt beløb sig til  

 64.370,48 kr. og ikke 65.735 kr. som anført i ansøgningen.
 Ved brev af 30. september  

 2005 meddelte direktoratet NN afslag på ansøgningen, idet investeringsbeløbet  

 var mindre end det krævede minimumsbeløb på 65.000 kr.
Ved brev af 18. oktober 2005 klagede De på vegne af NN  

 og vedlagde klagen kvitteringer på yderligere investeringer.
Som begrundelse  

 for Deres klage anførte De, at det ikke ved gennemgangen af bilagene, til de  

 i  

 ansøgningen anførte investeringer, var blevet konstateret, at der på nogle  

 bilag var beløb, der ikke kunne medregnes som investering.
De anførte  

 endvidere,  

 at var dette blevet konstateret, ville De have medsendt  

 yderligere bilag, idet der var investeret yderligere  

 beløb i perioden.
Disse yderligere investeringer var ikke anført i  

 ansøgningen,  

 idet det kun var nødvendigt at oplyse om investeringer på 65.000 kr.
På denne  

 baggrund anmodede De om, at de yderligere investeringer, der fremgik af de  

 medsendte  

 bilag, kunne medtages ved den oprindelige ansøgning.
Direktoratet har i sin  

 indstilling af 10. januar 2006 anført, at udgifter til spalter, en  

 ventilator,  

 to malkekøer og to tyre ikke kunne godkendes som investering.
Spalter og  

 ventilator  

 blev anset for udgifter til vedligeholdelse, og for så vidt angik dyrene,  

 anførte direktoratet, at det alene var udgifter til ammekøer og kvier,  

 der  

 kunne medregnes, hvorfor udgifter til malkekøer og handyr ikke kunne  

 godkendes.  

 Direktoratet fandt derfor, at selv medregnet de udgifter, der blev anført i  

 forbindelse med klagen, ville de godkendte investeringer ikke overstige  

 65.000  

 kr.
På denne baggrund indstillede direktoratet, at afgørelsen af 30.  

 september  

 2005 blev fastholdt.
 Ved brev af 11. januar  

 2006 fremsendte departementet direktoratets indstilling til Dem, og gav Dem i  

 den forbindelse en frist til den 2. februar 2006 til at fremkomme med  

 yderligere bemærkninger.
De har ved brev af 29.  

 januar 2006 fremsendt en redegørelse i sagen.
De anførte, at ansøger i 2000  

 solgte en del af sin mælkekvote, og herefter begyndte at udvide sine  

 spaltebokse  

 for at få mulighed for at få yderligere ungdyr og tyre på spalter.  

 Spalteboksene  

 blev lavet i forlængelse med eksisterende bokse.
Alt murerarbejde blev udført  

 af ansøger, og en del af materialerne lå han selv inde med.
Resten blev købt  

 af  

 den lokale smed, imens spalter blev indkøbt løbende.
Generelt blev der dog  

 anvendt genbrugsmaterialer for at holde udgifterne nede.
De anførte  

 endvidere,  

 at udgifterne til spalter var en del af udvidelsen, og at de dele af  

 regningerne, som direktoratet valgte at medtage, ikke kunne virke uden at de  

 resterende dele også blev medtaget.
De mente derfor, at direktoratet burde  

 have  

 taget hele udgiften med som investering.
Vedlagt brevet var billeder, der  

 viste  

 de opsatte bokse samt en tegning over disse.
Departementet kontaktede  

 Dem telefonisk den 20. april 2006 og spurgte til to af de investeringer, der  

 var anført i Deres klage.
Det fremgik af de vedlagte kvitteringer, at der den  

 23. maj 2002 var indkøbt en tyr til 8.800 kr. og igen den 4. oktober 2002 var  

 købt en tyr til 5.000 kr.
Departementet ønskede oplyst, hvilken type tyre der  

 var investeret i.
De oplyste, at de indkøbte tyre var avlstyre.
 Sagen vil herefter blive  

 afgjort på det foreliggende grundlag.
Regelgrundlag vedr. kvægtillæg  

 fra den nationale reserve Det er ifølge § 18, stk. 1, i  

 bekendtgørelse nr. 1514 af 22. december 2004 om direkte støtte til  

 landbrugere  

 efter enkeltbetalingsordningen en betingelse for tildeling af kvægtillæg fra  

 den nationale reserve som følge af foretagne investeringer, at:
 Det fremgår af bekendtgørelsens § 18, stk. 2, at følgende  

 ikke kan medregnes ved opgørelse af investering, jf. punkt 2 og 4 ovenfor:  

 køb af tyrekalve med henblik på at opnå  

 handyrpræmie, udgifter til drift og vedligeholdelse, herunder udgifter til  

 leje  

 af staldbygninger, eller til forpagtning af jord eller græsningsaftaler og  

 lignende, samt værdien af eget arbejde.
 Det følger af bekendtgørelsens §  

 11, stk. 2, 1. pkt., at kvægtillægget, jf. punkt 1 ovenfor,  

 beregnes på grundlag af 16 % af de udbetalte  

 handyrpræmier og 64 % af de udbetalte præmier for ammekøer, slagtepræmier,  

 ekstensiveringspræmie og præmie fra den nationale kuvert under  

 oksekødsordningen (i referenceårene 2000-2002).
Departementets bemærkninger og afgørelse De har i klage af 18.  

 oktober 2005 på vegne af NN anført nye investeringer som grundlag for  

 tildeling  

 af kvægtillæg fra den nationale reserve.
Departementet bemærker, at  

 ansøgningsfristen var den 25. april 2005, og at det efter ansøgningsfristen  

 som  

 hovedregel ikke er muligt at fremføre nye sagsgenstande.
Blandt de nye  

 investeringer var anført investeringer i to tyre til henholdsvist 5.000 kr.  

 og  

 8.800 kr.
Af direktoratets vejledning side 7 fremgår det blandt andet, at der  

 ikke kan medregnes udgifter til investeringer i handyr.
Under henvisning til,  

 at ovennævnte bekendtgørelse i § 18, stk, 2 alene udelukker køb af tyrekalve  

 med henblik på at opnå handyrpræmier finder departementet imidlertid, at  

 investeringer i avlstyre bør kunne medregnes som investeringer i  

 produktionsudvidelse,  

 hvorfor vejledningen med den generelle henvisning til, at handyr ikke kan  

 medtages, kan give det indtryk, at avlstyre ikke vil kunne godkendes.  

 Departementet lægger til grund, at ansøger kan have undladt at anføre disse  

 investeringer i den oprindelige ansøgning som følge af vejledningen, hvorfor  

 departementet vælger at godkende disse investeringer, selv om de er fremsat  

 efter ansøgningsfristen.
Direktoratet har afvist  

 investeringen i spalter under henvisning til, at dette er en driftsudgift.  

 Departementet  

 finder imidlertid, at investeringen har en tilstrækkelig sammenhæng med  

 udvidelsen, og desuden er en investering med en flerårig anvendelse.
På denne  

 baggrund godkender departementet investeringen i spalter.
 På denne baggrund finder  

 departementet, at der er foretaget investeringer på over 65.000 kr. ekskl.  

 moms, hvorfor departementet hjemviser sagen til fornyet behandling i  

 direktoratet.
 Der er ved nærværende  

 afgørelse ikke taget stilling til, hvorvidt ansøger opfylder de øvrige  

 betingelser for tildeling fra den nationale reserve.
