Fremsat den 14. november 2003 af  

 kulturministeren (Brian Mikkelsen) Forslag til Lov om distributionstilskud til visse periodiske blade  

  

 og tidsskrifter § 1.  

  

 Der  

 oprettes en pulje til fordeling efter ansøgning som tilskud til distribution  

 i  

 Danmark af visse periodiske blade og tidsskrifter af almennyttig eller  

 humanitær karakter eller inden for områderne kultur, undervisning, idræt og  

 miljø. Kulturministeren yder tilskud inden for det beløb, som afsættes på den  

 årlige finanslov.
Tilskuddet ydes til udgiveren af den pågældende  

 publikation.
 Stk. 2.  

  

 Kulturministeren  

 fastsætter nærmere regler om grundlaget for fordelingen af tilskud og kan  

 herunder fastsætte, at tilskud fordeles af et udvalg, der nedsættes af  

 ministeren, og at udvalget træffer den endelige administrative afgørelse.
 § 2.  

  

 Kulturministeren  

 kan bemyndige en under Kulturministeriet oprettet styrelse til at udøve de  

 beføjelser, der i denne lov er tillagt kulturministeren.
 § 3.  

  

 Kulturministeren  

 fastsætter nærmere regler om fordeling af tilskud, om indsendelse af  

 ansøgninger, regnskabsaflæggelse og revisionens udførelse samt om vilkår for  

 anvendelse af tilskud.
 Stk. 2.  

  

 Udbetaling  

 af tilskud kan ske forskudsmæssigt.
 Stk. 3.  

  

 Afgivne  

 tilsagn bortfalder, og udbetalte tilskud kan kræves tilbagebetalt, hvis  

 tilskudsmodtageren  

 ikke opfylder betingelserne for tilskuddet.
 § 4.  

  

 Kulturministeren  

 bemyndiges til at fastsætte tidspunktet for lovens ikraftrædelse.
 § 5.  

  

 Loven  

 gælder ikke for Grønland og Færøerne.
Bemærkninger til lovforslaget Almindelige bemærkninger 1. Indledning Formålet med lovforslaget er med udgangspunkt i finansloven  

 for 2004 at bemyndige kulturministeren til at give distributionstilskud til  

 udgivere af visse periodiske blade og tidsskrifter via en ny pulje under  

 Kulturministeriet.
 Regeringen finder det ønskeligt at tilvejebringe en  

 ordning, der inden for visse områder kan støtte udgivere af blade og  

 tidsskrifter, som på ideelt grundlag bidrager til demokratisk debat, kulturel  

 og samfundsmæssig oplysning og fremme af foreningslivet.
Det foreslås, at der oprettes en ny pulje under  

 Kulturministeriet.
Den nye pulje etableres som en støtte til  

 bladdistribution.
 Den nye ordning vedrører tilskud til de enkelte udgivere  

 for det pågældende års aktivitet.
2. Hovedpunkter i tilskudsordningen 2.1. Kriterier for fordeling Afgrænsningen af hvilke publikationer, der falder inden for  

 den nye puljes formål, vil kunne tage udgangspunkt i en henholdsvis positiv  

 og  

 negativ afgrænsning, jf. nedenfor.
Der vil være tale om en skønsmæssig  

 afgørelse, og ved afvejning vil den negative afgrænsning blive tillagt størst  

 vægt.
 Følgende kriterier forventes at ville blive lagt til grund  

 for fordelingen:
Positive kriterier Blade og tidsskrifter der emnemæssigt ligger inden for en  

 af følgende kategorier:
 ·  

 	  

    

  

 Almennyttige eller almenvelgørende  

  

   

 generel information om samfund og omverden, sociale forhold, sundhed og  

 sygdom.
 ·  

 	  

    

  

 Humanitære  

  

  information om humanitære  

 organisationers virke.
 ·  

 	  

    

  

 Undervisning  

  

  information om  

 undervisnings- og skoleforhold, herunder enkelte fag.
 ·  

 	  

    

  

 Idræt  

  

  information om sportsgrene og  

 foreningsliv i tilknytning til idræt.
 ·  

 	  

    

  

 Kunst og kultur  

  

  information om de  

 forskellige kunstområder, kulturbevaring og formidling.
 ·  

 	  

    

  

 Miljø  

  

  information om naturbevaring og  

 forbedring, alternativ energi, miljøbeskyttelse og -opretning.
Negative kriterier Blade og tidsskrifter inden for nedenstående kategorier:
 ·  

 	  

    

  

 Statslig/kommunal information  

  

 -  

 blade/tidsskrifter udgivet af eller i forbindelse med det arbejde der udføres  

 i  

 eller af statslige eller kommunale myndigheder, styrelser og institutioner.
 ·  

 	  

    

  

 Ugeblade og magasiner  

  

 -  

 blade/tidsskrifter af enhver art, som udgives af professionelle  

 forlag/udgivere  

 med et kommercielt formål.
·  

 	  

    

  

 Erhvervsfaglige blade  

  

 -  

 blade/tidsskrifter udgivet med henblik på en bestemt faggruppe, udøvere af et  

 bestemt erhverv eller for at informere om et bestemt erhverv.
I denne gruppe  

 indgår ligeledes blade, som retter sig mod en bestemt interessegruppe, der  

 har  

 en væsentlig fælles interesse af økonomisk karakter, såsom  

 grundejerforeninger  

 og lejerforeninger.
 ·  

 	  

    

  

 Fagforeningsblade  

  

 - blade/tidsskrifter  

 udgivet af fagforeninger og faglige sammenslutninger, som har en væsentlig  

 fælles interesse af økonomisk karakter.
 ·  

 	  

    

  

 Hobbyblade  

  

 - blade/tidsskrifter udgivet  

 af foreninger, organisationer mv. med henblik at præsentere eller informere  

 om  

 hobbyprægede aktiviteter, bortset fra egentlig idræt.
 ·  

 	  

    

  

 Information om religiøse emner  

  

 -  

 blade/tidsskrifter udgivet af kirke- og trossamfund, sammenslutninger,  

 foreninger og organisationer eller institutioner, der beskæftiger sig med  

 religiøse emner.
 ·  

 	  

    

  

 Videnskabelige blade  

  

 -  

 blade/tidsskrifter udgivet af offentlige og private forskningsinstitutioner  

 med  

 henblik på at præsentere eller informere om disses forskning.
Inden for de positive kriterier vil kun publikationer i  

 trykt form som udgangspunkt være omfattet af puljen.
Tilskuddet gives  

 udelukkende til den del af oplaget, som distribueres i abonnement eller til  

 betalende medlemmer af foreninger og lignende.
Den nærmere afgrænsning af  

 tilskudsområdet vil kunne ske under hensyntagen til forhold som fx  

 udgivelseshyppighed, fysisk format og distributionsmåde.
2.2. Beregning Det er tanken, at der anvendes et pointsystem ved beregning  

 af tilskud.
Pointsystemet vil være baseret på 2 grundprincipper:  

 Publikationer  

 med et mindre oplag, dvs. under 100.000 eksemplarer årligt, og mere  

 omfangsrige  

 publikationer, dvs. mere end 32 sider, tildeles en højere støtte, idet begge  

 kategorier må antages at have højere gennemsnitsomkostninger.
Der foreslås ved pointberegningen en grænse for det årlige  

 oplag på 100.000, fordi ca. 95% af titlerne vil ligge under denne grænse.  

 Således undgår man, at de få titler med et meget stort oplag får en  

 uforholdsmæssig stor del af den samlede bevilling.
Grænsen på 32 sider  

 foreslås, fordi dette sideantal svarer til 2 trykark, der er  

 gennemsnitsomfanget for en publikation.
 Det er tanken, at de enkelte publikationer tildeles point på følgende  

 måde:
·  

 	  

    

 Publikationer  

 med 32 sider eller mindre tildeles 2 point pr. distribueret eksemplar ·  

 	  

    

 Publikationer  

 med mere end 32 sider tildeles 3 point pr. distribueret eksemplar ·  

 	  

    

 Inden  

 for begge kategorier tildeles distribuerede eksemplarer ud over 100.000 kun 1  

 point.
 Justeringer i det påtænkte pointsystem vil kunne finde sted  

 i lyset af de indhøstede erfaringer.
 Tilskuddets størrelse vil afhænge af den årlige bevilling  

 på finansloven fordelt på de tilskudsberettigede udgivere på baggrund af det  

 nævnte pointsystem.
 Der er i 2004 afsat 25,7 mio. kr. til formålet på  

 finansloven, for en periode på 10 måneder.
2.3. Administration Det foreslås, at Biblioteksstyrelsen står for  

 administrationen af tilskudsordningen.
Fordelingen af tilskud vil basere sig på årlige  

 oplysninger, som de enkelte udgivere afgiver på et ansøgningsskema.
Der vil  

 være tale om oplysninger afgivet til en offentlig myndighed og dermed under  

 strafansvar.
Det er tanken, at kulturministeren udpeger et  

 fordelingsudvalg, som ud fra en skønsmæssig vurdering afgør, om et blad eller  

 tidsskrift er berettiget til tilskud ud fra de fastsatte kriterier.
Det  

 foreslås, at udvalget har den endelige administrative afgørelse.
 Det er tanken, at  

 fordelingsudvalget består af 3 personer:
1 formand med juridisk indsigt og indsigt i  

 informationsvirksomhed 1 medlem med indsigt i kategorisering af periodica, som fx  

 indstilles af Det Kongelige Bibliotek 1 medlem med indsigt i udgivelse af blade og tidsskrifter,  

 som fx indstilles af brancheforeningerne i fællesskab.
 De nærmere administrative regler vil blive fastlagt i en  

 bekendtgørelse.
3. Økonomiske og administrative konsekvenser Lovforslaget har administrative og økonomiske konsekvenser  

 for det offentlige.
Der er forbundet en vis administration for staten i  

 forbindelse med indkaldelse og behandling af ansøgninger samt udbetaling af  

 tilskud.
Der er afsat midler hertil på finansloven til Biblioteksstyrelsen.
 Lovforslaget har ingen økonomiske eller administrative  

 konsekvenser for erhvervslivet.
 Lovforslaget har ingen miljømæssige konsekvenser.
 Lovforslaget kræver evt. notifikation af  

 Europakommissionen, før loven kan træde i kraft, jf. reglerne om statsstøtte.
Vurdering af  

 lovforslagets konsekvenser Positive konsekvenser/mindre udgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Ja, der er afsat 1,2 mio. kr. til administration af  

 puljen i Biblioteksstyrelsen.
Administrative konsekvenser for stat, kommuner og  

 amtskommuner Nej Ja, der vil være en del administrativt arbejde forbundet  

 med fordeling af puljen.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget kræver evt. notifikation af  

 Europakommissionen, jf. reglerne om statsstøtte, før loven kan træde i kraft.
4. Hørte myndigheder, institutioner og  

 organisationer Lovforslaget vil samtidig med fremsættelse i Folketinget  

 blive sendt til høring.
Bemærkninger til lovforslagets enkelte bestemmelser Til § 1 Der foreslås oprettet en pulje på finansloven til  

 distributionstilskud til visse periodiske blade og tidsskrifter efter  

 ansøgning.
Til stk. 2 Det foreslås, at kulturministeren bemyndiges til at  

 fastsætte nærmere regler om grundlaget for tilskudsordningen.
Det må anses  

 for  

 hensigtsmæssigt, at der administrativt kan foretages justeringer af ordningen  

 i  

 lyset af indhøstede erfaringer.
 For så vidt angår den bekendtgørelse, som agtes udstedt ved  

 lovens ikrafttrædelse, henvises til de almindelige bemærkninger.
Til § 2 Det foreslås, at kulturministeren henlægger de  

 administrative beføjelser til Biblioteksstyrelsen.
Til § 3 Det foreslås, at kulturministeren bemyndiges til at  

 fastsætte en række tilskudsadministrative regler og regler om, at udbetalte  

 tilskud kan kræves tilbagebetalt eller afgivne tilsagn bortfalder i tilfælde,  

 hvor tilskudsmodtageren ikke opfylder betingelserne for tilskuddet.
Herved  

 sigtes der primært til den situation, hvor en udgiver ikke udgiver en  

 publikation som planlagt.
Til § 4 Det foreslås, at kulturministeren bemyndiges til at  

 fastsætte tidspunktet for ikrafttrædelse under hensyn til undersøgelse af  

 behov  

 for notifikation af Europakommissionen i henhold til reglerne om statsstøtte.
Til § 5 Loven gælder ikke for Grønland og Færøerne.
