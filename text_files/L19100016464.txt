Under 26de August f.
A. er mellem den danske Regering og den belgiske  

 Regering blevet afsluttet og under 18de Juni d.
A. ratificeret følgende  

 Konsulær-Konvention: Oversættelse Hans Majestæt Kongen af Danmark og Hans Majestæt Belgiernes Konge i lige  

 Grad besjælet af Ønsket om saa bestemt og saa klart som muligt at fastslaa de  

 deres respektive konsulære Repræsentanter gensidigt indrømmede Rettigheder,  

 Privilegier og Fritagelser saavel som deres Embedsforretninger og de  

 Forpligtelser, der paahvile dem i de to Lande, har besluttet at indgaa en  

 Konsularoverenskomst og har udnævnt til Befuldmægtigede:
Hans Majestæt Kongen af Danmark: Greve C.W.
Ahlefeldt Laurvig, Hans  

 Udenrigsminister, Hans Majestæt Belgiernes Konge:
 Baron de Groote, Hans overordentlige Gesandt og befuldmægtigede Minister  

 hos Hans Majestæt Kongen af Danmark, hvilke efter at have udvekslet deres  

 Fuldmagter, der befandtes i god og rigtig Form, er blevet enig om følgende  

 Artikler:
 Artikel 1.
 Hver af de høje kontraherende Parter samtykker i at tilstede Ansættelsen  

 af Generalkonsuler, Konsuler, Vicekonsuler og Konsularagenter i alle Havne,  

 Byer og Pladser undtagen paa de Steder, hvor det vilde være forbundet med  

 Ulemper at tilstede Ansættelsen af saadanne Repræsentanter.
 Dette Forbehold vil imidlertid ikke blive bragt til Anvendelse overfor den  

 ene af de kontraherende Magter uden ligeledes at blive anvendt overfor enhver  

 anden Magt.
 Artikel 2.
Hver af de høje kontraherende Parters Generalkonsuler, Konsuler,  

 Vicekonsuler og Konsularagenter skal gensidig i den anden Stats Lande nye  

 alle de Privilegier, Undtagelser og Fritagelser som den mest begunstigede  

 Nations Repræsentanter af samme Rang og Art.
De nævnte Repræsentanter maa,  

 førend det tilstedes dem at udøve deres Funktioner og at nyde de dertil  

 knyttede Friheder, forelægge en Udnævnelse i den Form, som fordres efter  

 Lovene i deres respektive Lande.
De høje kontraherende Staters respektive  

 Regeringer vil uden Omkostninger meddele dem det til Udøvelse af deres  

 Funktioner nødvendige Eksekvatur og, naar Eksekvatur er opnaaet, vil de nye  

 alle de Rettigheder, Prærogativer og Fritagelser, som er indrømmet ved  

 nærværende Konvention.
 Artikel 3.
Generalkonsuler, Konsuler, Vicekonsuler og Konsularagenter, der er  

 Statsborgere i den Stat, som har udnævnt dem, kan kun underkastes  

 Varetægtsfængsel for en efter Stedets Lovgivning strafbar egentlig  

 Forbrydelse; de er fritaget for militær Indkvartering, for al Tjeneste saavel  

 i den regulære Krigsmagt til Lands og til Søs som i Nationalgarden,  

 Borgergarden eller Væbningen; de er ligeledes fritaget for alle direkte  

 Skatter til Stat, Provins eller Kommune, som opkræves efter Navnelister,  

 medmindre disse paalægges som Følge af Besiddelsen af fast Ejendom eller  

 paalægges Renterne af en Kapital, der er anbragt i den Stat, hvor de nævnte  

 Repræsentanter udøver deres Funktioner.
Denne Undtagelse kommer imidlertid  

 ikke til Anvendelse paa Generalkonsuler, Konsuler, Vicekonsuler eller  

 Konsularagenter, som driver et Haandværk, en Industri eller en  

 hvilkensomhelst Handelsvirksomhed, da de i saa Fald maa betale de samme  

 Skatter, som enhver anden Fremmed under lige Vilkaar maa erlægge.
 Artikel 4.
 Naar en Domstol eller Undersøgelsesmyndighed i et af de to Lande skal  

 modtage en i retslige Former afgiven Erklæring eller en Vidneforklaring af en  

 Generalkonsul, en Konsul, en Vicekonsul eller en Konsularagent, som er  

 Statsborger i den Stat, der har udnævnt ham, og som ikke driver nogen Handel,  

 anmoder vedkommende Domstol eller Myndighed ham skriftlig om at give Møde for  

 sig, men forlanger i Tilfælde af, at han er forhindret, hans skriftlige  

 Forklaring, eller indfinder sig paa hans private Bopæl eller paa  

 Konsulatskontoret for et erholde hans mundtlige Forklaring.
 Vedkommende Konsularrepræsentant bør efterkomme den til ham rettede  

 Anmodning saa hurtigt som muligt.
 Det er dog vel forstaaet, at der ikke paa noget Punkt handles i Strid med  

 de to Landes civil- og straffeprocessuelle Regler, og at de oven omtalte  

 Agenter i civile Retssager og Straffesager indstævnes som Parter og Vidner i  

 overensstemmelse med de i Opholdslandet gjældende Former og Love.
 Artikel 5.
 Generalkonsuler, Konsuler, Vicekonsuler og Konsularagenter kan over  

 Gadedøren til deres Kontorer anbringe et Skjold med deres Nations Vaaben med  

 en Indskrift bestaaende af Ordene: Generalkonsulat, Konsulat, Vicekonsulat  

 eller Konsulats-Agentur henholdsvis for Danmark eller Belgien.
De kan endvidere sammesteds hejse deres Nationalflag undtagen i Landets  

 Hovedstad, hvis der dersteds findes et Gesandtskab.
De kan ligeledes hejse  

 Nationalflaget paa det Fartøj, ombord paa hvilket de udfører deres Hverv i  

 Havnen.
 Artikel 6.
Konsulatskontorerne skal altid være ukrænkelige.
De stedlige Myndigheder  

 maa ikke under noget Paaskud trænge ind i dem.
De kan under ingen  

 Omstændigheder undersøge eller beslaglægge Papirer, som findes indelukket  

 her.
Konsulatskontorerne maa ikke i noget Tilfælde tjene som Asyl, og hvis en  

 Konsulartjenestemand tillige driver andre Forretninger, skal de Papirer, der  

 vedkommer Konsulatet, holdes for sig.
 Artikel 7.
I Tilfælde af Generalkonsulers, Konsulers, Vicekonsulers eller  

 Konsularagenters Død, Forfald eller Fraværelse skal deres Kancellister eller  

 Sekretærer, efter at deres midlertidige Mission er blevet notificeret for  

 Udenrigsministeriet i Belgien eller Udenrigsministeriet i Danmark være  

 berettiget til med fuld Retsvirkning midlertidig at udøve Forretningerne paa  

 de respektive Poster.
Under deres midlertidige Funktion nyder de alle de  

 Rettigheder, Prærogativer og Friheder, som tilkommer Indehaverne af Posten.
 Artikel 8.
Generalkonsulerne og Konsulerne kan i det Omfang, som deres Lands Love  

 tillader det, med Samtykke af deres respektive Regeringer udnævne  

 Vicekonsuler og Konsularagenter i de Byer, Havne og Pladser, som ligger i  

 deres Konsulatsdistrikt.
Disse Repræsentanter kan lige saavel vælges blandt  

 Belgiere som blandt Danske eller andre Landes Borgere.
De forsynes med et  

 sædvanligt Udnævnelsespatent og nyder de i denne Overenskomst hjemlede  

 Forrettigheder for Konsulartjenestemænd, idet de underkaster sig de i Artikel  

 3 og 4 nævnte Undtagelser.
 Artikel 9.
 Generalkonsuler, Konsuler, Vicekonsuler og Konsularagenter har Ret til at  

 henvende sig til de respektive Landes administrative og judicielle  

 Myndigheder i hele deres Konsulatsdistrikt, hvad enten det er en Stats-,  

 provinsiel eller kommunal Myndighed, for at paatale ethvert Brud paa  

 Traktater eller Overenskomster mellem Belgien og Danmark saavel som for at  

 beskytte deres Landsmænds Rettigheder og Interesser.
 Hvis deres Indsigelse ikke skulde blive taget til Følge, kan de nævnte  

 Repræsentanter, i Mangel af en diplomatisk Repræsentant for deres Land rette  

 en direkte Henvendelse til Regeringen i det Land, hvor de udøver deres  

 Funktioner.
 Artikel 10.
 Hver af de høje kontraherende Parters Generalkonsuler, Konsuler,  

 Vicekonsuler og Konsularagenter har Ret til paa deres Kontorer, i deres egen  

 eller i Parternes Privatbolig eller om Bord paa deres Lands Skibe at modtage  

 Forklaringer af Skibenes Kaptajner og Mandskab, af de ombordværende  

 Passagerer samt af enhver anden Borger af deres Nation.
 De nævnte Repræsentanter har desuden Ret til, i Overensstemmelse med deres  

 Lands Love og Anordninger, i deres Kancellier eller Kontorer at udfærdige  

 Ægteskabsattester vedrørende deres Lands Borgere saavel som alle Slags  

 Overenskomster afsluttet af deres Lands Borgere med Borgere eller andre  

 Indbyggere i det Land, hvor de er ansat, og endogsaa alle disse sidste  

 indgaaede Overenskomster, naar disse Overenskomster angaar Gods beliggende i,  

 eller vedrøre Forretninger, der skal behandles paa den Stats Territorium, til  

 hvilken den Konsul eller konsulære Repræsentant, for hvem Overenskomsten  

 afsluttes, hører.
 De udfærdigelser, Kopier eller Oversættelser af Dokumenter, som er  

 oprettet eller Forklaringer, der er modtaget i Henhold til nærværende  

 Artikel, nyder offentlig Troværdighed i samme Omfang som selve Originalerne  

 for de belgiske og danske Domstole, forudsat at de er behørigt bekræftet af  

 Generalkonsulerne, Konsulerne, Vicekonsulerne eller Konsularagenterne,  

 forsynet med deres officielle Segl og med fornødne Legalisationer.
 Artikel 11.
 De respektive Generalkonsuler, Konsuler, Vicekonsuler og Konsularagenter  

 har den udelukkende Myndighed til Opretholdelse af Ordenen om Bord paa deres  

 Nations Handelsskibe og til i Overensstemmelse med de efter deres Hjemlands  

 Love for deres Kompetence gældende Regler at dømme i Tvistigheder af en  

 hvilken som helst Art, der rejser sig til Søs eller i Havnen mellem  

 Skibsfører, Befalingsmænd og Mandskab, særlig med Hensyn til Hyreberegningen  

 og Udførelsen af de gensidig paatagne Forpligtelser.
 De stedlige Myndigheder maa kun blande sig i Stridighederne, naar de  

 begaaede Uordner er af en saadan Art, at de forstyrrer den offentlige Ro og  

 Orden i Land eller Havnen, eller naar en af Landets Borgere eller en Person,  

 der ikke hører til Besætningen, er indviklet i Striden.
 I alle andre Tilfælde skal de nævnte Myndigheder indskrænke sig til efter  

 Anmodning at yde Konsulerne, Vicekonsulerne eller Konsularagenterne al mulig  

 Støtte til at lade anholde og fængsle enhver, der er opført paa  

 Skibsbemandingslister, naar de nævnte Repræsentanter af en eller anden Grund  

 finder Anledning dertil.
 Artikel 12.
 Generalkonsuler, Konsuler, Vicekonsuler og Konsularagenter kan lade  

 Befalingsmænd, Matroser og alle andre, der i en eller anden Egenskab hører  

 til Mandskabet, være sig paa deres Nations Krigs~ eller Handelsskibe,  

 anholde, naar de er sigtet eller anklaget for at være rømt fra disse Skibe,  

 med det Formaal at sende dem om Bord igen eller hjemsende dem til deres Land.  

 I dette Øjemed skal de henvende sig skriftlig til de respektive Landes  

 vedkommende stedlige Myndigheder og anmode dem skriftlig om Eftersporing af  

 Desertørerne, idet de ved Forelæggelse af Skibets Papirer eller  

 Bemandingslisten eller ved andre officielle Dokumenter godtgøre, at de Folk,  

 som de begærer udleveret, hørte til den paagældende Besætning.
Naar blot en saadan Begæring, støttet af de anførte bevisligheder,  

 foreligger, kan Udleveringen af Desertørerne ikke nægtes, medmindre det  

 godtgøres at de, da de blev forhyret, var Borgere i det land, til hvilket  

 Udleveringsbegæringen rettes.
Der vil blive ydet de konsulære Myndigheder  

 enhver Hjælp og Støtte til Eftersøgning, Anholdelse og Arrestation af disse  

 Desertører, som endogsaa bliver at indsætte og holde i Forvaring i Landets  

 Fængsler på Begæring af Konsulerne og paa disses Bekostning, indtil de finder  

 en Lejlighed til at sende dem af Sted.
Hvis der dog i Løbet af 2 Maaneder fra  

 Arrestationsdagen ikke skulde vise sig en saadan Lejlighed, vil Desertørerne  

 kunne sættes i Frihed og kan ikke mere arresteres af samme Grund.
 Har Desertøren begaaet en Forbrydelse, bliver Udleveringen udsat, indtil  

 den Domstol, som skal dømme i Sagen, har afsagt sin Dom og indtil Dommen er  

 blevet fuldbyrdet.
 Artikel 13.
 Naar et Skib, hjemmehørende i et af de to lande, har lidt Skibbrud paa det  

 andet Lands Kyster, og Skibets Fører eller den, der har Befalingen ombord,  

 ikke ønsker de stedlige Myndigheders Ledelse af Bjergningen, skal  

 Generalkonsulerne, Konsulerne og Vicekonsulerne for det Land, hvis Flag  

 Skibet fører, og indtil deres Tilstedekomst Konsularagenterne, hvor der  

 findes et Agentur, overtage Ledelsen i et saadant Omfang, som  

 Strandingsstedets Lovgivning tillader det.
 Naar de stedlige Myndigheder paa Grundlag af Stedets Lovgivning overtager  

 Ledelsen af Bjergningen enten i Henhold til Skibsførerens eller den  

 Befalingshavendes Begæring, eller naar der ikke findes nogen Befuldmægtiget  

 for Rederen eller Ejeren af Skibet eller af det indstrandede Gods, skal disse  

 Myndigheder straks opfordre vedkommende Generalkonsul, Konsul, Vicekonsul  

 eller Konsularagent til at indfinde sig paa Strandingsstedet for at høre hans  

 Mening om de Forholdsregler, som skal træffes.
 Har Konsulærmyndighederne Ledelsen, maa de stedlige Myndigheder i øvrigt  

 kun blande sig i Bjergningen for at opretholde Ordenen, sikre Bjergernes  

 Interesser, hvis de ikke hører til det skibbrudne Mandskab, og sørge for, at  

 de ved Ind- og Udførsel af bjergede Varer nødvendige Forholdsregler bliver  

 iagttaget.
 Man er enig om, at der ikke skal svares Told af disse Varer, medmindre de  

 er bestemt til at indgaa til Forbrug i det Land, hvor Skibbruddet har fundet  

 Sted.
 De stedlige Myndigheders Indskriden i disse forskellige Tilfælde skal ikke  

 foranledige nogen Art af Omkostninger undtagen dem, som bliver en Følge af  

 Bjergningsforanstaltningerne og Foranstaltningerne til Opbevaring af de  

 bjergede Genstande, saa vel som saadanne, der påhviler nationale Skibe i  

 lignende Tilfælde.
 De Indbyggere i Landet, som maatte være interesseret i de bjergede  

 Genstande, kan paakalde vedkommende stedlige Myndigheds Hjælp med Hensyn til  

 alle Spørgsmaal vedrørende Tilbagesøgning, Udlevering eller Salg af disse  

 Genstande samt Spørgsmaal om Omkostningerne ved Bjergningen og Bevaringen af  

 det bjergede.
 Foranstaaende Regler skal ikke gøre nogen Indskrænkning i de i hvert Land  

 gældende Regler om Fjernelse af Vrag, der er til Hinder eller Skade for  

 Sejlads eller Fiskeri.
 Artikel 14.
I tilfælde af, at en Person, som er Statsborger i et af de to Lande,  

 afgaar ved Døden i det andet Land uden at have vundet fast Bopæl i dette,  

 skal vedkommende stedlige Myndigheder straks give den nærmeste Generalkonsul,  

 Konsul, Vicekonsul eller Konsularagent, der repræsenterer den Nation, hvortil  

 den afdøde hører, Underretning om Dødsfaldet; paa den anden Side bør  

 Konsularembedsmændene, naar disse først erfare Dødsfaldet, give de stedlige  

 Myndigheder Meddelelse derom.
Vedkommende stedlige Myndigheder skal i  

 Tilslutning til Meddelelsen tilsende Konsularembedsmanden en i behørig Form  

 og gratis udfærdiget Dødsattest.
 Konsularembedsmændene har i Samvirken med vedkommende stedlige Myndighed i  

 Tilfælde af, at Arvingerne er ude af Stand dertil eller er fraværende eller  

 Testamentseksekutorer ikke er til Stede, Ret til, overensstemmende med de  

 respektive Landes Lovgivning at foretage alle Skridt, der er nødvendige for  

 at bevare og forvalte Efterladenskabet, i Særdeleshed paasætte og bryde Segl,  

 foretage Registrering, forvalte og realisere Efterladenskabet, kort sagt til  

 at tage alle nødvendige Forholdsregler til Beskyttelse af Arvingernes  

 Interesser undtagen, hvor der skal opstaa Retstrætter, idet disse skal  

 paadømmes af vedkommende Domstol i det Land, hvor Boet behandles.
 Artikel 15.
 De to høje kontraherende Parters Generalkonsuler, Konsuler, Vicekonsuler  

 og Konsularagenter skal gjensidig i den anden Parts Kolonier og Besiddelser  

 behandles som hørende til den mest begunstigede Nation, for saa vidt angaar  

 de forskjellige i nærværende Konvention omhandlede Punkter.
 Artikel 16.
 Nærværende Overenskomst skal forblive i Kraft i 10 Aar fra Udvekslingen af  

 Ratifikationerne.
 Hvis ingen af de to høje kontraherende Parter 12 Maaneder før Udløbet af  

 denne Periode tilkendegiver sin Hensigt at lade Virkninger af Overenskomsten  

 høre op, skal den vedblive at være bindende indtil Udløbet af et Aar fra den  

 Dato, da en af de høje kontraherende Parter har opsagt den.
 Artikel 17.
 Nærværende Overenskomst skal ratificeres, og Ratifikationerne udveksles,  

 saa snart ske kan.
 Til Bekræftelse heraf har de Befuldmægtigede undertegnet Overenskomsten og  

 forsynet den med deres Segl.
 Udfærdiget i Kjøbenhavn i dobbelt Eksemplar den 26de August 1909.
 Hvilket herved bringes til almindelig Kundskab med Tilføjende, at  

 Ratifikationerne er blevet udvekslet i Udenrigsministeriet den 27de Juni d.  

 A.
 Udenrigsministeriet, den 28. Juni 1910.
 Erik Scavenius.
