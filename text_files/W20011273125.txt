 Da drengen var til kontrol hos skoletandlægen en uge senere,  

 manglede der 2 mm i, at tanden var helt på plads, og der var  

 betændelse i tandlejet.
Der blev klaget over, at drengen ikke fik en korrekt behandling på  

 skadestuen, herunder at han ikke blev bedøvet eller fik ordineret  

 penicillin, samt at tanden i første omgang ikke blev sat ordentligt  

 på plads, men manglede 2 mm.
Endvidere er der klaget over, at man ikke  

 tog kontakt til hans forældre.
Klage over tandbehandling på skadestue  

 og manglende orientering af forældrene Patientklagenævnet fandt ikke anledning til kritik af den  

 måde, overtandlægen satte tanden på plads på den 29.  

 april 2000. Nævnet lagde blandt andet vægt på, at  

 overtandlæge fandt tanden med et ukompliceret brud på kronen, og  

 et ukompliceret brud på de to tænder på hver side af  

 tanden, samt at han fandt tanden ren, hvorfor han ikke ordinerede  

 pencillinbehandling.
Nævnet lagde også vægt på, at  

 drengen fik oplyst, at han ikke måtte bide af med fortænderne, og  

 der blev anbefalet blød kost i 2 uger samt kontrol hos egen  

 tandlæge 1 til 2 uger senere.
Patientklagenævnet fandt ikke anledning til kritik af, at  

 overtandlægen ikke bedøvede, inden han foretog på  

 pladssætningen.
Nævnet lagde vægt på, at  

 overtandlægen vurderede, at det ville give mindre ubehag at  

 indsætte tanden uden bedøvelse end at bedøve.
Det var  

 imidlertid nævnets opfattelse, at såfremt der under behandlingen  

 var tale om smerte og anmodning om bedøvelse fra patientens side,  

 burde patienten bedøves.
Patientklagenævnet fandt ikke anledning til kritik af, at  

 overtandlægen ikke ordinerede penicillinbehandling i forbindelse med  

 behandlingen på skadestuen.
Nævnet oplyste, at ifølge  

 litteraturen er der ikke forskel i udfaldet ved en ordination af antibiotika  

 ved udslåede tænder eller en undladelse af ordination.
 For så vidt angik klagen over, at man ikke kontaktede  

 forældrene oplyste nævnet, at hvorvidt forældrene skal  

 informeres om 15- til 17-årige patienter, må vurderes ud fra  

 blandt andet behandlingens karakter, sygdommens alvor, oplysningernes art,  

 den unges alder og modenhed og behovet for opfølgning i hjemmet,  

 herunder udøvelsen af forældrenes omsorgspligt.
Nævnet fandt, at det må antages, at en ung på 16  

 år kan forstå information om, at han ikke måtte bide af med  

 fortænderne og burde spise blød kost.
Nævnet fandt dog, at  

 det ud fra en samlet vurdering havde været hensigtsmæssigt, om  

 der som minimum var blevet søgt telefonisk kontakt med hjemmet, inden  

 behandlingen blev iværksat, og om drengen var blevet medgivet skriftlig  

 orientering med henblik på opfølgning i hjemmet, således  

 at forældrene kunne opfylde omsorgspligten.
