Entreprenørmæssig virksomhed  skibe  TSS-cirkulære 2001-04 Told- og Skattestyrelsen har i forbindelse med en forespørgsel  

 redegjort for udstrækningen af TSS cirkulære 2001-04.
Cirkulæret er i samarbejde med Skatteministeriets departement  

 udarbejdet som følge af lovbemærkningerne til L 287 af 28. april 2000. L 287  

 af  

 28. april 2000, vedtaget som lov nr. 460 af 31. maj 2000 gav færger, der  

 sejler  

 mellem dansk og udenlandsk havn, mulighed for at blive registreret i Dansk  

 Internationalt Skibsregister med deraf følgende mulighed for lempelse af de  

 ansattes skat.
Af bemærkningerne til L 287 fremgik det, at ministeren ønskede  

 praksis omkring dispensation efter § 5, stk. 2 og 3, i lov om særlige fradrag  

 til sømænd m.v. revurderet.
Lov om særlige fradrag til sømænd m.v. § 5, stk. 3, vedrører  

 dispensation for anden erhvervsmæssig anvendelse end transport af  

 gods og  

 personer samt bjærgning, og dispensation medfører, at der gives særlige  

 fradrag  

 til skibets ansatte.
Desuden medfører sammenhængen mellem § 2, nr. 1 i lov om  

 særlige fradrag til sømænd mv. og ligningslovens § 33 C, at skibets ansatte  

 kan  

 anvende lempelsesreglen i § 33 C, hvis skibet er registreret i Dansk  

 Internationalt Skibsregister (DIS).
I nogle tilfælde har skibe med dispensation efter lov om  

 særlige fradrag til sømænd mv. § 5, stk. 3, som samtidig var registreret i  

 DIS  

 udøvet virksomhed i konkurrence med landbaserede virksomheder.
Dette har som  

 nævnt i bemærkningerne til L 287 givet anledning til kritik fra den  

 landbaserede del af dykker- og entreprenørbranchen, hvis ansatte ikke kan  

 opnå  

 søfradrag/skattelempelse og som dermed er en dyrere arbejdskraft.
Det er alene hensigten med lov om særlige fradrag til sømænd  

 m.v. og DIS-reglerne, at de gunstige skatteregler skal komme  

 søfartserhvervene  

 til gode i konkurrence med andre landes søfartserhverv, som arbejder på  

 lignende gunstige skattevilkår.
Det er ikke hensigten, at der på gunstige  

 skattevilkår udøves virksomhed i konkurrence med landbaseret  

 entreprenørvirksomhed.
Derfor kan der ikke længere gives dispensation til skibe, der  

 udfører arbejde af entreprenørmæssig art, når det sker i konkurrence med  

 landbaseret entreprenørvirksomhed.
Det kan kun anses at være tale om  

 konkurrence med landbaseret virksomhed, hvis arbejdet kunne udføres fra land  

 på  

 konkurrencedygtige vilkår, når der bortses fra skattefordelen ved at være  

 undergivet lov om særlige fradrag til sømænd m.v./DIS-reglerne.
Det er som udgangspunkt alt entreprenørarbejde til søs, der  

 medfører, at dispensation ikke kan gives.
Hvis rederiet imidlertid kan  

 sandsynliggøre, at arbejdet ikke udføres i konkurrence med landbaseret  

 virksomhed, kan dispensation gives.
Såfremt et entreprenørskib skifter mellem at udføre arbejde i  

 konkurrence med landbaseret entreprenørvirksomhed og arbejde, der ikke er i  

 konkurrence med landbaseret virksomhed, omfatter en givet dispensation kun  

 sidstnævnte arbejde.
Dermed kan et skib have ansatte, der har vekslende  

 beskatningsforhold, afhængigt af om skibet for det pågældende arbejde er  

 omfattet af en dispensation.
