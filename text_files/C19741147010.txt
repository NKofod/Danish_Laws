I justitsministeriets bekendtgørelse nr. 361 af 25. juni 1973 om kørsel  

 med udenlandske sættevogne er det i § 7, stk. 1, bestemt, at sættevognen skal  

 være registreret i hjemlandet eller, såfremt sættevogne ikke registreres i  

 vedkommende land, godkendt til kørsel i hjemlandet.
Endvidere er det i § 7,  

 stk. 2, bestemt, at sættevognens registreringsattest skal medbringes under  

 kørslen.
Såfremt sættevogne ikke registreres i vedkommende land, skal i  

 stedet medbringes bevis for sættevognens godkendelse til kørsel i hjemlandet.
I England registreres sættevogne ikke, og fabriksnye sættevogne kan tages  

 i brug uden forudgående godkendelse.
Først efter en nærmere bestemt tid, der  

 kan være op til 2 år og 6 måneder, skal sættevognen fremstilles til syn.
I  

 den mellemliggende tid kan sættevognen uden godkendelse benyttes til kørsel i  

 England, såfremt den er forsynet med en fabrikationsplade (Manufacturer's  

 plate), der skal være sikkert fastgjort til sættevognen på et iøjnefaldende  

 og let tilgængeligt sted.
Fabrikationspladen er påbudt for sættevogne, der er fabrikeret den 1.  

 januar 1968 eller senere, og som har en egenvægt på over 1.020 kg, og skal  

 indeholde oplysninger om I overensstemmelse hermed kan engelske sættevogne, der er forsynet med en  

 fabrikationsplade, benyttes her i landet indtil den 1. juli i det andet  

 kalenderår, som følger efter det på fabriaktionspladen anførte fabrikationsår  

 (f.eks. kan en sættevogn fabrikeret i 1973 benyttes indtil den 1. juli 1975).
I andre tilfælde skal der medbringes bevis for sættevognens godkendelse  

 til kørsel i England.
I den forbindelse bemærkes, at når en engelsk sættevogn  

 godkendes, udstedes der »a goods vehicle test certificate« og  

 »a plating certificate«.
På grundlag af den første udstedes der  

 yderligere » a Ministry test date disc«, som bl.a. skal indeholde  

 oplysning om gyldighedsperioden, og som skal anbringes på sættevognen på et  

 iøjnefaldende og let tilgængeligt sted.
På grundlag af den anden udstedes der  

 yderligere »a Ministry plate«, som bl.a. skal indeholde oplysninger  

 om vægt og akseltryk, og som skal anbringes sikkert fastgjort til sættevognen  

 på et iøjnefaldende og let tilgængeligt sted. »A Ministry plate« i  

 forbindelse med »a Ministry test date disc«, der ikke er udløbet,  

 vil være tilstrækkeligt bevis for sættevognens godkendelse til kørsel i  

 England.
 P.M.V.
 E.B.
P.
Wiese.
