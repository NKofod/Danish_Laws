(Til stempelmyndighederne og de  

 anholdelsespligtige myndigheder) Hermed følger eksemplarer af lov nr. 259 af 19. juni 1975 om ændring af  

 lov om stempelafgift (forhøjelse af afgiften for pantebreve).
1. Ved ændringslovens § 1, nr. 1, forhøjes den i  

 stempellovens § 57, stk. 1, 1. pkt., indeholdte afgiftssats for dokumenter,  

 hvorved der stiftes underpant i fast ejendom eller løsøre, fra 1/2% til 6  

 promille.
Undtaget herfra er dog ifølge et nyt stk. 2 i § 57 pantebreve i  

 skibe på 5 registertons brutto og derover.
2. Forhøjelsen af stempelafgiften for pantebreve  

 gælder også, hvor der indtræder stempelpligt i forbindelse med en transport  

 af et pantebrev i henhold til stempellovens § 72, stk. 1. Ligeledes får  

 forhøjelsen virkning i tilfælde, hvor der i medfør af stempellovens § 72,  

 stk. 3, pkt. 2, skal ske stempelberigtigelse i forbindelse med overdragelse  

 af retten til en pengeydelse, der er sikret ved underpant i fast ejendom  

 eller løsøre.
Er det overdragne beløb sikret ved underpant i skib på 5  

 registertons brutto eller derover, er stemplet dog fortsat 5 promille.
 De nævnte forhøjelser af pantebrevsstemplet får virkning for dokumenter,  

 hvis stempelpligt indtræder den 1. juli 1975 eller senere.
 3. Ved ændringslovens § 2, stk. 2, er det bestemt, at  

 når der ved stemplingen af et pantebrev skal tages hensyn til det anvendte  

 stempel til et tidligere oprettet pantebrev, skal det tidligere pantebrev,  

 såfremt dets stempelpligt er indtrådt inden lovens ikrafttræden, betragtes  

 som stemplet efter reglerne i denne lov.
Bestemmelsen får især betydning, når et pantebrev i henhold til  

 stempellovens § 10, stk. 2, efterstemples på grund af en forhøjelse af det  

 pantsikrede beløb.
Der skal i sådanne tilfælde stemples med 6 promille af  

 forhøjelsen.
 Omvendt følger det af bestemmelsen, at erstatningsdokumenter, der udstedes  

 den 1. juli 1975 eller senere, og som afløser pantebreve udstedt før denne  

 dato, ikke skal forskelsstemples.
 Endelig har bestemmelsen i ændringslovens § 2, stk. 2, den virkning, at  

 der skal beregnes stempelafgift med 6 promille af forhøjelser, der foretages  

 af værdierklæringer, der med hjemmel i det tidligere stk. 2 i § 57 kan være  

 påført pantebreve.
 Skattedepartementet, den 25. juni 1975.
Hans P.
Gøtrik.
/J.
Wendler.
