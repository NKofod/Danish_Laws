Klage  

 over lægers og ergoterapeuts behandling samt ergoterapeuts journalføring Nævnet fandt ikke grundlag for at kritisere overlæge A,  

 idet røntgenbillederne fra den 12. september 2002 viste, at knoglestykket var  

 på plads på grundstykket således, at ledbåndet igen kunne fungere.
Nævnet fandt ikke grundlag for at kritisere  

 reservelægen, idet hun havde reageret relevant på symptomerne, og idet hun  

 havde fjernet gipsskinnen og kontrolleret såret.
Nævnet lagde endvidere vægt  

 på  

 at, reservelægen havde foretaget efterfølgende røntgenkontrol og konstateret,  

 at der fortsat var god stilling af knoglestykket.
Nævnet fandt ikke grundlag for at kritisere overlæge B  

 for hans behandling den 9 oktober 2002. Nævnet fandt heller ikke grundlag for  

 at kritisere hans behandling den 16. december 2002, idet røntgenbilleder fra  

 den 30. november 2002 viste manglende indheling, men stort set uændret  

 placering  

 af det lille knoglestykke med tilhørende ledbånd.
Dette forhold og den  

 kliniske  

 vurdering, hvor overlægen fandt fingeren stabil, var afgørende for, at den  

 konservative behandling burde fortsættes og for, at der ikke var indikation  

 for  

 operation på daværende tidspunkt.
Nævnet fandt endvidere ikke grundlag for at kritisere  

 ergoterapeuten, idet nævnet lagde vægt på, at ergoterapeuten påbegyndte  

 genoptræning af fingeren efter fjernelse af K-tråd og bandage og efter  

 henvisning  

 fra læge.
Nævnet lagde endvidere vægt på, at træningsprogrammet fulgte almene  

 principper for optræning af ledbevægelighed efter gipsfjerneIse med relevante  

 henvisninger til daglige aktiviteter, og at det var relevant at  

 ergoterapeuten  

 afsluttede genoptræningen før der var opnået fuld restitution Nævnet fandt endelig grundlag for at kritisere  

 ergoterapeutens journalføring, idet nævnet lagde vægt på, at ergoterapeuten  

 burde have journalført behandlingen.
Nævnet lagde endvidere vægt på, at det  

 havde været relevant, at der forelå et måleskema som dokumentation for  

 behandlingsbehov og effekt af behandlingen.
Målingen den 11. oktober 2002  

 viste  

 ikke entydige objektive mål, som kunne vurderes af anden ergoterapeut og  

 beskrev ikke graden af ledbevægelighed over det afficerede led,  

 tommelfingerens  

 grundled.
Under hensyntagen til, at der var store individuelle forskelle på  

 bevægeligheden, især i tommelfingerens grundled, var det af stor betydning,  

 at  

 der forelå sammenlignelige mål med raske hånd, når der vurderedes  

 træningsbehov.
Vurderingen den 31. oktober 2002 baserede sig ikke på en  

 objektiv måling, som var umiddelbar sammenlignelig med den, der blev  

 foretaget  

 den 11. oktober 2002. Nævnet lagde endvidere vægt på, at det havde været  

 relevant, at vurderingen den 31. oktober 2002 havde indeholdt en objektiv  

 måling af håndtrykskraft som grundlag for vurderingen af træningsbehovet i  

 forhold til styrken.
