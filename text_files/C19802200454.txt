(Til rektorerne for gymnasieskolerne og  

 studenterkurserne) 1. Eksamensplanlægning.
 Rektor er ansvarlig for eksamensplanlægningen for de elever, der i henhold  

 til cirkulære af 1. februar 1980 om evaluering og meddelelser til hjemmene,  

 punkt F, henholdsvis cirkulære af 1. februar 1980 om studentereksamen på  

 særlige vilkår, aflægger eksamen på særlige vilkår på skolen/kurset.
Hurtigst muligt efter modtagelsen af råskemaet (ca. 15. april) fastlægger  

 rektor dato og klokkeslæt for de ekstra eksaminationer.
Dagene fra sidste  

 skriftlige eksamensdag og indtil den første ordinære mundtlige eksamensdag må  

 gerne benyttes.
Eksaminationerne placeres i tilknytning til eksamen for de  

 hold, eksaminanden tidligere fulgte og iøvrigt primært på de dage, hvor  

 skolen/kurset allerede har en censor i det pågældende fag.
Er dette ikke  

 muligt, benyttes en censor fra listen over censorer ved eksamen på særlige  

 vilkår.
Listen findes bagest i censorregisteret, der udsendes sammen med  

 råskemaet.
For den enkelte eksaminand kan kun afholdes eksamen i eet fag pr.  

 dag.
Rektor tager kontakt med rektor for den skole, hvor vedkommende censor  

 er ansat, og fastlægger ved forhandling med denne, datoen for afholdelse af  

 eksamen.
Rektor for den skole, hvor eksamen på særlige vilkår afholdes,  

 meddeler umiddelbart herefter direktoratet, hvilke dage eksaminator og censor  

 er optaget på grund af afholdelse af de ekstra eksaminer.
 Eksaminander, der går til eksamen på særlige vilkår, modtager meddelelse  

 om dato og klokkeslæt for eksamens afholdelse samtidig med de øvrige  

 eksaminander.
 2. Eksamensopgivelser.
Eksamensopgivelserne er det i henhold til bekendtgørelsen læste pensum, og  

 svarer til holdets læsepensum med visse begrænsninger, jvf. vejledningen for  

 eksaminander på særlige vilkår der udsendes til skolerne/kurserne i februar  

 måned.
Holdets eksamensopgivelser skal indgå som en delmængde af det opgivne.  

 For elever, der af specielle grunde, f.eks. skoleskrift, har særlige  

 eksamensopgivelser, kan der dog dispenseres fra dette krav.  

 Eksamensopgivelserne skal ikke indsendes i tre eksemplarer til direktoratet,  

 men betragtes som godkendte, når holdets opgivelser er godkendte.
Rektor er  

 ansvarlig for, at eksamensopgivelserne svarer til de gældende bestemmelser,  

 og det påhviler rektor at sende en speciel kopi af holdets  

 eksamensopgivelser, med tydelig markering af de ekstra opgivelser, til  

 censor.
Censor skal desuden orienteres om eventuelle særlige krav til  

 eksamensopgivelserne, f.eks. krav om sidetal, jvf. ovenfor nævnte vejledning.
Går eleven til eksamen på en af direktoratet bestemt institution der  

 afholder eksamen for privatister, sendes de af rektor kontrollerede  

 eksamensopgivelser i tre eksemplarer samlet hertil.
Eksamensopgivelserne skal  

 være forsynet med tydelig angivelse af elevens navn og adresse, skolens  

 stempel og betegnelsen »på særlige vilkår«.
 3. Eksamensbevis.
Rubrikken årskarakterer gennemstreges, og beviset forsynes med tilføjelsen  

 »på særlige vilkår« på forsiden.
På bagsiden anføres dato og j.nr.  

 for direktoratets tilladelse.
 Eksamensbeviset underskrives af rektor for den skole/det kursus, hvor den  

 mundtlige del af eksamen er aflagt.
 4. Aflønning.
Elever, der aflægger eksamen på særlige vilkår og derfor skal eksamineres  

 i fuldt pensum, betragtes som privatister, hvorfor direktoratet afholder  

 udgiften til eksaminator og censor, uafhængigt af hvor eksaminantionen  

 foregår.
Betaling sker efter de satser, der gælder for eksamination og censur  

 af selvstuderende.
De almindelige regningsblanketter anvendes.
 P.D.V.
