Nr BTB 66 Betænkning over Forslag til folketingsbeslutning om tvangsmæssig medicinsk  

 kastration af voldtægtsforbrydere m.fl.   

 Nr B 66 1995-96, 1. samling Afgivet af Retsudvalget Afgivet: 19960514 Udvalget har behandlet beslutningsforslaget i nogle møder og har herunder  

 stillet spørgsmål til justitsministeren, som denne har besvaret skriftligt.
 Endvidere har udvalget modtaget en skriftlig henvendelse fra Anette  

 Hemmingsen, Hillerød.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
Et mindretal inden for flertallet (Venstres og Det Konservative  

 Folkepartis medlemmer af udvalget) afviser beslutningsforslaget, selv om det  

 kan støtte visse af beslutningsforslagets intentioner.
Mindretallet finder,  

 at det forslag, som justitsministeren har fremsat som lovforslag nr.
L 259,  

 er langt mere gennemarbejdet og nuanceret, og mindretallet vil derfor  

 koncentrere sin indsats på dette område i forbindelse med behandlingen af  

 justitsministerens forslag.
 Et andet mindretal inden for flertallet (Enhedslistens medlem af udvalget)  

 bemærker, at Sundhedsstyrelsen har oplyst, at man ikke kender  

 langtidsvirkningerne af brugen af de forskellige kemiske midler, der anvendes  

 til kastration, og det er efter Enhedslistens opfattelse helt uacceptabelt,  

 at der gennemføres medicinske eksperimenter på mennesker.
 Der skal ikke herske tvivl om, at Enhedslisten mener, at der skal ydes  

 meget støtte til ofrene for seksualforbrydelser fra myndighedernes side, både  

 i form af behandlings- og støttetilbud.
 Men det er nødvendigt, at myndighederne også forstår og handler således,  

 at forbryderen får mulighed for at komme ud af den onde cirkel, som meget  

 ofte ligger bag et seksualovergreb, nemlig at forbryderen selv har været  

 offer for tilsvarende overgreb.
Enhedslisten vil gerne støtte forslag og initiativer, som kan bryde denne  

 cirkel.
Men det må efter partiets opfattelse ikke ske ved at gennemføre  

 medicinske eksperimenter med kemisk kastration.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
 Mindretallet står uforstående over for forslagsstillernes ønske om  

 betænkningsafgivelse nu, idet justitsministeren allerede har fremsat forslag  

 om opstramninger i forhold til seksualforbrydere, men mindretallet kan  

 naturligvis støtte beslutningsforslaget.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Lene Espersen (KF) Tom Behnke (FP)  

 Dansk Folkeparti havde ikke medlemmer i udvalget.
