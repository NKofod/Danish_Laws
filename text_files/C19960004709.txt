I.
Indledning § 1.  Den hidtidige statsaftale om betalingskort er  

 ophørt, og Statens og Kommunernes Indkøbs Service A/S har i stedet med  

 virkning fra 1. august 1995 indgået en rammekontrakt om betalingskort, der  

 alene kan anvendes af de institutioner, som er abonnenter hos Indkøbs  

 Service.
Indkøbs Service har sendt meddelelse herom til dem.
I nærværende  

 cirkulære er foretaget de ændringer, der følger af rammekontrakten, mens den  

 øvrige del af cirkulæret er identisk med det hidtidige cirkulære bortset fra  

 en række ajourføringer.
 Stk. 2.  Cirkulæret vedrører både betalingskort i  

 henhold til rammekontrakten og betalingskort uden for denne, jf. § 2, stk. 2.
II.
Fælles regler for privatkort og firmakort § 2.  I forbindelse med tjenesterejser kan der  

 anvendes betalingskort, såfremt institutionen ønsker det, jf. § 6 i  

 Finansministeriets cirkulære nr. 76 af 30. maj 1995 om tjenesterejseaftalen  

 (Fmst. nr. 25/95) (* 3). Betalingskortene udstedes efter rekvisition fra  

 institutionen, der forestår udlevering til medarbejderen.
Betalingskortene  

 tilhører således institutionen, der afgør, i hvilket omfang disse skal  

 anvendes på tjenesterejser.
Stk. 2.  Det er institutionen, der afgør, om der skal  

 anvendes firmakort eller privatkort og hvilket betalingskortselskab, der  

 ønskes anvendt.
Institutionen betaler årskontingent og gebyrer for begge  

 typer kort.
 Stk. 3.  I tilfælde af kortets bortkomst (tab/tyveri)  

 skal medarbejderen straks give meddelelse herom til institutionen og til  

 betalingskortselskabet.
 Stk. 4.  Betalingskortselskabernes vilkår for  

 anvendelsen af betalingskortene skal altid følges.
§ 3.  Nogle betalingskortselskaber tilbyder mod  

 betaling som en ekstra service forskellige former for forsikringer under  

 rejser.
Disse tilbud må ikke anvendes, idet forsikring på statslige  

 tjenesterejser skal tegnes i henhold til Finansministeriets cirkulære nr. 92  

 af 21. juni 1995 om tjenesterejseforsikringen (Fmst. nr. 36/95) (* 4).
III.
Firmakort § 4.  Ved firmakort forstås et kort, der er udstedt  

 til institutionen til brug for en bestemt medarbejder.
Ud over  

 standardoplysninger skal firmakortet være forsynet med den pågældende  

 medarbejders navn samt navnet på institutionen.
 Stk. 2.  Firmakortet må kun anvendes under  

 tjenesterejser og kun til afholdelse af udgifter, der kan godtgøres i henhold  

 til cirkulæret om tjenesterejseaftalen.
Stk. 3.  Firmakortet må ikke anvendes til at hæve  

 kontanter i Danmark.
I udlandet må kortet kun anvendes som hævekort i særlige  

 tilfælde, eksempelvis hvis rejsen forlænges, eller medarbejderen påføres  

 uforudsete udgifter.
Det anbefales, at institutionen fastsætter nærmere  

 regler herom samt fastsætter en beløbsgrænse.
 Stk. 4.  Hvis en medarbejder fratræder, eller hvis der  

 ikke længere er behov for firmakortet, skal institutionen sørge for, at dette  

 inddrages og returneres i overklippet stand til betalingskortselskabet.  

 Tilsvarende gælder i tilfælde af, at kortet inddrages på grund af  

 medarbejderens misbrug.
§ 5.  Når en tjenesterejse er afsluttet, gøres  

 rejseregnskabet op, og der afregnes med medarbejderen efter sædvanlige  

 retningslinier.
Institutionens økonomiske forpligtelser over for  

 betalingskortselskabet i forbindelse med rejsen registreres regnskabsmæssigt  

 ud fra de grundbilag, der skal foreligge for kortets benyttelse.
Såfremt der  

 undtagelsesvis er afholdt ikke godtgørelsesberettigede udgifter (private  

 udgifter), skal disse ligeledes gøres op og afregnes med medarbejderen ved  

 tjenesterejsens afslutning.
 Stk. 2.  Udgifterne gøres op ud fra valutakursen på  

 tidspunktet for rejsens afslutning (leveringstidspunktet).
§ 6.  Institutionen noterer endnu ikke betalte  

 rejseomkostninger til betalingskortsselskabet på en særskilt kreditorkonto,  

 indtil betaling finder sted.
Når opgørelsen modtages fra  

 betalingskortselskabet, kontrolleres det, at der ikke på opgørelsen findes  

 andre udgiftsposter end dem, der er meddelt institutionen ved tjenesterejsens  

 afslutning.
 Stk. 2.  Såfremt der ikke findes sådanne udgiftsposter,  

 kan alene ændringer i valutakurserne, medføre forskelle mellem det beløb, der  

 opkræves af betalinskortselskabet og det beløb, der er noteret på ovennævnte  

 kreditorkonto.
Stk. 3.  En sådan valutabetinget forskel (uafhængigt af  

 fortegn) registreres i forbindelse med betalingen på en for alle  

 tjenesterejser fast/fælles udgiftskonto (regnskabskonto 19.80 kasse, kurs- og  

 momsdifferencer, jf.
Statens Kontoplan).
IV.
Privatkort § 7.  Ved privatkort forstås kort, der på  

 institutionens foranledning er udstedt i den pågældende medarbejders navn.  

 Privatkort rekvireres af institutionen efter aftale med medarbejderen.
§ 8.  Indehaveren af privatkort hæfter personligt for  

 de køb, der foretages på kortet, og restancer og andre forhold  

 kortindehaveren og betalingskortselskabet imellem er institutionen  

 uvedkommende.
Institutionen er forpligtet til ved bestilling af kortet at  

 gøre betalingskortselskabet udtrykkeligt opmærksom herpå.
 Stk. 2.  Betalingskortselskabernes udstedelse af  

 privatkort sker på basis af kreditvurdering af den pågældende medarbejder,  

 hvorfor betalingskortselskaberne er berettiget til at nægte at udstede kort,  

 såfremt de ikke finder oplysningerne tilfredsstillende.
§ 9.  Institutionen skal som led i rejseafregningen af  

 en tjenesterejse udbetale medarbejderen et beløb til dækning af  

 refusionsberettigede merudgifter ved tjenesterejsen, jf.
Finansministeriets  

 cirkulære om tjenesterejseaftalen, herunder udgifter betalt med  

 betalingskort.
Udgifterne skal dokumenteres ved originalbilag påført  

 kvittering.
 Stk. 2.  Eventuelle kursdifferencer mellem fakturabeløb  

 og de beløb, der senere opkræves af betalingskortselskabet, er institutionen  

 uvedkommende.
 § 10.  Anvendelse af betalingskort må ikke have  

 opsættende virkning på afregningen af tjenesterejser.
V.
Ikrafttræden § 11.  Cirkulæret træder i kraft den 1. april 1996.  

 Samtidig ophæves Finansministeriets cirkulære nr. 122 af 6. juli 1993 om  

 anvendelse af betalingskort på tjenesterejser (APD nr. 32/93) (* 5).
Finansministeriet, Økonomistyrelsen Den 15. marts. 1996 P.M.V.
 E.B.
