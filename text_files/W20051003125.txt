Salg af ejendom til underpris Klagen vedrører:
Selvangiven salgssum for X  

 ejendom 2.333.431 kr.
Ansat salgssum 3.472.625 kr.
Selvangiven salgssum for Y  

 ejendom 289.000 kr.
Ansat salgssum 410.000 kr.
Landsskatterettens afgørelse Ansat salgssum for X  

 ejendom, 3.472.625 kr.
 Stadfæstes.
 Selvangiven salgssum for Y  

 ejendom, 289.000 kr.
 Godkendes.
Sagens oplysninger A har den 1. januar 2000  

 solgt ejendommene X og Y til hovedaktionær B for henholdsvis 2.333.421 kr. og  

 289.000 kr.
Ejendommene var pr. 1/1 1999 vurderet til henholdsvis 2.600.000  

 kr.  

 og 340.000 kr.
 Selskabet havde pr. 1. maj  

 1997 købt ejendommen X, som var en ubebygget grund, hvorpå selskabet i  

 1997/98  

 lod opføre et enfamilieshus med et bebygget areal på 185 m² og udnyttet  

 tagetage 130 m² med et samlet beboet areal på 315 m².
Selskabet havde pr. 19. juni  

 1995 købt ejendommen Y, for 410.000 kr.
Ejendommen er et sommerhus på 55 m²  

 og  

 udnyttet tagetage 22 m².
Selskabsbeskatningens afgørelse Ejendommen skal overdrages  

 til en pris, der svarer til, hvad en uafhængig tredjemand ville have betalt  

 på  

 tidspunktet, hvor bindende aftale er indgået.
Ved vurderingen af om en  

 overdragelse er sket på armslængde vilkår, ligningslovens § 2, vil den  

 offentlige ejendomsvurdering som udgangspunkt kunne anses for udtryk for  

 ejendommens handelsværdi.
Selskabsbeskatningen vurderer  

 under hensyn til det oplyste i denne sag, at det må lægges til grund, at  

 selskabets kostpris, henholdsvis kr. 410.000 og kr. 3.472.625, er sket med  

 henblik på overdragelse til hovedaktionær og til varetagelse af dennes  

 personlige interesser.
Hovedaktionæren har i kraft af sin bestemmende  

 indflydelse i selskabet haft mulighed for at bestemme, at selskabet skulle  

 erhverve  

 ejendommen, og det er hovedaktionæren alene, som har fået den reelle fordel  

 heraf.
Selskabsbeskatningen finder  

 på dette grundlag, at selskabet ikke kan sælge ejendommen til hovedaktionæren  

 til en lavere pris end til en værdi svarende til de udgifter, selskabet har  

 afholdt på overtagelsesdagen.
Endvidere er hovedaktionær og revisor ved møde  

 den 4.09.1998 orienteret om, at såfremt hovedaktionær købte ejendommene af  

 selskabet, kunne det ikke accepteres, at ejendommen blev solgt til en  

 handelspris, som lå under selskabets kostpris.
 Differencen mellem selskabets  

 kostpris, og den pris ejendommene er solgt videre til hovedaktionæren, anses  

 herefter for maskeret udlodning til hovedaktionæren.
Klagerens påstand og argumenter B, som er hovedaktionær i  

 selskabet A A/S, købte den 1. januar 2000 ejendommen X af selskabet til kr.  

 2.333.433. Skattecentret har anført, at man ikke vil acceptere en  

 overdragelsespris, som ligger under selskabets kostpris på kr. 3.472.625 kr.,  

 idet overdragelsen skal ske på armslængde vilkår, da parterne er  

 interesseforbundne jf. ligningslovens § 2.
 Ved købsaftalens indgåelse  

 den 1. januar 2000 og ved skødets underskrivelse den 28. marts 2000 var den  

 senest offentliggjorte ejendomsværdi for ejendommen værdien pr. 1. januar  

 1999,  

 som var fastsat til kr. 2.600.000. Ejendomsvurderingen pr. 1. januar 2000  

 blev  

 offentliggjort den 1. april 2000.
Praksis ved overdragelse af  

 fast ejendom mellem en hovedaktionær og et selskab er ifølge  

 Ligningsvejledningen  

 den, at ejendommen som udgangspunkt kan overdrages indenfor +/÷ 15 % af den  

 seneste kontante ejendomsværdi.
En række forhold kan dog medføre, at  

 ejendomsvurderingen er uegnet at anvende.
Dette er tilfældet, hvis  

 ejendomsvurderingen er fejlbehæftet, eller f.eks. hvis et selskab har  

 moderniseret ejendommen, således at denne er blevet tilført en væsentlig  

 værdiforøgelse, som der ikke er taget hensyn til i ejendomsvurderingen.
 Ejendomsvurderingerne for de  

 2 omhandlede ejendomme - X og Y  er ikke fejlbehæftede, og der er  

 heller ikke  

 foretaget ombygninger på ejendommene efter sidst kendte vurdering på  

 overdragelsestidspunktet.  

 Selskabet købte grunden til X i 1997, hvorpå man opførte et parcelhus i  

 1997/1998. Opførelsesudgifterne indgik således i ejendomsvurderingen pr. 1/1  

 1999. Der er herefter en fast praksis for, at ejendommene kan sælges inden  

 for  

 +/÷ 15 % af den seneste kontante ejendomsværdi.
 Repræsentanten har i brev af  

 2. marts 2005 kommenteret kontorindstillingen, hvori der er indstillet  

 stadfæstelse vedrørende ejendommen X:
For så vidt angår salget af  

 ejendommen X til hovedaktionæren pr. 1. januar 2000 fremgår det ikke af  

 kontorindstillingen, at der skulle være grundlag for at antage, at den  

 anvendte  

 ejendomsvurdering skulle være forkert.
Som begrundelse for at indstille, at  

 overdragelsesprisen ansættes til kostprisen, anføres blot, at  

 ejendomsoverdragelsen er omfattet af afsnittet "specielle  

 ejendomme"  

 i Ligningsvejledningen S.F.2.3.2, idet der herved især er henset til den  

 relativt korte tid mellem erhvervelse/opførelse og salg.
 Af afsnittet "specielle  

 ejendomme" i Ligningsvejledningen fra 2000, afsnit S.F.2.3.2, fremgår  

 imidlertid  

 ikke, at reglen om, at ejendomsvurderingen kan anvendes som overdragelsessum,  

 når der ikke er grundlag for at antage, at ejendomsvurderingen skulle være  

 forkert, fraviges, når der er tale om "specielle ejendomme".  

 Tværtimod henvises der til nogle afgørelser, som taler direkte imod en  

 fravigelse,  

 jf. for eksempel TfS 1996,473 LSR.
I TfS 1996,473 LSR, havde et  

 selskab i 1985-86 ladet opføre et parcelhus til bolig for hovedaktionæren til  

 kr. 4,45 mio.
Ejendommen var ved offentlig ejendomsvurdering pr. 1. januar  

 1994  

 ansat til kr. 2,6 mio.
Hovedaktionæren ønskede at overtage ejendommen til  

 denne  

 pris ÷ 15 %, hvilket Ligningsrådet ved bindende forhåndsbesked ikke  

 ville  

 godkende, bl.a. fordi opførelsen af ejendommen var begrundet i  

 hovedaktionærens ønsker og var af luksuspræget art.
 Landsskatteretten fandt  

 imidlertid, at der ikke var anledning til at fravige de almindelige regler i  

 Ligningsvejledningen (ejendomsvurderingen +/÷ 15 %). Der var henset til,  

 at "der ved ejendomsvurderingen måtte antages at være taget hensyn til  

 omsætningsværdien af de af selskabet efter hovedaktionærens anvisninger 8-9  

 år  

 før overdragelsen foretagne investeringer, og at der ikke efter  

 vurderingstidspunktet var foretaget væsentlige forbedringer, der kunne  

 påvirke  

 handelsværdien.
Det fandtes herefter på dette  

 grundlag betænkeligt at anvende selskabets anskaffelsessum som udgangspunkt  

 for beskatningen under de foreliggende omstændigheder, herunder særlig den  

 tidsmæssige  

 afstand mellem opførelse og salg." Af ovennævnte afgørelse kan  

 fastslås, at der - også hvor der er tale om en "speciel ejendom" -  

 ikke er grundlag for at tilsidesætte en overdragelse fra selskabet til  

 hovedaktionæren til den seneste offentliggjorte ejendomsværdi +/- 15 %,  

 hvor der ikke efter vurderingstidspunktet er foretaget væsentlige  

 forbedringer, der kan påvirke handelsværdien, og der i øvrigt er en  

 tidsmæssig  

 afstand mellem opførelse og salg.
Dette understøttes modsætningsvist af TfS  

 1996,512 LSR, hvor der også var tale om en "speciel ejendom", jf.  

 nedenfor, og hvor Landsskatteretten som begrundelse for at beskatte  

 hovedaktionæren efter LL § 16 A først og fremmest lagde vægt på, at  

 ombygningen  

 af den omhandlede faste ejendom var sket i umiddelbar forbindelse med  

 overdragelsen fra selskabet og efter den seneste vurdering.
Afgørelsen i TfS 1996,473  

 LSR, understreger således, at skattemyndighederne ikke uden videre i  

 tilfælde,  

 hvor man kan sige, at der er tale om en "speciel ejendom", dvs.  

 begrundet i hovedaktionærens ønsker og af luksuspræget art, kan anvende  

 selskabets  

 anskaffelsespris som beskatningsgrundlag.
Det kan man kun, hvor der er  

 foretaget væsentlige forbedringer efter vurderingstidspunktet, der kan  

 påvirke  

 handelsværdien.
 Endelig illustrerer  

 afgørelsen i TfS 1996,473 LSR, at skattemyndighederne før ikrafttrædelsen af  

 TSS-cirkulære nr. 5 af 15. marts 2000 ikke kunne foretage det friere skøn  

 over  

 ejendommes handelsværdi, som de kan nu, hvor 15 % -reglen ikke længere  

 gælder, og der med indførelsen af ligningslovens § 2, stk. 4, er givet  

 skatteyderen mulighed for at omgøre en disposition, såfremt skatteansættelsen  

 er blevet korrigeret som følge af, at dispositionen ikke har været på  

 armslængdevilkår.
 I TfS 1996,512 LSR, havde  

 selskabet i 1987 erhvervet en ejendom for kr. 400.000, som hovedaktionæren  

 overtog  

 pr. 1. januar 1993 til ejendomsvurderingen pr. 19. december 1992, som var kr.  

 600.000. Ejendommen blev i 1992 ombygget for kr. 744.257. En del af  

 byggeudgifterne blev afholdt efter 1. januar 1993. Landsskatteretten  

 tiltrådte  

 skatteankenævnets afgørelse, således at der ved fastlæggelsen af  

 beskatningsgrundlaget var taget udgangspunkt i den pr. 1. januar 1992  

 offentliggjorte  

 ejendomsværdi på kr. 250.000 med tillæg af de samlede udgifter til  

 ombygningen,  

 som var afholdt herefter.
I modsætning til sagen i TfS  

 1996,512 LSR, og i overensstemmelse med sagen i TfS 1996,473 LSR, er der i  

 det  

 konkrete tilfælde ikke foretaget forbedringer af ejendommen X i umiddelbar  

 tilknytning  

 til salget til hovedaktionæren i 2000. Ombygning og restaurering af  

 ejendommen  

 X er foretaget i 1998, ligesom der ved ejendomsvurderingen for 1999 må være  

 taget hensyn til omsætningsværdien af de foretagne forbedringer.
I 1998 var  

 ejendommen således alene vurderet til grundværdi.
 Da der endvidere ikke efter  

 vurderingstidspunktet i 1999 er foretaget forbedringer, der kunne påvirke  

 handelsværdien af ejendommen, er der således ikke belæg for at antage, at den  

 seneste bekendtgjorte offentlige ejendomsværdi pr. 1. januar 1999 ikke kan  

 anvendes som udtryk for handelsværdien.
På baggrund af ovenstående  

 fastholder vi derfor, at også ejendommen X med rette kunne overdrages til den  

 aftalte pris. Landsskatterettens bemærkninger og begrundelse Ved overdragelse af fast  

 ejendom mellem en hovedaktionær og det af ham beherskede selskab skal  

 ejendommen  

 overdrages til en pris, der svarer til, hvad en uafhængig tredjemand ville  

 have  

 betalt.
Når det skal vurderes, om hovedaktionæren har modtaget en  

 skattepligtig  

 udlodning fra selskabet i forbindelse med overdragelsen, er det således  

 afgørende, om ejendommen er overdraget til handelsværdien.
I en lang række tilfælde kan  

 man gå ud fra, at ejendommens handelsværdi ikke vil afvige væsentligt fra den  

 senest foreliggende ejendomsvurdering.
På grund af den usikkerhed, der er  

 forbundet med værdiansættelsen, vil man i ligningspraksis normalt kunne lægge  

 overdragelsesprisen til grund, hvis denne ligger inden for +/÷ 15 % af den  

 seneste kontante ejendomsværdi med årsreguleringer.
 Det gælder dog ikke, hvis  

 overdragelsen må anses for omfattet af den praksis, der er omtalt i  

 Ligningsvejledningen  

 afsnit S.F. 2.3.2., hvorefter overdragelsessummen skal ansættes til  

 kostprisen,  

 når selskabet har afholdt store udgifter på ejendommen kort før overdragelsen  

 til hovedaktionæren.
 Overdragelsen af ejendommen X  

 vedrører et enfamilieshus, som selskabet opførte i 1997/98 til brug for  

 hovedaktionæren, og som denne flyttede ind i november 1998.  

 Anskaffelsessummen  

 udgjorde 3.472.625 kr.
Landsskatteretten kan efter  

 det oplyste tiltræde den foretagne ansættelse, hvorefter ejendommens  

 overdragelsessum skal ansættes til kostprisen, idet retten i lighed med  

 tidligere sager har henset til den relativ korte periode mellem opførelsen og  

 salget af ejendommen til hovedaktionæren.
Den påklagede ansættelse vil  

 således  

 på dette punkt være at stadfæste.
 For så vidt angår ejendommen  

 Y finder Landsskatteretten efter det oplyste ikke, at der er grundlag for at  

 tilsidesætte den mellem selskabet og hovedaktionæren fastsatte  

 overdragelsessum  

 på 289.000 kr. for ejendommen svarende til den sidst kendte ejendomsvurdering  

 ÷  

 15 %.
