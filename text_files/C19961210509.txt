 Efter forhandling med Dansk Organist og Kantor Samfund fastsætter  

 Kirkeministeriet hermed følgende regler om løn- og ansættelsesvilkår for  

 stillinger som rektor, faste stillinger som lærere, og for timelærere ved  

 folkekirkens kirkemusikskoler.
Stillinger som rektor § 1.  Klassificering af stillinger som rektor ved en  

 kirkemusikskole foretages af Kirkeministeriet efter forhandling med den  

 forhandlingsberettigede organisation.
 § 2.  Stillinger som rektor klassificeres med krav om,  

 at den, der ansættes skal have bestået kirkemusikalsk diplomeksamen fra et  

 dansk musikkonservatorium eller af Kirkeministeriet være godkendt i  

 uddannelsesmæssig henseende som ansøger til stillingen.
 § 3.  Kompetencen til at foretage ansættelse og afsked  

 i stillinger som rektor er ved § 12 i Kirkeministeriets bekendtgørelse nr.  

 1132 af 13. december 1996 om folkekirkens kirkemusikskoler henlagt til  

 kirkeministeren, der træffer afgørelse efter indstilling fra bestyrelsen.
 § 4.  Stillinger som rektor klassificeres i lønramme  

 34 med et særligt tillæg, svarende til forskellen mellem lønramme 34 og  

 lønramme 37 pr. 1. april 1996 kr. 80.462,72 samt et undervisningstillæg  

 svarende til det til enhver tid gældende rådighedstillæg for organister i  

 lønramme 17-23-29 eller højere (grundbeløb pr. 1. oktober 1984 på kr. 8.100,  

 der pr. 1. april 1996 udgør 10.610,68).
§ 5.  Ansættelse i stillinger som rektor sker som  

 tjenestemand i folkekirken.
Ansættelsesvilkårene følger reglerne for  

 tjenestemandsansatte organister i folkekirken.
Stk. 2.  Der ydes løn under sygdom, under fravær som  

 følge af barsel eller adoption, og under ferie.
Der ydes 1,5 pct. i særligt  

 ferietillæg.
 Stk. 3.  Der optjenes ret til pension efter de for  

 tjenestemænd i folkekirken gældende regler.
Faste stillinger som lærer § 6.  Faste stillinger som lærer ved  

 kirkemusikskolerne klassificeres af Kirkeministeriet med krav om, at den, der  

 ansættes skal have bestået kirkemusikalsk diplomeksamen,  

 diplomeksamen/musikpædagogisk eksamen i pågældende disciplin fra et dansk  

 musikkonservatorium, eller af Kirkeministeriet være godkendt i  

 uddannelsesmæssig henseende som ansøger til stillingen.
 § 7.  Kompetencen til at foretage ansættelse og afsked  

 i faste stillinger som lærere er ved § 12 i bekendtgørelse nr. 1132 af 13.  

 december 1996 om folkekirkens musikskoler henlagt til den enkelte  

 kirkemusikskoles bestyrelse efter indstilling fra kirkemusikskolens rektor.
 § 8.  Faste stillinger som lærere klassificeres i  

 lønramme 17-23-29, 16-21-29-31 eller højere med et undervisningstillæg  

 svarende til det til enhver tid gældende rådighedstillæg for organister i  

 lønramme 17-23-29 eller højere.
 Stk. 2.  Stedtillægget fastlægges ud fra  

 kirkemusikskolens (filialens) beliggenhed, såfremt dette er den ansattes  

 hovedbeskæftigelsested.
 § 9.  Ansættelse i faste stillinger som lærer sker  

 enten som tjenestemand i folkekirken eller på tjenestemandslignende vilkår.  

 Ansættelsesvilkårene følger reglerne for tjenestemands- eller  

 tjenestemandslignende ansatte organister i folkekirken.
 Stk. 2.  Såfremt stillingen har en beskæftigelsesgrad på  

 60 pct. eller derover (incl. evt. kombineret beskæftigelse) sker ansættelse  

 på tjenestemandsvilkår.
Stk. 3.  Der ydes under sygdom, under fravær som følge  

 af barsel eller adoption og under ferie.
Der ydes 1,5 pct. i særligt  

 ferietillæg.
 Stk. 4.  For faste stillinger som lærer med  

 tjenestemandsvilkår optjenes ret til pension efter de for tjenestemænd i  

 folkekirken gældende regler.
 Stk. 5.  For faste stillinger som lærer på  

 tjenestemandslignende vilkår følges retningslinierne i Kirkeministeriets  

 cirkulæreskrivelse af 12. oktober 1994 om pensionsordning for  

 tjenestemandslignende ansatte organister under Akademikernes  

 Centralorganisation.
 § 10.  Der henvises i øvrigt til aftale af 10.  

 december 1996 mellem Kirkeministeriet og Dansk Organist og Kantor Samfund om  

 timetalsberegning m.v. for fastansatte lærere og timelønsberegning for  

 timelærere på kirkemusikskolerne.
Timelærere § 11.  Timelærere skal have bestået kirkemusikalsk  

 diplomeksamen eller diplomeksamen/musikpædagogisk eksamen i pågældende  

 disciplin fra et dansk musikkonservatorium.
 § 12.  Kirkeministeriet kan godkende organister,  

 musikere eller musikpædagoger med tilsvarende uddannelse i udlandet som  

 ansøgere til disse stillinger.
 § 13.  Timelærere ansættes og afskediges af  

 kirkemusikskolens bestyrelse efter indstilling fra kirkemusikskolens rektor.
 § 14.  Timelærere, ansættes for et undervisningsår ad  

 gangen, og der aflønnes på timelønsbasis efter lønramme 16-21-29-31,  

 stedtillæg II.
 Stk. 2.  De nærmere bestemmelser om timelønsberegningen  

 fremgår af aftale af 10. december 1996 mellem Kirkeministeriet og Dansk  

 Organist og Kantor Samfund om timetalsberegning m.v. for fastansatte lærere  

 og om timelønsberegning for timelærere på kirkemusikskolerne.
 § 15.  Lønnen udbetales månedsvis bagud.
§ 16.  Der tilkommer timelærere feriefrihed efter  

 ferieloven.
Der ydes 12 1/2 pct. i feriegodtgørelse efter ferielovens regler.
 § 17.  Der oppebæres ikke løn under sygdom og under  

 fravær i forbindelse med barsel eller adoption.
 § 18.  Ansættelsesforholdet kan af timelæreren opsiges  

 med 1 måneds varsel til udgangen af en måned.
Stk. 2.  Opsigelse skal af skolen meddeles med 1 måneds  

 varsel til fratræden ved en måneds udgang i de første 6 måneders ansættelse  

 ved skolen.
Har ansættelsen varet længere end 6 måneder, forhøjes varslet til  

 3 måneder.
Øvrige bestemmelser § 19.  Rektorer, lærere i faste lærerstillinger,  

 øvrige faste lærere og timelærere er omfattet af Dansk Organist og Kantor  

 Samfunds tillidsmandsordning i det stift, hvor den pågældende har  

 hovedbeskæftigelse.
 § 20.  Reglerne i vejledning af 24. februar 1994 om  

 arbejdsgiverens pligt til at underrette arbejdstageren om vilkårene for  

 ansættelsesforholdet finder anvendelse på de i dette cirkulære omtalte  

 ansættelsesforhold.
 § 31.  Oprettelse af en kombinationsstilling i  

 lønrammesystemet og en ansættelse som kirkemusikskolelærer skal godkendes af  

 Kirkeministeriet, der samtidig fastsætter vilkårene for  

 kombinationsansættelsen.
Ikrafttrædelses- og overgangsbestemmelser § 22.  Cirkulæret træder i kraft den 1. januar 1997.
 § 23.  Det overlades til Sjællands Kirkemusikskole  

 efter forhandling med den ansatte at træffe afgørelse om, i hvilke tilfælde,  

 der skal ske ændring af ansættelsesforhold, der er etableret i  

 undervisningsåret 1996/1997.
Kirkeministeriet, den 20. december 1996 Steffen Brunes kontorchef /Merete C.
Kjær fuldmægtig Aftale mellem Kirkeministeriet og Dansk Organist og Kantorsamfund I henhold til § 45, stk. 2, i lov om tjenestemænd er indgået følgende  

 aftale:
 Aftale om timetalsberegning m.v. for fastansatte lærere og om  

 timelønsberegning for timelærere på kirkemusikskolerne.
Kapitel 1. Timetalsberegning for fastsansatte lærere § 1. Løntimetallet for en fuldtidsstilling som lærer ved  

 kirkemusikskolerne er 1680 timer årligt.
 Stk. 2. Undervisningstimetallet for en fuldtidsstilling som lærer  

 ved kirkemusikskolerne er 740 timer årligt.
 § 2. Til forberedelse af 1 undervisningstime (60 minutter, hvoraf  

 10 minutter kan holdes som pause til elev/lokaleskift m.v.) beregnes 1 time.
 Stk. 2. 740 undervisningstimer svarer således til 1480 løntimer.
 § 3. Til deltagelse i lærermøder, stævner o. lign., samt hvor der  

 stilles krav om kunstnerisk virksomhd (koncerter, forskning, udarbejdelse af  

 kompendier) fra kirkemusikskolen, beregnes 200 løntimer (præambeltimer)  

 årligt.
 § 4. Såfremt der i stillingen indgår særlige administrative  

 opgaver, nedsættes det årlige antal undervisningstimer tilsvarende, idet 1  

 administrationstime omregnes til 1/2 undervisningstime (1 løntime).
 Stk. 2. Rektor fastlægger omfanget og sammensætningen af  

 administrative opgaver efter den enkelte kirkemusikskolebestyrelses  

 beslutning.
 Stk. 3. Som eksempel på særlige administrative opgaver, jf. stk.  

 2, kan nævnes:
Kapitel 2. Kvotefastsættelse for fastansatte  

 kirkemusikskolelærere § 5. 740 undervisningstimer (incl. omregnede  

 administrationstimer, jf. § 4, stk. 1, svarer til en 100% stilling.. Kvoten i  

 stillinger med beskæftigelsesgrad under 100% beregnes således:
 Stk. 2. Den beregnede kvote indeholder således en forholdsmæssig  

 del af præambeltallet.
 Stk. 3. Kvoter, der ikke er delelige med 5, forhøjes til det  

 nærmest med 5 delelige tal.
 Kapitel 3. Timelønsberegning for timelærere.
 § 6 Timelønnen beregnes som 1/740 af årslønnen på skalatrin 32 i  

 tjenestemændenes lønrammesystem, stedtillæg II med tillæg, svarende til det  

 for organister i lønramme 17-23-29 til enhver tid gældende rådighedstillæg.
 § 7 Forberedelse og administration vedrørende egne elever samt  

 præambel, jf. § 3, er indregnet i timelønnen.
 § 8 Administration, jf. § 4, kan indgå i kontraktansættelsen.  

 Timelønnen for administration beregnes som 1/1680 af den i § 6 nævnte årsløn.
Kapitel 4. Ikrafttræden § 9. Aftalen gælder fra den 1. januar 1997.
