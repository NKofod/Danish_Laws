INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE Bilag 1 Ikke-pensionsgivende løndel Bilag 2 Indplaceringsregler Bilag 3 Løn 1. april 1993 GENERELLE BEMÆRKNINGER Finansministeriet har den 13. oktober 1993 indgået medfølgende  

 organisationsaftale for AF-konsulenter ved AF-kontorerne med HK/STAT og  

 Arbejdsformidlingskontorernes Personales Landsklub.
 Organisationsaftalen udgør sammen med StK-fællesoverenskomsten af 22. juni  

 1993 det samlede overenskomstgrundlag.
(se FCIR 6770 19931019) Den hidtidige organisationsaftale af 29. juli 1991 (APD.nr. 84/91) for  

 AF-konsulenter ophæves hermed.
 Til organisationsaftalen bemærkes generelt, at der indtil videre fortsat  

 vil ske en fortolkning af reglerne på baggrund af de noter, der var anført i  

 cirkulære af 11. december 1989 (APD. nr. 126/89) om overenskomsten for  

 AF-konsulenter.
(se FCIX 6950 19891211) Bemærkninger til organisationsaftalens enkelte bestemmelser Til § 5. Klassificering Der åbnes nu mulighed for i ganske særlige tilfælde og efter forelæggelse  

 for Finansministeriet at klassificere en nyoprettet stilling højere end  

 slutlønnen i lønskalaen i § 3.
 Udgiften skal afholdes af lokallønspuljen eller af en central pulje.
 Reglerne om klassificering af nyoprettede stillinger er udsendt ved  

 Finansministeriets cirkulære af 3. marts 1992 (APD.nr. 20/92).
(se FCIR 6173 19920303) Eventuelle tvivlsspørgsmål forventes forelagt for Finansministeriet.
Finansministeriet Administrations- og Personaledepartementet Den 25. oktober 1993 P.M.V.
 E.B.
Niels Erik Bisgaard ORGANISATIONSAFTALE FOR AF-KONSULENTER VED AF-KONTORERNE Nedennævnte bestemmelser supplerer og/eller fraviger fællesoverenskomsten  

 mellem Finansministeriet og Statsansattes Kartel (StK).
§ 1.  Organisationsaftalens dækningsområde AF-konsulenter ved Arbejdsformidlingskontorerne.
§ 2.  Lønmæssige forudsætninger Ansættelse som AF-konsulent kan som hovedregel først finde sted efter det  

 fyldte 20. år.
Forudgående beskæftigelse kan medregnes efter de  

 retningslinier, der fremgår af bilag 2.
§ 3.  Løn Løn efter følgende for statstjenestemænd i stedtillægssats VI gældende  

 skalatrin:
Den lønmæssige indplacering kan maksimalt finde sted på næstsidste  

 løntrin.
Oprykning til sluttrin finder sted efter 2 års ansættelse på  

 næstsidste løntrin.
§ 4.  Pension AF-konsulenter indtræder ved ansættelsen i den ved kontrakt mellem  

 Arbejdsmarkedsstyrelsen og Forsikringsselskabet Tryg eller en anden under  

 forsikringsrådets tilsyn etableret pensionsordning, der kan godkendes af  

 Finansministeriet.
 Stk. 2. Ansatte, der pr. 1. januar 1982 er overgået til aflønning som  

 AFkonsulent, og som hidtil har været omfattet af den med Statsanstalten for  

 Livsforsikring (nu Danica) etablerede ordning, forbliver under denne.
Stk. 3. Som bidrag til den ansattes pensionering betaler vedkommende  

 styrelse 10 pct. af den i § 3 nævnte løn fratrukket de i bilag 1 nævnte  

 beløb.
Endvidere tilbageholder styrelsen i den ansattes løn et beløb på 5  

 pct. af samme beløb, som styrelsen betaler sit bidrag af.
Stk. 4. Pensionsbidragene anvendes til at sikre den ansatte en løbende  

 livsvarig alderspension eller invalidepension samt efter den pågældendes død  

 eventuelle efterladte ægtefælle en livsvarig ægtefællepension.
Endvidere skal  

 pensionsbidragene anvendes til efter den ansattes pensionering eller død at  

 sikre eventuelle børn hver en løbende børnepension.
 Stk. 5. AF-konsulenter, der er ansat med en gennemsnitlig ugentlig  

 beskæftigelse på under 15 timer, er ikke omfattet af stk. 1 - 4. Til de  

 pågældende udbetales derfor nettoløn (95 pct.).
 Stk. 6. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten (bortset fra invalide-  

 og folkepension).
§ 5.  Klassificering af nyoprettede stillinger Såfremt en nyoprettet stilling i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for foranstående lønninger  

 mv., kan der mellem Arbejdsmarkedsstyrelsen og HK/STAT træffes aftale om  

 tillæg til lønnen og eventuelle andre vilkår.
Stk. 2. Såfremt der til en nyoprettet stilling i ganske særlige tilfælde  

 er knyttet ansvar, kompetence og krav om kvalifikationer, der nødvendiggør en  

 aflønning på et skalatrin, der ligger ud over slutlønnen i lønskalaen i § 3,  

 forelægges forslag herom for Finansministeriet til endelig afgørelse efter  

 forhandling med HK/STAT.
Ved ledighed tilbageføres stillingen til den  

 op-rindelige klassificering.
§ 6.  Midlertidig tjeneste i højere stilling Under midlertidig tjeneste i en tjenestemandsstilling i højere charge  

 finder de for tjenestemænd gældende regler om betaling under midlertidig  

 tjeneste i højere stilling anvendelse.
 Stk. 2. Under midlertidig tjeneste i en stilling, hvortil der efter § 5  

 er knyttet tillæg eller som er klassificeret på et højere skalatrin end  

 slutlønnen ifølge § 3, anvendes tilsvarende regler.
 § 7.  Arbejdstid mv.
 De i § 3 omhandlede lønninger er beregnet for fuld arbejdstid, der er 37  

 timer ugentlig inklusive spisepause af indtil 1/2 times varighed pr.  

 arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (max. 8 uger) i gennemsnit  

 udgør 37 timer.
Hvis der mellem institutionen og tillidsrepræsentanten er  

 enighed herom, kan det fastsættes, at arbejdstidsnedsættelsen fra perioden  

 1987 - 1991 (2 timer) opspares til hele fridage til senere afvikling.
 Stk. 2. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
 Stk. 3. Nedsat arbejdstid kan bevilges, når tjenesten tillader det, og i  

 så fald reduceres lønnen og eventuelt kvalifikationstillæg tilsvarende.  

 Såfremt et andragende om nedsat arbejdstid afslås, skal afslaget efter  

 anmodning begrundes skriftligt.
Stk. 4. Den tid uden for tjenestestedets normale kontortid, der medgår  

 til rejsetid i forbindelse med tjenesterejser, afspadseres.
Såfremt  

 afspadsering ikke har været mulig i den måned, som følger efter den måned,  

 hvori tjene-sterejsen har fundet sted, ydes der betaling med 1/1924 af  

 årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler.
§ 8.  Overarbejde Overarbejde bør så vidt muligt undgås.
Såfremt overarbejde undtagelsesvis  

 finder sted, godtgøres det så vidt muligt med tjenestefrihed som hidtil.
Afspadsering af overarbejde sker med tillæg af 50 pct.
I forbindelse med  

 overarbejde ydes der i tiden mellem kl. 17.00 og 06.00 natpenge efter de for  

 tjenestemænd gældende regler.
§ 9.  Fridage Der tilkommer de efter organisationsaftalen ansatte AF-konsulenter fridage  

 efter de for tjenestemænd gældende regler.
§ 10  Flyttegodtgørelse Eventuel godtgørelse til AF-konsulenter ydes for 1. til 6. anciennitetsår  

 efter satserne for lønramme 13 til 14, for 7. til 12. anciennitetsår efter  

 lønramme 17 til 18 og for 13. anciennitetsår og højere efter lønramme 23 til  

 24.
§ 11.  Specielle vilkår Den ansatte er underkastet de til enhver tid for arbejdet fastsatte  

 regler, herunder pligt til at deltage i de af styrelsen tilrettelagte  

 uddannelser.
§ 12.  Organisationsaftalens varighed Denne organisationsaftale gælder fra 1. april 1993 og kan af hver af  

 parterne opsiges med 3 måneders varsel til en 31. marts, dog tidligst til 31.  

 marts 1995.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil en ny organisationsaftale er indgået.
København, den 13. oktober 1993 Finansministeriet HK/STAT P.M.V.
 E.B.
Palle Jensen Niels Paludan Arbejdsformidlingskontorernes Personales Landsklub Aage Sehested Bilag 1 Størrelsen pr. 1. oktober 1984 af den ikke-pensionsgivende del af lønnen,  

 jf. § 4, stk. 3, som reguleres efter reglerne om procentregulering i  

 cirkulære af 14. juli 1993 om aftale om justering af tjenestemandslønninger  

 mv. for perioden 1993 - 1995.
Bilag 2 Retningslinier vedrørende fremtidig lønmæssig indplacering af  

 AF-konsulenter Efter forhandling mellem HK/STAT og Finansministeriet er der enighed om,  

 at nedenstående retningslinier skal lægges til grund i forbindelse med  

 lønmæssig indplacering af AF-konsulenter. 1. Ansættelse som AF-konsulent sker  

 som hovedregel først efter det fyldte 20. år. 2. Ved ansættelsen foretages  

 indplacering på lønskalaen under hensyn til den pågældendes forudgående  

 beskæftigelse og/eller uddannelse . Som hovedregel lægges kun  

 beskæftigelse efter det fyldte 20. år til grund ved indplacering. 3.  

 Enhver forudgående erhvervsmæssig beskæftigelse efter det 20. år medregnes  

 med 1/3. 4. Forudgående erhvervsmæssig beskæftigelse kan kun helt  

 undtagelsesvis medregnes med 1/1 (fx funktion i stilling). 5. Uanset  

 forudgående beskæftigelse og/eller uddannelse kan indplacering ikke finde  

 sted på sluttrin. 6. Forudgående virksomhed efter det fyldte 20. år med  

 tilknytning til samfunds- eller arbejdsmarkedsforhold kan ved indplaceringen  

 medregnes med 2/3. 7. Forudgående arbejde af udadvendt karakter eller  

 forudgående arbejde med store menneskelige kontaktflader (fx ledende  

 arbejde), som er af betydning for den pågældendes virksomhed ved AF, kan ved  

 indplaceringen medregnes med 2/3. 8. Længerevarende uddannelse - med  

 tilknytning til samfunds- eller arbejdsmarkedsforhold - kan ved  

 indplaceringen som udgangspunkt medføre tillæg af 1 1/2 løntrin og maksimalt  

 medføre tillæg på op til 3 løntrin (fx cand.jur., ingeniør, cand.polit.,  

 cand.oecon, cand.scient. pol. eller lignende). Det er en forudsætning herfor,  

 enten at der ikke er gået mere end 3 år efter uddannelsens afslutning, eller  

 at vedkommende har været beskæftiget inden for de i punkt 6 nævnte områder.  

 9. Sker ansættelse før det fyldte 20. år , sker aflønning indtil det  

 fyldte 20. år som hovedregel efter 1. løntrin . Ved det fyldte 20. år  

 foretages indplacering efter disse retningslinier, hvorved beskæftigelse i  

 stillingen før det 20. år medregnes på samme måde som funktion, jf. punkt 4.
 10. Forudgående beskæftigelse i anden stilling ved  

 Arbejdsformidlingen - såvel før som efter det fyldte 20. år - kan ved  

 indplaceringen medregnes med 1/3 til 2/3 (afhængig af beskæftigelsens  

 relation til den nye virksomhed). Ved indplaceringen skal vedkommende som  

 hovedregel mindst placeres på det løntrin, der ligger nærmest over den  

 hidtidige aflønning.
København, den 8. december 1989 Finansministeriet HK/STAT P.M.V.
 E.B.
Palle Jensen Niels Paludan Arbejdsformidlingskontorernes Personales Landsklub Viggo Møller Bilag 3 AF-konsulenter  1. april 1993 Organisationsaftale af 1993 med Arbejdsformidlingskontorernes Personales  

 Landsklub tilsluttet HK/STAT.
 Inden for hvert løntrin angiver første linie årsbeløbene og anden linie de  

 månedlige beløb.
