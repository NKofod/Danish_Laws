Landsskatteretskendelse af 29. april 2003 vedr.
Godtgørelse  

 af olie- og CO  

  

 2  

  

 -afgift Klagen vedrører told- og skatteregionens afgørelse om at ikke  

 anse A A/S  

    

  

 for berettiget til  

 godtgørelse af olie- og CO2-afgift med henholdsvis 40.242 kr. og 1.790 kr. i  

 perioden fra den 1/7-1997 til den 30/6-2001.
Det fremgår, at selskabet blev registreret den 1. januar 1997  

 for losning og andre serviceaktiviteter for fiskerne.
Det fremgår af § 2 i  

 selskabets vedtægter, at selskabets formål er at drive lossevirksomhed og  

 andre  

 serviceaktiviteter på havnen i X samt alle hertil hørende naturlige og  

 sædvanlige aktiviteter efter bestyrelsens skøn.
Selskabet ejes 100 % af A Fiskeriforening (foreningen).  

 Selskabets repræsentant har forklaret, at foreningen er for samtlige  

 fiskefartøjer i X.
Den varetager økonomiske og politiske interesser for  

 fiskerne.
Foreningens medlemmer består af to hovedgrupper, nemlig  

 konsumfiskerne og industrifiskerne.
Selskabets repræsentant har forklaret, at årsagen til stiftelsen  

 af selskabet var, at man ønskede at udskille de aktiviteter, der nu ligger i  

 selskabet.
Aktiviteterne relaterer sig til den del af foreningsmedlemmerne,  

 der  

 er konsumfiskere, og selskabet betjener således alene konsumfiskerne.
Det er  

 målet, at selskabet hvert år skal have et 0-resultat, det vil sige hvile i  

 sig  

 selv.
Der har aldrig været udloddet udbytte.
Selskabet har samme  

 kontorlokaler  

 som foreningen, og tillige fælles personale med foreningen.
Alle selskabets aktiviteter foregår på havneområdet, og i X havn  

 er der ca. 40 konsumfiskere, der benytter sig af selskabet.
Selskabets tre  

 aktiviteter vedrører kun konsumfiskerne.
 For det første er der selve losseaktiviteten, som består i  

 transport af fisk fra fartøjerne til kølerummet (det såkaldte 0-rum), hvor  

 der  

 bliver holdt auktion om morgenen.
 For det andet er der opbevaring af fisk i 0-rummet.
For det tredje er der kasseafdelingen, hvor der udlejes kasser  

 til fiskerne.
Det drejer sig om kasser til anvendelse til havs og til  

 ompakning, klargøring og sortering til auktion.
Selskabet køber kasser ind i  

 store mængder, som fiskerne anvender mod betaling af afgift.
 Det er oplyst, at selskabet har 6 stk. trucks, hvoraf de to  

 anvender diesel som motorbrændstof.
Repræsentanten har forklaret, at når fartøjerne er på vej hjem,  

 melder de ind, hvor meget de har klar til salg, og hvor meget de har, der  

 først  

 skal klargøres til salg.
Fiskerne kan i den forbindelse også få hjælp til  

 selve  

 lastningen i kasser og transport af kasser ud af skibet, hvor man benytter en  

 kran.
Alt sættes på kajen, og selskabet transporterer herefter kasserne med  

 trucks.
Det, som fiskerne selv vejer og sorterer ombord på fartøjet,  

 transporteres direkte ind i 0-rummet.
Det, der ikke er sorteret,  

 transporteres  

 enten direkte til sortering eller til midlertidig opbevaring i 0-rummet med  

 henblik på senere sortering.
Afstanden fra fiskekutter til 0-rummet er mellem 10  50 meter,  

 og sortering foregår i et lokale, der støder op til 0-rummet.
Ved sorteringen  

 sorteres fiskene efter art og størrelse, de ompakkes, omises og vejes.
Til  

 dette arbejde er ansat særligt personale i selskabet.
Således betjenes  

 truckene  

 altid af selskabets ansatte, ligesom der er ansat specielle lastmænd  

 (lastoptagere) til optagning af fisk fra fartøjerne.
Tilsvarende varetages  

 sorteringsarbejdet i sorteringsrummet også af selskabets ansatte.
Baggrunden for, at arbejdet er indrettet således, er ønsket om  

 koordinering og sortering i rækkefølge.
Hvis man ikke havde denne  

 koordinering,  

 ville der opstå kaos, når der f.eks. kommer 10 fartøjer ind samtidigt.
Fiskene sælges herefter på auktion om morgenen til  

 repræsentanter fra fiskefabrikkerne.
Hovedparten af fiskene sælges til  

 fabrikker uden for byen, hvor transporten af fiskene til fabrikken sker med  

 lastbil.
De resterende fisk, som er solgt til fabrikker i byen, transporterer  

 fabrikkerne selv.
Selskabet foretager ikke transport af fiskene ud til køber.  

 Transporten fra 0-rummet og til køber (udenbys som indenbys) sørger køber  

 selv  

 for.
Truckene anvendes dog til lastning af lastbiler (ved salg til udenbys  

 fabrikker).
Hver fisker betaler en fast kilopris for forarbejdning, det vil  

 sige for truckkørsel, sortering og 0-rumsafgift.
Hvis fiskeren også har  

 benyttet sig af en lastmand til optagning af fisk fra fartøjet, betales en  

 højere kilopris.
Betalingen herfor modregnes i det beløb, fiskerne får  

 udbetalt, efter at fiskene er solgt på auktion.
 Selskabet har for forbruget af olie til dieseldrevne trucks fået  

 godtgjort olieafgift med i alt 40.242 kr. og CO2-afgift med i alt 1.790 kr.  

 for  

 perioden fra den 1/7-1997 til den 30/6-2001.
 Ved den påklagede afgørelse har told- og skatteregionen ikke  

 anset selskabet for berettiget til godtgørelse af olie- og CO2-afgift med  

 henholdsvis 40.242 kr. og 1.790 kr. i perioden fra den 1/7-1997 til den  

 30/6-2001. Som begrundelse herfor har regionen henvist til § 11, stk. 2 og 3  

 i  

 lov om energiafgift af mineralolieprodukter, (lovbekendtgørelse nr. 701 af  

 28.  

 september 1998) samt Punktafgiftsvejledningen, afsnit F.6.10.1, og afsnit  

 F.6.10.2.
Told- og skatteregionen har anført, at selskabets forbrug af  

 dieselolie anvendt til motorbrændstof ikke kan fradrages efter reglerne for  

 virksomheder, der er registreret for jordbrug, husdyrforbrug, gartneri mv.  

 Således kan landbrugsvirksomheders transport bort fra ejendommens område af  

 egne produkter ved hjælp af virksomhedens traktor ikke sidestilles med  

 selskabets brug af trucks til transport af fisk fra fiskekuttere til  

 fiskeauktionen.
Transportydelsen, som selskabet udfører for fiskere, kan  

 derimod sidestilles med den transport, som transportvirksomheder (vognmænd og  

 maskinstationer) udfører for landmænd, når disse ikke selv udfører  

 transporten  

 bort fra ejendommen af landbrugsprodukter.
Selskabet optræder derfor som  

 entreprenør i forhold til fiskerne, og da selskabet er et  

 aktieselskab, og  

 således en selvstændig juridisk person, er der tale om en fremmed  

 transportydelse for fiskeren.
 Selskabets repræsentant har overfor Landsskatteretten nedlagt  

 påstand om, at selskabet er berettiget til godtgørelse af olie- og CO2-afgift  

 med henholdsvis 40.242 kr. og 1.790 kr.
 Repræsentanten har til støtte for påstanden bl.a. henvist til  

 mineralolieafgiftslovens § 11, stk. 2 og 3, samt Punktafgiftsvejledningens  

 punkt F.6.10 og F.6.12 samt Landsskatterettens kendelse offentliggjort i TfS  

 2000, 820. Repræsentanten har anført, at den aktivitet selskabet udøver, må  

 være at sidestille med en aktivitet, som sædvanligvis udøves i  

 landbrugsvirksomheder, hvorfor selskabets aktivitet er omfattet af  

 mineralolieafgiftslovens § 11, stk. 3.
 Repræsentanten har endvidere anført, at der i Danmark er et  

 princip om hver mand sit fartøj, at hvis f.eks. et selskab ejede  

 alle  

 fartøjer, ville man få godtgørelse, og at der i denne sag ikke er tale om  

 transport til køber, men alene til 0-rummet, hvilket står i modsætning til de  

 eksempler, der er nævnt i vejledningen.
 Landsskatteretten  

 udtaler:
 Efter mineralolieafgiftslovens § 11, stk. 2, kan afgiften for  

 varer, der anvendes som motorbrændstof, ikke tilbagebetales, medmindre  

 motorbrændstoffet anvendes som nævnt i lovens § 11, stk. 3. Endvidere kan der  

 i  

 henhold til CO2-afgiftslovens § 9, stk. 1 jf. stk. 4, ske tilbagebetaling af  

 10  

 % af afgiften for det forbrug, der er fuldt ud tilbagebetalingsberettiget  

 efter  

 § 11 i mineralolieafgiftsloven.
Der kan således ske tilbagebetaling, såfremt motorbrændstoffet  

 udelukkende anvendes til afgiftspligtig virksomhed efter merværdiafgiftsloven  

 med jordbrug, husdyrbrug, gartneri, frugtavl, skovbrug, fiskeri, dambrug  

 eller  

 pelsdyravl, jf. den nugældende bestemmelse i lovens § 11, stk. 3. Der ydes  

 ligeledes afgiftsgodtgørelse for transport fra ejendommens område af egne  

 produkter hidrørende fra nævnte virksomhed.
Afgift af brændstof anvendt i  

 registrerede motorkøretøjer refunderes ikke.
 I henhold til den indtil 1. januar 1999 gældende formulering af  

 olieafgiftslovens § 11, stk. 3, kunne der ske refusion af afgiften af  

 motorbrændstof, der udelukkende anvendtes til virksomhed omfattet af  

 merværdiafgiftslovens § 66.
Bestemmelsen blev oprindeligt og med en anden formulering indsat  

 ved lov nr. 1029 af 19. december 1992. Af bemærkningerne til § 11, stk. 3,  

 fremgår bl.a., at der herved er foretaget en præcisering af, at fritagelsen  

 for  

 landbrug, gartneri mv. også gælder for maskinstationer mv., der udfører  

 markarbejder.
Endvidere fremgår af betænkning afgivet af Skatteudvalget den  

 11.  

 december 1992, at den foreslåede ændring vedrørende afgiftsgodtgørelse for  

 transport hovedsageligt har til formål at præcisere, at landmænd afgiftsfrit  

 kan transportere egne varer, der er produceret i landbruget, bort fra  

 ejendommen ved hjælp af virksomhedens traktorer.
Videre fremgår, at hvis  

 andre  

 end landmanden selv udfører transporten, skal der betales afgift.
Ved § 3 i lov nr. 435 af 26. juni 1998 blev bestemmelsen i  

 lovens § 11, stk. 3, indsat med den nugældende formulering.
Af bemærkningerne  

 fremgår bl.a., at det afgørende for, om der kan ydes godtgørelse efter  

 bestemmelsen er, hvilken aktivitet der er tale om (f.eks. mark- og  

 skovarbejde),  

 og at det ikke er hensigten, at ændre praksis vedrørende afgrænsningen af de  

 godtgørelsesberettigede aktiviteter.
Landsskatteretten finder, at selskabet ikke er berettiget til  

 godtgørelse af olieafgift og CO2-afgift.
Selskabets aktiviteter kan ikke  

 anses  

 for at være fiskerivirksomhed som omhandlet i mineralolieafgiftslovens § 11,  

 stk. 3. Retten har herved henset til, at selskabets aktiviteter med losning,  

 opbevaring af fisk og udlejning af kasser ikke kan karakteriseres som  

 fiskerivirksomhed.
 Landsskatteretten finder endvidere, at selskabets transport af  

 fisk ikke er omfattet af mineralolieafgiftslovens § 11, stk. 3, 2. pkt.  

 Retten  

 har herved lagt vægt på, at lovens ordlyd og forarbejder må forstås således,  

 at  

 det kun er virksomhedens egen transport af egne produkter bort fra  

 virksomheden, der er omfattet af bestemmelsen.
 Det er derfor med rette, at virksomheden ikke er anset for  

 berettiget til godtgørelse for olie- og CO2-afgift i medfør af  

 mineralolieafgiftslovens § 11, stk. 3, samt CO2-afgiftslovens § 9, stk. 1,  

 jf.  

 stk. 4.
