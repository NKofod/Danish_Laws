Landsskatteretskendelse vedr.
Udenlandsk arbejdskraft -  

 indeholdelse af A-skat og arbejdsmarkedsbidrag Klagen vedrører pligt til at  

 indeholde A-skat og arbejdsmarkedsbidrag i forbindelse med anvendelse af  

 udenlandsk arbejdskraft.
Landsskatterettens afgørelse ToldSkat har anset klageren  

 for pligtig til at indeholde A-skat og arbejdsmarkedsbidrag.
 Landsskatteretten stadfæster  

 ToldSkats afgørelse.
Sagens oplysninger Klageren er håndværksmester  

 og ejer af B A/S, der driver bygge- og anlægsvirksomhed.
Klageren ejer en  

 ejendom i X.
 Klageren har den 8. februar  

 2005 indgået en aftale, hvoraf bl.a. fremgår følgende:
Accept Sag.: Totalrenovering af  

 sommerhus i X.
 Hermed overdrager A som  

 bygherre, C v/ D (udenlandsk firma), som totalentreprenør at udføre følgende:
·  

  

 	  

 alle arbejder og leveringer iht.  

 arbejdsbeskrivelsen af d. 01.01.2005 Ovennævnte punkt udføres til  

 en samlet pris af kr. 130.000,00 excl. moms.
 Følgende dokumenter er en del  

 af acceptens aftalegrundlaget:
Nærværende accept Ejendommen i X  

 arbejdsbeskrivelse af d. 1-1-2005.
ABT 93 Arbejderne skal  

 være færdiggjort senest d. 01.04-2005.
(...) Klageren har ikke fremlagt  

 den i kontrakten nævnte arbejdsbeskrivelse af 1. januar 2005.
Ifølge et brev fra Y Politi  

 til Z Politi dateret 2. marts 2005 har Y Politi fredag den 25. februar 2005  

 anholdt fire polakker, der var ved at renovere en villa i Å.
Det fremgår af  

 brevet, at polakkerne arbejdede for D, der imidlertid hverken kunne  

 dokumentere, at de arbejdede for ham, eller at de arbejdede lovligt i  

 Danmark.  

 Y Politi har mistanke om, at polakkerne fra den 1. marts 2005 til den 1.  

 april  

 2005 vil arbejde på ejendommen i X.
ToldSkat har den 14. april  

 2005 skrevet til C v/ D, at denne som direktør og ejer af firmaet i Polen  

 efter  

 ToldSkats opfattelse ikke samtidig kan lede og fordele det arbejde, som hans  

 medarbejdere udfører, i både Danmark og i Polen, at det er ToldSkats  

 opfattelse  

 at D ikke er til stede som arbejdsgiver i Danmark, at klageren efter  

 ToldSkats  

 opfattelse må anses for arbejdsgiver for de polske håndværkere, der har  

 arbejdet i X, og at klageren derfor er pligtig til at indeholde skat i  

 håndværkernes  

 løn.
Af brevet fremgår endvidere, at hvis D eller dennes medarbejdere har  

 indvendinger mod dette, skal de rettes til ToldSkat inden 14 dage.
 ToldSkat har ikke modtaget  

 svar på brevet fra hverken D eller nogen af dennes medarbejdere.
 Klagerens repræsentant har  

 fremlagt en liste, hvorpå der angives at være sket fem a conto betalinger  

 vedrørende ejendommen i X i perioden marts til maj 2005. De samlede  

 betalinger  

 ifølge denne liste har udgjort 110.000 kr.
 Klagerens repræsentant har  

 fremlagt kopi af en anmeldelse om momsregistrering af C v/ D hos ToldSkat.  

 Anmeldelsen er telefaxet fra B A/S den 4. marts 2005. Det oplyses, at den  

 momspligtige virksomhed er påbegyndt den 21. februar 2005.
 ToldSkat har den 9. august  

 2005 bl.a. meddelt Landsskatteretten, at C v/ D så vidt vides endnu ikke er  

 blevet registreret i Danmark.
ToldSkats afgørelse ToldSkat har anset klageren  

 for pligtig til at indeholde af A-skat samt arbejdsmarkedsbidrag i  

 forbindelse  

 med anvendelse af indlejet udenlandsk arbejdskraft og har som følge heraf  

 gjort  

 hæftelse for ikke indeholdte beløb gældende over for klageren.
Klageren anses for hvervgiver  

 for fire polske håndværkere, der er udlejet til ham af firmaet C.
Ved  

 vurderingen af om der er tale om arbejdsudleje, er der lagt vægt på, at det  

 polske firma stiller medarbejdere til rådighed for at udføre arbejde for  

 klageren, at firmaet C ikke er registreret i Danmark, at det er klageren, der  

 som ejer af ejendommen må anses for ansvarlig for arbejdet, at klageren som  

 håndværksmester og som ejer af huset har haft den daglige styring af arbejdet  

 på sommerhuset, at aftalen om renovering er truffet mellem klageren og det  

 polske firma, og at klageren, som ejer og direktør/arbejdsgiver i bygge- og  

 anlægsvirksomheden B A/S har kendskab til reglerne om arbejdsudleje.
De polske håndværkere  

 oppebærer indkomst hidrørende fra virksomhed udført her i landet, og denne  

 indkomst anses, jf. kildeskattelovens § 43, stk. 2, litra h, for A-indkomst.  

 De  

 polske håndværkere er begrænset skattepligtige af lønindkomsten, jf.  

 kildeskattelovens § 2, stk. 1, litra c.
Klageren er derfor, jf.  

 kildeskattelovens § 46, stk. 1, pligtig til at indeholde A-skat på 30%  

 brutto,  

 jf. kildeskattelovens § 2, stk. 3, og kildeskattelovens § 48 B.
 Klageren er ligeledes pligtig  

 til at indeholde arbejdsmarkedsbidrag med 8%, jf. arbejdsmarkedsfondslovens §  

 8, stk. 2.
 Ifølge den dansk-polske  

 dobbeltbeskatningsoverenskomsts artikel 15 har Danmark beskatningsretten til  

 vederlag, der udbetales for det arbejde, der er udført for klageren.
I mangel af oplysninger om  

 den enkelte medarbejders navn og adresse samt manglende oplysning om den  

 enkelte medarbejders løn m.v., er det ToldSkats opfattelse, at klageren  

 skulle  

 indeholde et beløb svarende til 30% af det til udbetalte beløb.
På det  

 foreliggende grundlag ansættes skatten derfor til 30% af det aftalte honorar  

 på  

 130.000 kr., svarende til 39.000 kr.
 Klagerens pligt til at  

 indeholde arbejdsudlejeskat gælder også eventuelle andre udbetalinger  

 vedrørende  

 løn til det polske firma.
 Selskabet hæfter for den  

 eventuelt ikke indeholdte A-skat m.v., jf. kildeskattelovens § 69.
Klagerens påstand og argumenter Klagerens repræsentant har  

 fremsat påstand om, at klageren ikke er pligtig til at indeholde A-skat og  

 arbejdsmarkedsbidrag af entreprisesummen på 130.000 kr.
De fire polske håndværkere  

 var ikke arbejdsudlejet til klageren, men var ansat af firmaet C.
Som  

 dokumentation herfor henvises til den fremlagte acceptskrivelse vedrørende  

 entreprisekontrakten, der er underskrevet af den polske entreprenør, til den  

 fremlagte kvittering for betalte a conto beløb, og til den fremlagte  

 momsregistrering for C i Danmark.
Landsskatterettens bemærkninger og begrundelse På det for Landsskatteretten  

 foreliggende grundlag er retten enig med ToldSkat i, at de polakker, der har  

 udført arbejde for klageren, må anses for arbejdsudlejede til ham.
 Retten har herved bl.a.  

 henset til, at C v/ D har stillet medarbejdere til rådighed for at udføre  

 arbejde for klageren på dennes ejendom i X, at klageren som ejer af  

 ejendommen  

 og endvidere som er ejer af og direktør for en bygge- og anlægsvirksomhed må  

 antages at have haft den daglige styring af arbejdet, at klageren ikke har  

 fremlagt den i aftalen af 8. februar 2005 nævnte arbejdsbeskrivelse af 1.  

 januar 2005, og at C v/ D ikke har reageret på ToldSkats henvendelse.
 De  

 polske arbejdstagere er omfattet af begrænset skattepligt til Danmark, jf.  

 kildeskattelovens § 2, stk. 1, litra c.
 Klageren  

 skal indeholde 30%s bruttoskat i de polske arbejdstageres løn, jf.  

 kildeskattelovens § 2, stk. 3 og § 48.
ToldSkat  

 har af mangel af oplysninger om de polske arbejdstageres løn fastsat  

 indeholdelsespligten til 30% af det samlede vederlag til C v/ D.
Der er ikke  

 grundlag for at tilsidesætte dette.
 Hvervgiveren  

 hæfter for en eventuelt manglende indeholdelse af A-skat, jf.  

 kildeskattelovens  

 § 69.
 Retten  

 lægger til grund, at der ikke er beregnet arbejdsmarkedsbidrag m.v. af det  

 udbetalte vederlag, fordi de polske medarbejdere er omfattet af social  

 sikring  

 i Polen.
 Den  

 påklagede afgørelse stadfæstes herefter.
