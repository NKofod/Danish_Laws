Ledningsført vand   eftergivelse af  

 vandafgift ved vandspild Meddelelse:
Der har overfor styrelsen været rejst  

 spørgsmål om eftergivelse af vandafgift ved vandspild  

 forårsaget af brud på skjulte vandinstallationer i ejendomme til  

 boligformål, bl.a. vedrørende ejendomme med flere boligenheder  

 og forholdsmæssig nedsættelse af mindstekravet.
På den  

 baggrund har styrelsen fundet anledning til at udsende en meddelelse om  

 styrelsens opfattelse af disse spørgsmål.
 Lovgrundlag mv.
Vandafgiftslovens § 25, stk. 2 har følgende ordlyd:  

 Stk 2. De statslige told- og skattemyndigheder kan over for virksomheder, der  

 er registreret efter § 4, stk. 1, eftergive den del af afgiften, der  

 vedrører vandspild forårsaget af brud på skjulte  

 vandinstallationer i ejendomme til boligformål.
Eftergivelse kan ske,  

 når vandspildet kan dokumenteres henregnet til ejendommen på en  

 sådan måde, at den registrerede virksomhed kan opkræve  

 vederlag for vandspildet hos forbrugeren.
Eftergivelsen sker efter reglerne i  

 stk. 3-7.
Vandafgiftslovens § 25, stk. 4 og 5 har følgende ordlyd:  

 Stk 4. De statslige told- og skattemyndigheder kan kun eftergive afgiften i  

 samme omfang, som den registrerede virksomhed afstår fra  

 opkrævning af afgiften og fra opkrævning af vandprisen over for  

 forbrugeren.
Den registrerede virksomhed udsteder en kreditnota til  

 forbrugeren på det eftergivne beløb inklusive vandafgift.  

 Endvidere kan de statslige told- og skattemyndigheder kun eftergive afgiften  

 i samme omfang, som forbrugeren eftergiver afgiften og prisen for vandet over  

 for lejere i ejendommen, når disse lejere i henhold til en lejeaftale  

 betaler for vandforbruget.
 Stk 5. Eftergivelse gives ikke for den del af kravet, som er mindre end  

 forbrugerens årlige normalforbrug vedrørende den private bolig  

 tillagt 300 m3. Hvis forbrugerens normale afregningsperiode er mindre end et  

 år, nedsættes mindstekravet forholdsmæssigt.
 Af de almindelige lovbemærkninger til vandafgiftslovens § 25, stk. 2  

 til 7 (L158 fremsat i Folketinget 1. februar 2001), vedr. de  

 provenumæssige konsekvenser fremgår følgende:
"Med dette forslag gives eftergivelse for afgift af ledningsført  

 vand i forbindelse med vandspild.
Eftergivelsen dækker kun den del af  

 vandspildet, der ligger udover husstandens normalforbrug med et tillæg  

 på 300 m3 ." Af bemærkningerne til Vandafgiftslovens § 25, stk. 5 (L158 fremsat i  

 Folketinget 1. februar 2001) fremgår følgende:
"Det foreslås, at der indføres en fast mindstegrænse  

 for hvor stor en del af vandspildet, som kan eftergives.
Eftergivelsen  

 foreslås begrænset til det vandspild, der ligger ud over det  

 årlige normalforbrug af vand tillagt 300 m3." "Hvis betalingskravet vedrører en kortere periode end et år,  

 skal mindstekravet nedsættes forholdsmæssigt.
Eksempel: Et brud  

 på en vandinstallation medfører et krav om betaling af i alt 350  

 m3 vand.
På grund af fraflytning vedrører den endelige regning  

 for vandforbruget 3 måneder.
Mindstekravet beregnes da som  

 normalforbruget i den pågældende 3 måneders periode tillagt  

 en fjerdedel af 300 m3, svarende til 75 m3." Af Punktafgiftsvejledningen oktober 2001 (elektronisk) G.5 fremgår  

 følgende:
"Som en boligenhed anses kun lokaler, der er registreret  

 som sådan i BBR-registeret.
Afgiftspligten påhviler ejeren af  

 boligenheden.
Det betyder, at ejeren skal betale afgift af vand, der bruges i  

 enhver privat eller erhvervsmæssigt benyttet boligenhed.  Ethvert  

 ejerforhold/lejemål med eget køkken betragtes som en  

 afgiftspligtig enhed.
En boligenhed kan derfor omfatte flere boligenheder  

 efter lov om afgift af ledningsført vand." Styrelsens opfattelse 1. Ejendomme til boligformål  

Det er styrelsens opfattelse at med ejendomme til boligformål menes  

 helårs-, fritids- og sommerboliger.
 2. Ejendomme med flere boligenheder  

 Der har været tvivl om, hvorledes mindstegrænsen skal  

 opgøres for ejendomme med flere boligenheder, når der har  

 været brud på skjulte vandinstallationer i sådanne  

 ejendomme.
I  loven anvendes formuleringen "forbrugerens årlige  

 normalforbrug vedrørende den private bolig tillagt 300 m3  

 ", og I bemærkningerne anvendes udtrykket "husstandens normalforbrug  

 med et tillæg på 300 m3 " Det fremgår af Punktafgiftsvejledningen, at ethvert  

 ejerforhold/lejemål med eget køkken betragtes som en  

 afgiftspligtig enhed.
En boligenhed kan derfor omfatte flere boligenheder  

 efter lov om afgift af ledningsført vand.
 Efter styrelsens opfattelse betragtes hver enkelt  

 boligenhed i en ejendom, som en husstand.
 Det er derfor styrelsens opfattelse, at i ejendomme med flere  

 lejemål/boligenheder, hvor der ikke sker måling af vandforbrug i  

 den enkelte boligenhed, skal mindstegrænsen opgøres som alle  

 boligenhedernes årlige normalforbrug lagt sammen, altså den  

 samlede ejendoms årlige normalforbrug, tillagt 300 m3 for  

 hver boligenhed.
 På den måde sidestilles lejere med ejere, og  

 der gøres ikke forskel på ejendomme, der har en fælles  

 måler og ejendomme, hvor hver enkelt boligenhed har opsat en  

 måler.
3. Forholdsmæssig nedsættelse af mindstekravet  

 Der har været tvivl om, hvornår der kan være tale om  

 forholdsmæssig nedsættelse af mindstekravet.
Mindstekravet er  

 forbrugerens årlige normalforbrug vedrørende den private bolig  

 tillagt 300 m3. Der har især været tvivl om, om  

 mindstekravet kan nedsættes forholdsmæssigt, hvis en forbruger  

 ekstraordinært får en afregning fra vandværket for en  

 kortere periode en den normale afregningsperiode, i tilfælde hvor der  

 har været konstateret ledningsbrud og hvor der dermed er sket  

 vandspild.
 I lovens tekst står der, at hvis forbrugerens  

normale afregningsperiode er mindre end et år, nedsættes  

 mindstekravet forholdsmæssigt.
I bemærkningerne til loven står der, at hvis  

betalingskravet vedrører en kortere periode end et år,  

 skal mindstekravet nedsættes forholdsmæssigt.
I  

 bemærkningerne fremgår desuden et eksempel på,  

 hvornår der kan være tale om forholdsmæssig  

 nedsættelse af mindstegrænsen, og det kan fx være i de  

 situationer, hvor der er sket fra eller tilflytning midt i en  

 afregningsperiode, og afregningsperioden derfor er blevet forkortet i forhold  

 til en normal afregningsperiode.
Det er styrelsens opfattelse, at der som hovedregel skal  

 anvendes et mindstekrav på forbrugerens årlige normalforbrug  

 vedrørende den private bolig tillagt 300 m3, når der  

 normalt sker afregning med vandværket en gang om året.
Det er  

 endvidere styrelsens opfattelse,  at der alene sker undtagelse til  

 hovedregelen, i de tilfælde, hvor der normalt sker afregning med  

 vandværket flere gange om året fx. halvårligt, eller ved  

 fra- og tilflytning.
Der kan således ikke ske en afkortning af  

 mindstekravet selvom vandspildet opdages inden den normale afregningsperiode  

 på et år, og derved kan henføres til en kortere bestemt  

 periode.
