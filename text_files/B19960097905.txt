§ 1 I bekendtgørelse nr. 553 af 24. juni 1994 om overvågning af Salmonella i  

 slagtesvin og fersk kød af kvæg og svin, som ændret ved bekendtgørelse nr.  

 779 af 26. august 1996, foretages følgende ændringer:
 1. § 1, stk. 1, affattes således:
» § 1.  De i medfør af kødloven autoriserede  

 eller godkendte virksomheder skal som led i den offentlige veterinærkontrol  

 udtage prøver til undersøgelse for Salmonella i slagtesvin samt fra fersk kød  

 af kvæg og svin.
Endvidere skal virksomhederne føre lister med oplysning om  

 leverandører af dyr til slagtning, herunder antal leverede dyr m.v.  

 Oplysningerne skal i attesteret form løbende indsendes til  

 Veterinærdirektoratet.
Attestationen af oplysningerne skal på de autoriserede  

 virksomheder være foretaget af embedsdyrlægen og på de godkendte virksomheder  

 af den kontrollerende levnedsmiddelkontrolenhed.
Listerne skal opbevares  

 mindst 1 år og på forlangende forevises Veterinærdirektoratet.«.
 2. § 3 affattes således:
 » § 3.  Føring af leverandørlister og indsendelse  

 af oplysninger, jf. § 1, stk. 1, samt udtagelse og indsendelse af prøver,  

 foretagelse af laboratorieundersøgelser, registrering og indberetning af  

 resultater, jf. § 1, § 2 og § 4 a, stk. 1 og 2, skal ske efter  

 Veterinærdirektoratets anvisning.«.
 3. § 5, stk. 1, affattes såledees:
» § 5.  Udgifter i forbindelse med føring af  

 leverandørlister og indsendelse af oplysninger og i forbindelse med  

 udtagning, indsendelse og bakteriologiske undersøgelser af prøver af fersk  

 kød af kvæg og svin afholdes af virksomhederne.
Udgifter til typebestemmelser  

 af Salmonella-positive kulturer afholdes af staten.«.
§ 2 Bekendtgørelsen træder i kraft den 25. november 1996.
Veterinærdirektoratet, den 22. november  

 1996 P.
V.
V.
