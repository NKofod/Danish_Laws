 Kendelse fra Pressenævnet i sag nr.  

 35/1998.
 K har klaget til Pressenævnet over, at Eastern TV  

 ikke har bragt et genmæle fra hende, til trods for at  

 Pressenævnet i kendelse af 3. februar 1998 i sag nr. 156/1997 havde  

 pålagt Eastern TV at offentliggøre et genmæle fra  

 klageren.
Baggrunden for nævnets kendelse var, at Eastern TV i  

 en udsendelse den 26. oktober 1997 havde omtalt klageren og dennes  

 ægtefælle.
Ved kendelsen den 3. februar 1998 udtalte  

 Pressenævnet blandt andet:
 "Pressenævnet finder endvidere, at klageren er  

 berettiget til et genmæle,  hvoraf fremgår, at klageren har  

 oplyst, at hun og hendes ægtefælle ikke har været skilt  

 eller separeret, og at de ikke har modtaget hjælp fra kommunen.
Da klageren ikke har formuleret det genmæle, hun  

 mener, at hun har krav på, og da genmælet skal bringes på  

 urdu, pålægges det herefter den ansvarshavende redaktør af  

 Eastern TV i overensstemmelse med forskrifterne i medieansvarslovens § 39 om  

 offentliggørelse og placering at offentliggøre et genmæle  

 fra klageren i overensstemmelse med nævnets kendelse." Ved samme kendelse udtalte Pressenævnet alvorlig  

 kritik af Eastern TV og pålagde Eastern TV at bringe et resumé  

 af nævnets kendelse.
Da Eastern TV ikke har efterkommet dette  

 pålæg, har Pressenævnet den 10. marts 1998 anmeldt Eastern  

 TV til politiet for undladelse af at efterkomme nævnets påbud om  

 offentliggørelse af et resumé af kendelsen.
 Da Pressenævnet i kendelsen af 3. februar 1998 ikke  

 kunne pålægge den ansvarshavende redaktør at bringe et  

 nærmere angivet genmæle, men alene at bringe et genmæle med  

 et bestemt emnemæssigt indhold, har Pressenævnet ikke tillige  

 anmeldt Eastern TV for undladelse af at efterkomme nævnets påbud  

 om at bringe et genmæle.
 Dette har nødvendiggjort denne sag.
Klageren har anført, at det over for Eastern TV er  

 præciseret, hvad der ønskes bragt som et genmæle, men at  

 dette ikke er sket.
Eastern TV havde på forhånd oplyst, at man  

 ville bringe nævnets kendelse samt genmælet eller en del af samme  

 i Eastern TV's sendetid den 21. marts 1998. I udsendelsen blev bragt  

 følgende (i klagerens oversættelse):
"Den 26. oktober lavede vi et program om "waqars"  

 redaktør, som følge deraf gik ikke han men hans kone (klageren)  

 til Pressenævnet med en klage over udsendelsen.
Pressenævnet har  

 kritiseret os i denne forbindelse.
Selvom vi  ikke sagde noget om (klageren)  

 i vores udsendelse, beklager vi os, hvis det har såret hendes  

 følelser." Klageren har anført, at hun føler sig til  

 grin, efter at dette blev bragt og føler sig mere ydmyget, idet  

 Eastern TV gjorde meget ud af, at det ikke var hendes mand, der klagede.
 Eastern TV har trods gentagne opfordringer hertil ikke  

 udtalt sig i anledning af klagen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Ole Askvig.
 Pressenævnet udtaler:
 Pressenævnet finder fortsat, at klageren er  

 berettiget til et genmæle.
Da klageren nu har forfattet det genmæle, klageren  

 ønsker bragt, og da Eastern TV ikke har udtalt sig i anledning af  

 klagen, pålægger Pressenævnet herved i medfør af  

 medieansvarslovens § 49 den ansvarshavende redaktør af Eastern TV at  

 bringe det genmæle fra klageren, som klageren den 10. februar 1998 har  

 fremsendt til tv-stationens advokat Mogens Kühn.
Genmælet skal  

 bringes i overensstemmelse med bestemmelserne i medieansvarslovens § 39.
 Afsagt den 6. maj 1998.
