INDKALDELSE af ansøgninger om stipendier til STUDIEOPHOLD I NORDEN CIRKULÆRE OM NORDISK UDVEKSLING AF PERSONALE I STATSADMINISTRATIONEN Indledning Med det formål at fremme det nordiske samarbejde blev der efter vedtagelse  

 i Nordisk Ministerråd i 1979 iværksat en udvekslingsordning for personale i  

 statsadministrationerne i de nordiske lande.
Ordningen tager sigte på at give deltagerne mulighed for at udbygge  

 kendskabet til administration, forvaltning og lovgivning i de andre nordiske  

 lande.
Udvekslingsordningen er ikke baseret på, at en deltager konkret bytter  

 plads med en kollega i et andet nordisk land (men udelukker heller ikke  

 dette).
Generelle bemærkninger Ordningen omfatter såvel tjenestemænd som overenskomstansatte og såvel  

 centralt som lokalt ansatte.
 Udvekslingsopholdet kan være af kortere eller længere varighed - dog højst  

 12 måneder - og skal ligge inden for samme kalenderår.
 Til at dække rejseudgifter samt de merudgifter til bolig mv., deltageren  

 har under udvekslingsopholdet, er der på ministerrådets budget afsat et beløb  

 til fordeling i de enkelte lande.
 Beløbet fordeles som stipendier til ophold ved statsinstitutioner i  

 Finland, Island, Norge eller Sverige.
Det er en forudsætning for tildeling af stipendium, at  

 ministeriet/styrelsen bevilger tjenestefrihed med løn i den periode, opholdet  

 varer.
Det er det enkelte ministerium/styrelse, der tager stilling til  

 spørgsmålet om tjenestefrihed med løn.
 I det omfang, en stipendiat oppebærer rådighedstillæg i henhold til  

 kollektiv aftale eller overenskomst, vil dette kunne komme til udbetaling  

 under opholdet under forudsætning af, at han/hun under udvekslingsopholdet  

 påtager sig en tilsvarende merarbejdsforpligtelse.
 Under udvekslingsopholdet optjener stipendiaten sædvanlig lønanciennitet,  

 ligesom opholdet ikke medfører ændring i den pensionsmæssige stilling.
Stipendiet Stipendiet udgør for 1992 6.500 dkr. pr. måned og skal dække merudgifter  

 til bolig og andet.
Desuden godtgør ministerrådet rejseudgifterne, når udvekslingsopholdet  

 begynder og slutter; godtgørelsen dækker billigste offentlige  

 transportmiddel.
Foretrækker en stipendiat at benytte dyrere befordring, må  

 han/hun selv afholde de dermed forbundne meromkostninger.
Hvis opholdet varer 6 måneder eller længere, kan stipendiaten endvidere få  

 godtgjort familiemedlemmers rejseudgifter, hvis de flytter med, ligesom  

 eventuelle udgifter til flytning af nødvendigt bohave i den forbindelse  

 godtgøres efter hjemlandets regler om flyttegodtgørelse.
Desuden betales i  

 sådanne tilfælde 1 fri hjemrejse under opholdet for stipendiaten og dennes  

 familie.
 Udgifter i forbindelse med tjenesterejser under udvekslingsopholdet  

 afholdes af opholdsinstitutionen.
Etablering af udvekslingsopholdet Ansatte, der ønsker at benytte ordningen til et stipendiatophold, må selv  

 indgå aftale herom med den ønskede institution mv. i et andet nordisk land.  

 Det forudsættes, at den ansattes ministerium/ styrelse hjælper med at  

 etablere de fornødne kontakter til andre nordiske myndigheder med henblik på  

 udvekslingsopholdet.
Tildeling af stipendier Ved tildeling af stipendier lægges der vægt på - at ansøgeren har haft en  

 vis tjenestetid i staten, - at opholdet/studiet har en faglig tilknytning til  

 ansøgerens arbejdsområde og er til gavn for både styrelsen og den ansatte, -  

 at opholdet/studiet ikke varer mere end 1 år og ligger inden for et  

 kalenderår.
Stipendiatens forpligtelser Stipendiaten har arbejdspligt under udvekslingsopholdet, ligesom han/hun  

 må følge de i opholdsinstitutionen gældende bestemmelser om arbejdstid og  

 udføre de arbejdsopgaver og arbejdsforpligtelser, der bliver pålagt.
Der  

 gælder tavshedspligt i overensstemmelse med de regler, der er fastsat på  

 stedet, og der må underskrives erklæring herom, såfremt opholdsinstitutionen  

 ønsker dette.
 Stipendiaten skal tilbagebetale stipendiet, hvis: - arbejdspligten ikke  

 overholdes, - udbetalt stipendium ikke er brugt i overensstemmelse med  

 formålet, - udgifterne dækkes af andre stipendieordninger.
 Inden 3 måneder efter hjemkomsten skal stipendiaten gennem sit danske  

 ministerium/styrelse sende en rapport om udvekslingsopholdet, herunder en  

 kort beskrivelse af de praktiske erfaringer, i 2 eksemplarer til  

 Finansministeriet, Administrations- og Personaledepartementet, der  

 videresender et eksemplar til Nordisk Ministerråds sekretariat.
Ansøgninger Ansøgning om udvekslingsophold sendes gennem ansøgerens  

 ministerium/styrelse til Finansministeriet, Administrations- og  

 Personaledepartementet, Bredgade 43, 1260 København K, og skal indeholde  

 følgende oplysninger:
 Ansøgningen forsynes med tjenestestedets udtalelse om interessen i  

 formålet med det ansøgte stipendiatophold samt om, hvorvidt  

 ministeriet/styrelsen agter at yde tjenestefrihed med løn.
Ansøgningsfrist Ansøgningsfristen er den 30. september 1991 med henblik på  

 udvekslingsophold i kalenderåret 1992. Evt. senere modtagne ansøgninger om  

 stipendier vil kunne komme i betragtning, hvis der stadig er midler til  

 rådighed.
Refusion af udgifter Det forudsættes, at vedkommende ministerium/styrelse udbetaler  

 stipendierne forskudsvist.
Stipendieudgifter samt rejseomkostninger vil  

 efterfølgende blive refunderet af Nordisk Ministerråd via Finansministeriet;  

 ministeriet/styrelsen skal derfor snarest muligt efter udvekslingsopholdets  

 afslutning indsende refusionsanmodning bilagt dokumentation for de afholdte  

 udgifter til Finansministeriet, Administrations- og Personaledepartementet,  

 som herefter sørger for refusionen.
Skattepligt Under udvekslingsopholdet opretholdes den fulde skattepligt til Danmark.  

 Stipendiet medregnes som personlig indkomst (B-indkomst). Skatteyderen vil  

 have mulighed for at opnå fradrag i henhold til Ligningsrådets regler om  

 fradrag for lønmodtagere, der udfører arbejde i udlandet, jf.
SD-cirkulære  

 1988-65 af 29. december 1988, der er optrykt som bilag til nærværende  

 cirkulære.
Sygesikring Under udvekslingsopholdet er stipendiaten omfattet af den nordiske  

 overenskomst om ydelser ved sygdom mv., hvilket indebærer, at stipendiaten er  

 sygesikret i kraft af sit medlemskab af den danske sygesikringsordning.
Da  

 stipendiaten ikke betragtes som værende på tjenesterejse, kan den kollektive  

 statslige forsikringsordning ikke anvendes.
Afsluttende bemærkninger Denne skrivelse erstatter Finansministeriets cirkulæreskrivelse af 25.  

 juni 1990, APD.nr. 78/90.
 Finansministeriet anmoder om, at de ansatte i ministeriet og  

 underliggende institutioner gøres bekendt med udvekslingsordningen.
 Eventuelle tvivlsspørgsmål rettes til Finansministeriet, Administrations-  

 og Personaledepartementet, på tlf. 33 92 42 34, hvor også yderligere  

 eksemplarer af denne skrivelse vil kunne rekvireres.
