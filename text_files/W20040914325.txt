 Landsskatteretskendelse vedr. pristalsregulering af  

 vedligeholdelses og forbedringsudgifter ved ejendomssalg.
 Der klages over, at avancen ved salg af ejendommene B og C  

 er ansat til 13.657.949 kr.
 Ansat avance ved salg af ejendomme 13.657.949 kr.
 Landsskatteretten stadfæster afgørelsen.
Selskabet har opgjort avancen ved salg af ejendommene til   

 225.976 kr. efter reglerne i ejendomsavancebeskatningsloven.
Ved opgørelsen  

 af  

 den skattepligtige indkomst, er avancen selvangivet med 0 kr.
Som  

 anskaffelsessum i henhold til ejendomsavancebeskatningslovens § 4, stk. 1 og  

 3,  

 har selskabet valgt at bruge de faktiske anskaffelsessummer pristalsreguleret  

 tilbage til erhvervelsen af grundene i 1961 og opførelsen af bygningerne i  

 1965. Der er endvidere foretaget pristalsregulering af afholdte  

 forbedringsudgifter.
 Avancen ved salg af ejendommene er anset til 13.657.949 kr.  

 med anvendelse af ejendomsværdien pr. 1. januar 1993 + 10 % som  

 anskaffelsessum.
 Avancen er beregnet således :
 Ejendommen B:
Salgssum 30.750.000 Handelsomkostninger -1.242.488 Samlet afståelsessum 29.507.512 Vurdering 1/1 1993 14.500.000 Tillæg 10 % 1.450.000 Fast tillæg 1993-2001 90.000 1993-2002 Foretagne afskrivninger 3.136.902 -771.144 Genvundne afskrivninger 771.144 Samlet anskaffelsessum 19.176.902 10.330.610 Ejertidsnedslag 18 % -1.859.510 Skattepligtig avance 8.471.100 Ejendommen C  

  

 :
Salgssum 15.625.000 Handelsomkostninger -672.482 Samlet afståelsessum 14.952.518 Vurdering 1/1 1993 7.230.000 Tillæg 10 % 723.000 Fast tillæg 1993-2001 90.000 Tillæg for forbedringer over kr. 10.000 1993-2002 1.112.851 Foretagne afskrivninger -80.534 Genvundne afskrivninger 80.534 Frasolgt grundstykke 1996/97 -2.504.863 Samlet anskaffelsessum 6.650.988 8.301.530 Ejertidsnedslag 18 % -1.494.276 Skattepligtig avance 6.807.254 Ejendomsavance, ejendommen B 6.807.254 Ejendomsavance, ejendommen C 8.471.100 Fremført tab 1996/97  ejendommen D -768.259 Fremført tab 1996/97  ejendommen B -1.546.604 Reduktion af tab, 30% jf EBL § 6, stk. 2 694.458 13.657.949 Ifølge TSS cirkulære nr. 2002-18 kan der ikke foretages  

 pristalsregulering fra før 1975 og der kan ikke foretages pristalsregulering  

 på  

 vedligeholdelses- og forbedringsudgifter, jf.
SKM2002.323.TSS.
Det vil derfor  

 være mere fordelagtigt for selskabet at anvende ejendomsværdien pr. 1. januar  

 1993 + 10 % som anskaffelsessum.
Repræsentanten har fremsat principal påstand om, at avancen  

 ved salg af ejendommene ansættes som selvangivet.
Subsidiært er der fremsat  

 påstand om, at  

    

  

 avancen nedsættes til  

 9.938.154 kr.
 Til støtte for den principale påstand, er det bl.a. anført,  

 at selskabet har ret til at pristalsregulere for hele ejertiden frem til og  

 med  

 1993 af den oprindelige anskaffelsessum og senere afholdte udgifter til  

 forbedringer og omforandringer mv.
Ejendomsavancebeskatningsloven trådte i kraft den 1. juli  

 1982, og alle avancer blev herefter efter mere end 3 års ejertid nedsat med  

 20  

 % årligt, dvs. ubetinget fritagelse uanset avancestørrelse efter mere end 7  

 års  

 ejertid.
Pga. skattefriheden efter 7 år ville loven kun få betydning for salg  

 af ejendomme som var anskaffet den 1. juli 1975 eller senere, og pristal blev  

 derfor ikke beregnet for tiden forud derfor.
Pristalsreguleringen havde til  

 formål uanset kort ejertid at fritage enhver form for inflationsskabt  

 prisstigning fra beskatning.
Ifølge § 5, stk. 3, kunne den del af  

 vedligeholdelses- og forbedringsudgifterne, som den regulerede  

 anskaffelsessum  

 kunne forhøjes med, pristalsreguleres efter stk. 1.
 I L 295, fremsat den 19. maj 1993, indgik der i § 1, stk. 4  

 en begrænsning i muligheden for at anvende den faktiske anskaffelsessum i de  

 fremtidige avanceopgørelser, idet dette var udelukket for ejendomme med  

 erhvervelse før 1982. Efter kritik heraf tydeliggjorde skatteministeren  

 motiver  

 og hensigter til overgangen fra 7- års skattefrihed til den skærpede  

 beskatning  

 i et svar til Skatteudvalget af 17. juni 1993 :
Jeg har forstået, at organisationerne og i øvrigt også  

 andre erhvervsgrupper gerne vil have adgang til at kunne anvende den faktiske  

 anskaffelsessum for ejendomme, der er erhvervet før den 1. januar 1982. Det  

 har  

 regeringen naturligvis ingen indvendinger imod, da overgangsreglerne netop er  

 foreslået for at tage hensyn til, at fortjenester før lovens indførelse ikke  

 beskattes, når det viser sig, at der er et sådan behov.
Regeringen har derfor  

 besluttet at fremsætte et ændringsforslag, der gør det muligt, at anvende den  

 faktiske anskaffelsessum for alle ejendomme erhvervet før den 19. maj  

 1993. Ændringsforslaget blev vedtaget.
 I skatteministerens svar på spørgsmål 18 til L 295 er der  

 givet følgende begrundelse for behovet for pristalsregulering frem til 1993 :
Indeksering af anskaffelsessummen blev indført på et  

 tidspunkt, hvor inflationen var høj således, at der hurtigt opstod en stor  

 forskel mellem anskaffelses- og afståelsessummen.
Fortjenester ved afståelse  

 af  

 fast ejendom var ofte samtidig betydelige. Repræsentanten har hertil anført, at inflationen var markant  

 større i første halvdel af 1980erne end op til 1993-reformen, og  

 stigningerne  

 var endnu højere sidst i 1960erne og i første del af 1970erne.
De  

 2  

 omhandlede grunde er anskaffet i 1961, bygningerne er opført i 1965 og  

 forbedret i betydeligt omfang i midten af 1980erne.
 Af motiverne til bestemmelsen om pristalsregulering og de to  

 ministersvar følger det, at inflationsskabte prisstigninger før 1993 forlods  

 skulle fritages fra beskatning via pristalsregulering af anskaffelsessummen  

 og  

 senere forbedringer, at pristalsregulering var særlig påkrævet i perioder med  

 høj inflation og vedtaget med motivering fra situationen i 1970erne og  

 i  

 begyndelsen af 1980erne samt at overgangsreglerne skal tage hensyn til,  

 at  

 fortjenester før den skærpede lovændring ikke beskattes.
 Med baggrund i disse motiver, og henset til de tilfældige  

 omstændigheder der lå bag påbegyndelse af udregning af reguleringstal for  

 1975,  

 er der ikke saglige grunde for at indfortolke skærpet beskatning uden at  

 dette  

 har klar hjemme i overgangsreglerne i lov nr. 427 af 25. juni 1993. TSS  

 cirkulære  

 2002-18 af 28. maj 2002, er ikke fornøden hjemmel til at afvise  

 pristalsregulering af senere forbedringer og for ejerår forud for 1975.  

 Cirkulæret har ikke i sig selv retskraft, det har alene karakter af en  

 vejledning / tjenstlig instruks til de lokale skatteforvaltninger.
Den subsidiære påstand er beregnet til I alt til beskatning  

 :
 Ejendomsavance, ejendommen B  

 	  

    

 	  

    

 6.807.254  

 kr.
 Ejendomsavance, ejendommen C  

 	  

    

 	  

    

 4.751.305  

 kr.
 Fremført tab 1996/97  ejendommen D-  

 	  

    

    

  

 768.259 kr.
 Fremført tab 1996/97  ejendommen B  

 	  

    

 -  

 	  

    

 1.546.604  

 kr.
Reduktions af tab, 30 %, jf.
EBL § 6, stk. 2  

 	  

    

  

    

  

 694.458 kr.
 9.938.154  

 kr.
 Det er hertil anført, at der er ret til at pristalsregulere  

 købe- og byggesummer fra 1975.
 Fortjeneste ved afståelse af fast ejendom opgøres som  

 forskellen mellem på den ene side afståelsessummen omregnet efter stk. 4 og  

 på  

 den anden side anskaffelsessummen opgjort efter stk. 2 eller 3, reguleret  

 efter  

 § 5 og § 5 A, jf. ejendomsavancebeskatningslovens § 4, stk. 1.
Det følger af lovens § 4, stk. 3, at hvis den afståede  

 ejendom er erhvervet før den 19. maj 1993, kan den skattepligtiges  

 anskaffelsessum opgøres som enten  ejendomsværdien pr. 1. januar 1993 med et tillæg på 10  

 pct. eller ejendomsværdien pr. 1. januar 1993 med et tillæg på 10  

 pct. og med tillæg af et beløb opgjort som halvdelen af forskellen mellem  

 denne  

 værdi og ejendomsværdien pr. 1. januar 1996.
Den skattepligtige kan i stedet for opgørelse af  

 anskaffelsessummen efter 1. pkt. vælge at anvende en ansættelse af værdien af  

 den faste ejendom pr. 19. maj 1993, der er foretaget efter den dagældende  

 bestemmelse i vurderingslovens § 4 B.
Uanset 1. og 2. pkt. kan den  

 skattepligtige, hvis den faktiske anskaffelsessum omregnet til kontantværdi  

 efter stk. 2 og tillagt vedligeholdelses- og forbedringsudgifter afholdt  

 inden  

 den 1. januar 1993 er højere end værdien efter 1. og 2. pkt., i stedet vælge  

 at  

 benytte denne anskaffelsessum.   Pristalsregulering blev indført samtidig med  

 ejendomsavancebeskatningsloven i 1982 og blev ophævet ved lov nr. 427 af 25.  

 juni 1993. Det fremgår hverken af lovteksten eller af bemærkningerne hertil,  

 at  

 det fortsat skulle være muligt at pristalsregulere anskaffelsessummen mv.
 Muligheden for at pristalsregulere den faktiske  

 anskaffelsessum  

    

  

 når denne anvendes som  

 indgangsværdi, fremgår således alene af en vejledning om  

 ejendomsavancebeskatningsloven, udsendt af Skatteministeriet i maj 1999 og af  

 Ligningsvejledningen for 1999 og efterfølgende år, samt af Told- og  

 Skattestyrelsens cirkulære nr. 18. af 28. maj 2002.
 Ifølge punkt 3 i cirkulæret er det præciseret, at der ved  

 afståelse af ejendomme, der er erhvervet før den 19. maj 1993, kan ske  

 pristalsregulering af den faktiske anskaffelsessum, når den anvendes som  

 indgangsværdi, dog tidligst fra 1975, og frem til og med 1993. Reglerne om  

 pristalsregulering gælder kun for den faktiske anskaffelsessum og ikke for  

 afholdte vedligeholdelses- og forbedringsudgifter.
Landsskatteretten finder herefter, at i relation til  

 ejendomsavancebeskatningsloven må udgifter til opførelse af bygninger  

 betegnes  

 som forbedringsudgifter omfattet af lovens § 5, stk. 2. Landsskatteretten  

 finder endvidere ikke, at der er grundlag for en udvidet fortolkning af Told-  

 og Skattestyrelsens cirkulære af 28. maj 2002, hverken for så vidt angår  

    

  

 muligheden for at pristalsregulere  

 vedligeholdelses- eller forbedringsudgifterne, jf.
SKM2003.173.LSR eller for  

 så  

 vidt angår den fastsatte periode fra 1975 til 1993.
 Idet det bemærkes at den talmæssige opgørelse ikke i øvrigt  

 er bestridt, stadfæstes skatteforvaltningens afgørelse.
