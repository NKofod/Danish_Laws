 Motornævnet har truffet afgørelse om, at en efterskole samt  

 en amtskommunal folkeskole ikke kan anses som en "lignende  

 institution" i relation til registreringsafgiftslovens  

 fritagelsesbestemmelse om plejehjemsbusser.
Registreringsafgift af  

 motorkøretøjer m.v., Plejehjems-/institutionsbusser - Registreringsafgift af motorkøretøjer  

 m.v., Plejehjems-/institutionsbusser Reference: Registreringsafgiftslovens § 2, stk. 1, nr. 6  

 a 1. Om efterskolen er bl.a. oplyst, at den er et  

 udviklingscenter for en målgruppe, der tidligere blev anbragt på  

 børne- og ungdomspensioner og døgninstitutioner.
Det drejer sig  

 om socialt og bogligt svagtstillede unge.
Som følge af  

 målgruppen har efterskolen en overnormering på ca. 7  

 heltidsstillinger i forhold til en normal efterskole.
Der er i alt 61 elever, hvoraf 8-10 er svært  

 handicappede. 5-8 elever har epilepsi.
De fleste elever er på skolen i  

 to år.
 2. Om den amtskommunale folkeskole er bl.a. oplyst, at der  

 udelukkende gives vidtgående specialundervisning samt omsorg og pleje  

 til elever, som er handicappede på et eller flere områder.  

 Eleverne visiteres til skolen på grundlag af en psykologisk  

 undersøgelse og -henvisning.
 Skolen har 106 elever, hvoraf ca. 25 pct. er fysisk  

 handicappede i en sådan grad, at de er kørestolsbrugere.  

 Eleverne er alle indlæringshandicappede i en sådan grad, at det  

 ikke skønnes, at de kan have rimeligt udbytte af at gå i en  

 almindelig folkeskole.
 En stor del af skolens personale er lærere, men  

 omsorgen for eleverne varetages også af fysioterapeut, psykolog,  

 socialpædagoger og pædagogmedhjælpere, der ligeledes er  

 ansat ved skolen.
 ...
 Af lovbestemmelsen fremgår, at en afgiftsfritaget  

 plejehjemsbus udelukkende må anvendes til befordring af den  

 pågældende institutions egne patienter.
 Begge afgørelser er begrundet med, at eleverne ikke  

 kan anses for at have en sådan patientrelation til institutionen, som  

 forudsættes i fritagelsesbestemmelsen.
