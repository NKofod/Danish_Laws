Et byrådsmedlem havde ført personbil efter at have indtaget spiritus,  

 således at alkoholkoncentrationen i blodet under eller efter kørslen oversteg  

 1,20 promille.
Den pågældende undlod endvidere at udvise fornøden  

 agtpågivenhed, idet der skete sammenstød med en parkeret bil, ligesom den  

 pågældende forlod uheldsstedet uden at give sig til kende eller snarest  

 muligt at underrette skadelidte eller politiet.
Den pågældende overtrådte  

 herved færdselslovens § 53, stk. 1, § 3, stk. 1, og § 9, stk. 2. Efter en  

 konkret vurdering ansås den pågældende for valgbar.
(Fra Valgbarhedsnævnet (j.nr. 470/1993) til et byråd) I skrivelse af 24. februar 1993 har byrådet i henhold til § 101, stk. 4, i  

 den kommunale valglov indberettet, at byrådsmedlem NN ved X Rets dom af 28.  

 januar 1993 er idømt en bøde på 3.000 kr. samt ubetinget frakendelse af  

 førerretten i 1 år for overtrædelse af færdselsloven.
Det fremgår af sagen, at den pågældende den 2. august 1992 i tidsrummet  

 omkring kl. 22.10 har ført personbil fra P-pladsen ved X-hallen ad  

 forskellige veje til Y-vej i Z-by, efter at have indtaget spiritus i et  

 sådant omfang, at alkoholkoncentrationen i blodet under eller efter kørslen  

 oversteg 1,20 promille.
Det fremgår endvidere af sagen, at den pågældende  

 førte personbilen uden at udvise fornøden agtpågivenhed, idet der på  

 P-pladsen ved X-hallen skete sammenstød med en parkeret personbil, ligesom  

 den pågældende efterfølgende forlod uheldsstedet uden at give sig til kende,  

 eller snarest muligt at underrette skadelidte eller politiet.
Blodprøven udtaget den 2. august 1992 kl. 23 viste en alkoholkoncentration  

 i blodet på mindst 1,72 promille.
Retten fandt, at tiltaltes forklaring om at  

 have drukket en øl efter kørslen ikke kunne tilsidesættes.
Det blev ved  

 rettens afgørelse lagt til grund, at blodalkoholkoncentrationen under eller  

 efter kørslen har været mindst 1,21 promille.
 Under hensyn til at retten ikke har fastslået promillens størrelse, men  

 blot har lagt til grund, at blodalkoholkoncentrationen under eller efter  

 kørslen har været mindst 1,21 promille, skal Valgbarhedsnævnet meddele, at  

 nævnet har fundet, at den begåede handling - uanset de krav, der må stilles  

 til personer, der beklæder hverv som medlem af kommunale råd - ikke i  

 almindeligt omdømme gør den pågældende uværdig til at være medlem af  

 kommunale råd, jf. den kommunale valglovs § 4.
 Den pågældende må derfor anses for valgbar.
