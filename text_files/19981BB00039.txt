Fremsat den 6. november 1998 af  

 Birthe Skaarup (DF), Kristian Thulesen Dahl (DF),  

 Pia Kjærsgaard (DF),  

 Inge Refshauge (DF) og Peter Skaarup (DF) Forslag til folketingsbeslutning om gratis influenzavaccination til personer over 65  

 år Folketinget pålægger regeringen at sikre, at  

 personer over 65 år gratis kan blive vaccineret mod influenza.
Bemærkninger til forslaget Det er forslagsstillernes opfattelse, at en  

 generel vaccination til ældre over 65 år vil kunne forhindre  

 mange hospitalsindlæggelser og dødsfald blandt ældre om  

 vinteren som følge af influenza.
De pensionister, som har midler til  

 det, sørger hvert år for at blive vaccineret, men problemet er,  

 at influenzavaccinen er meget dyr.
Det koster mellem 300 og 400 kroner at  

 blive vaccineret, og det er der ikke plads til i et almindeligt  

 folkepensionsbudget.
Derfor undlader mange at lade sig vaccinere med sygdom  

 og hospitalsindlæggelse til følge.
Det er forslagsstillernes opfattelse, at det i fremtiden  

 må og skal være en opgave for det offentlige at sikre, at alle  

 ældre hvert år i oktober/november får et gratis tilbud om  

 vaccination mod influenzaen.
Ud over at hjælpe de ældre mod en  

 ofte smertefuld influenza, vil vaccinationen samtidig kunne aflaste de  

 medicinske afdelinger på landets hospitaler, da mange andre sygdomme  

 følger i kølvandet på en influenza.
Vaccination af  

 ældre vil derfor i længden også betyde besparelser i  

 sygehusvæsenet.
Der må være et ensartet helbred i hele  

 landet.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om gratis  

 influenzavaccination til personer over 65 år.
(Beslutningsforslag nr.
B 39).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
