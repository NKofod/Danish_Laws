 Erstatter: FKOBST O. 375-1 DEC 1973.
FORMÅL 1. Formålet med denne bestemmelse er at give  

 retningslinier for rekvirering og levering af luftfotografier fra  

 flyvevåbnets luftfotoarkiv.
REKVISITION 2. Rekvirering af luftfotografier skal ske skriftligt  

 med angivelse af stednavn, UTM- eller geografiske koordinater for det ønskede  

 område samt evt. foto- og missionsnummer.
3. Rekvisitionen tilsendes Flyvertaktisk Kommando,  

 Kølvrå, 7470 Karup J, således a.
Skoler, operative enheder m.fl. under  

 værnene fremsender rekvisition via respektive værnsstab, operative kommando  

 eller tilsvarende. b.
Kommandomyndigheder, institutioner m.fl. under  

 Forsvarsministeriet eller forsvarskommandoen samt civile statsinstitutioner  

 o.lign. sender rekvisition direkte til Flyvertaktisk Kommando.
 4. Ved prioritetsopgaver kan rekvirering ske direkte  

 ved Flyvertaktisk Kommando under anvendelse af hurtigste meddelelsesmiddel  

 efterfulgt af skriftlig rekvisition som ovenfor anført.
 5. Rekvisitioner, hvis effektuering efter rekvirentens  

 eller Flyvertaktisk Kommandos skøn vil kunne medføre ekstraordinære krav til  

 ressourcer, kan tilsendes eller forelægges Forsvarskommandoen til afgørelse.  

 Rekvisitioner, der stiles direkte til Forsvarskommandoen, skal sendes til  

 efterretning for Flyvertaktisk Kommando.
EFFEKTUERING 6. Levering af luftfotografier vil kun finde sted,  

 hvis det er tjenstligt eller samfundsmæssigt motiveret, og da kun i det  

 omfang Flyvertaktisk Kommando, under hensyntagen til andre opgaver, finder  

 det muligt.
 7. Flyvertaktisk Kommando vil i hvert enkelt tilfælde  

 underrette rekvirenten, hvis unormal lang leveringstid kan forudses.
REFUSION 8. Levering af luftfotografier til enheder under  

 Forsvarskommandoen skal normalt ske uden beregning.
Hermed præsterede ydelser  

 skal dog registreres med henblik på periodiske opgørelser af medgåede  

 omkostninger.
Nærmere aftale herom træffes direkte mellem Flyvertaktisk  

 Kommando og Flyvematerielkommandoen.
 9. Levering til andre myndigheder, institutioner,  

 civile rekvirenter m.fl. afregnes efter Flyvematerielkommandoens nærmere  

 bestemmelse.
