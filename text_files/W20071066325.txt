Klage over manglende diagnosticering af drejet testikel Nævnet fandt grundlag for at kritisere 1. reservelægen for behandlingen af patienten.
Nævnet lagde vægt på, at den objektive undersøgelse hos patienter med eller med mistænkt torsio testis kan være usikker og vanskelig at tolke.
Videre lagde nævnet vægt på, at enhver tvivl bør medføre en operation for at be- eller afkræfte diagnosen.
Nævnet lagde endvidere vægt på, at 1. reservelægen ikke tillagde patientens sygdomssymptomer tilstrækkelig vægt.
Endelig lagde nævnet vægt på, at patientens symptomer ikke tydede på bitestikelbetændelse, men derimod var forenelige med testis torsion.
