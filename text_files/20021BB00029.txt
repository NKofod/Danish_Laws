Fremsat den 7. november 2002 af  

 Pernille Rosenkrantz-Theil (EL) og Line Barfod&nbsp  

 ;(EL) Forslag til folketingsbeslutning om, at Nationalbanken udbyder et betalingskort i lighed med  

 dankortet Folketinget pålægger regeringen at  

 fremsætte lovforslag om, at Nationalbanken udbyder et betalingskort som  

 dankortet, så brugere, butikker og små pengeinstitutter kan  

 sikres en billig og effektiv betalingsformidling uden gebyrer m.m.
Bemærkninger til forslaget Dankortet fungerer i dag som et billigt og  

 effektivt betalingsmiddel.
Brugen af dankortet er steget stærkt, siden  

 det blev indført i 1983. Dankortet er i dag danskernes foretrukne  

 betalingsmiddel, når de skal købe ind i butikkerne.
Der er 3  

 millioner dankort.
Dankortet kan anvendes i næsten alle butikker i  

 Danmark.
Når dankortet kan bruges i næsten alle butikker og i  

 væsentligt flere end nogen af de andre betalingskort i Danmark,  

 hænger det sammen med, at det ikke direkte koster noget, hverken for  

 butikkerne eller for forbrugerne.
Betalingsmiddelloven forbyder kortselskabet  

 at opkræve gebyr af forretningerne, når der betales med kort i  

 detailhandelen.
Pengeinstitutterne må godt opkræve gebyr for  

 dankortet hos kortholderne, men det er der næsten ingen der gør.  

 Forbrugerne opfatter derfor brug af dankortet som gratis.
Derfor har de  

 heller ingen grund til at anvende kontanter i stedet for kort, når de  

 betaler i butikkerne.
Pengeinstitutterne har også haft fordel af  

 dankortet.
Det har erstattet de meget omkostningstunge checks, og en del  

 bankvirksomhed er i dag i realiteten lagt ud i butikkerne.
Det skyldes, at  

 forbrugerne også kan hæve kontanter på deres dankort i  

 butikkerne.
Konkurrencestyrelsens undersøgelser viser, at der i  

 praksis hæves kontanter svarende til 30 pct. af de samlede  

 dankortbetalinger i detailhandelen.
Hertil kommer, at bankerne i hele  

 perioden har tjent på renterne af gennemstrømningskapitalen.
I 2000 benyttedes dankortet i alt 400 millioner gange i  

 butikkernes terminaler.
Det er mere end 1 million transaktioner pr. dag.  

 Dankortets store udbredelse og anvendelse fremgår også, når  

 man sammenligner med andre lande.
Danmark hører til de lande i Europa,  

 hvor flest butikker accepterer betaling med kort, når man måler  

 det pr. indbygger.
Danskerne har forholdsvis få betalingskort pr.  

 indbygger (626 pr. 1.000 indbyggere). Franskmændene og italienerne har  

 lidt færre kort, mens forbrugerne i alle andre vestlige lande har  

 væsentligt flere.
Det afspejler det forhold, at når næsten  

 alle butikker i Danmark tager imod dankortet, er der ikke grund til at have  

 mange forskellige kort.
Danmark har i dag den suverænt billigste  

 infrastruktur på betalingsformidlingsområdet.
PBS  

 Pengeinstitutternes BetalingsSystemer   er kun halvt så dyrt som det  

 næstbilligste i verden.
Dette skyldes, at PBS er bygget op i  

 fællesskab af alle danske pengeinstitutter på et tidspunkt, da  

 ingen bank havde en markedsandel på over 10 pct.
 I løbet af 1990erne og starten på dette  

 årtusind er der sket en voldsom koncentration af pengeinstitutterne, og  

 denne udvikling truer nu den billige og effektive betalingsformidling for  

 kunder, butikker og små pengeinstitutter.
Der er planer om at åbne for, at der fremover  

 både skal kunne opkræves betaling hos kortholderne og i  

 butikkerne.
Dette kommer til at koste kunderne penge.
Gebyrerne bliver  

 større end i dag, og der er kun kunderne til at betale.
Der tales  

 ganske vist om, at der skal sikres konkurrence på markedet, men  

 koncentrationen af pengeinstitutterne vil begrænse denne konkurrence  

 til et minimum.
En anden konsekvens vil være, at mindre butikker vil  

 blive truet af butiksdød   med skadelige virkninger på  

 butiksstrukturen og butikstætheden.
 Ved at Nationalbanken overtager dankortet eller opretter  

 et dankort, kan denne betalingsformidling også sikres i fremtiden.  

 Dette er af afgørende betydning for kunderne og kan være med til  

 at sikre en bredspektret og nuanceret butiksstruktur samt sikre små  

 (både lokale og landsdækkende) pengeinstitutters overlevelse.  

 Derfor er der tale om et område af vital samfundsmæssig  

 interesse, som i dag styres af private virksomheder og trues med misbrug fra  

 disse virksomheders side, og som bør sikres gennem en demokratisk  

 regulering.
 Ifølge den daværende økonomiministers  

 besvarelse af spørgsmål 2 og 3 i forbindelse med behandlingen i  

 2001 af forslaget til lov om udstedere af elektroniske penge, jf. (2000-01) L  

 166   bilag 8, må det antages, at der ikke er noget til hinder for, at  

 Nationalbanken påtager sig en sådan opgave.
Skriftlig fremsættelse Pernille Rosenkrantz-Theil Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at Nationalbanken  

 udbyder et betalingskort i lighed med dankortet.
(Beslutningsforslag nr.
B 29).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
