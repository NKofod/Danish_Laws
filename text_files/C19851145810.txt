 1. TELEFONISK INDBERETNING.
 § 1.  Tjenestestederne skal telefonisk underrette  

 direktoratet om alle alvorligere episoder samt andre episoder, hvor  

 forholdene, herunder navnlig forventet eller aktuel omtale i massemedierne  

 tilsiger, at direktoratet bør være orieneteret.
 § 2.  Følgende tilfælde af undvigelser skal altid  

 indberettes telefonisk:
 § 3.  Som eksempler på andre episoder, der altid skal  

 indberttes telefonisk, kan nævnes: Arbejdsnedlæggelser af mere omfattende  

 karakter, opstand eller lignende uroligheder, selvmord, voldelige episoder af  

 alvorligere karakter, brand og alvorligere tilfælde af spisevægring samt  

 øvrige episoder, der må forventes at give anledning til omtale i  

 massemedierne.
 § 4.  Telefonisk indberetning skal ske snarest muligt.  

 Har episoden fundet sted om natten, sker indberetning normalt først den  

 følgende morgen.
 Stk. 2.  Indberetningen sker så vidt muligt til (chefen  

 for) det kontor, hvor sager af den omhandlede karakter normalt behandles,  

 eventuelt til (chefen for) vedkommende afdeling eller direktøren.
Stk. 3.  Uden for kontortid kan opkald til direktoratet  

 ske til de telefonnumre for de pågældende chefer, der er anført på  

 telefontavlen, eller - såfremt det skønnes fornødent - til chefernes private  

 telefonnumre, jfr. vedlagte oversigt. (* 2) II.
SKRIFTLIG INDBERETNING.
 § 5.  Uafhængigt af om der er sket telefonisk  

 indberetning i henhold til bestemmelserne i kapitel I, skal tjenestestederne  

 skriftligt indberette de i §§ 6-8 nævnte episoder til direktoratet.
 § 6.  Alle undvigelser eller iværksatte  

 undvigelsesforsøg fra lukket anstalt/arresthus.
 Stk. 2.  Andre undvigelser (undvigelsesforsøg), herunder  

 undvigelse under hospitalsophold og lignende eller under ledsaget udgang samt  

 bortgange og udeblivelser i følgende tilfælde:
 § 7.  Alle selvmord.
 Stk. 2.  Selvmordsforsøg og lignende alvorlig  

 selvbeskadigelse, herunder spisevægring, i følgende tilfælde:
 § 8.  Andre alvorligere episoder på vedkommende  

 institution, herunder voldelige episoder af alvorligere karakter, opstand  

 eller lignende uroligheder, brand af ikke ubetydeligt omfang samt episoder i  

 øvrigt, hvorom direktoratet blandt andet på baggrund af aktuel eller  

 forventet betydelig presseomtale bør være nærmere orienteret.
 § 9.  Skriftlig indberetning om sagens nærmere  

 omstændigheder bilægges eventuelle rapporter og forhørsudskrifter samt  

 indstilling om eventuelle disciplinære reaktioner over for personalet,  

 indstilling om forbedring af sikkerhedssystemet, om betaling af dusører m.v.
 I sager vedrørende selvmord (selvmordsforsøg) og spisevægring vedlægges så  

 vidt muligt en erklæring fra fængselslægen (arresthuslægen) om den indsattes  

 sindstilstand og det formodede motiv til handlingen.
III.
IKRAFTTRÆDEN.
 § 10.  Cirkulæreskrivelsen træder i kraft straks.
 Stk. 2.  Samtidig ophæves:
 Direktoratets cirkulære af 5. august 1974 om indberetning til direktoratet  

 om selvmord (selvmordsforsøg) m.v. blandt indsatte.
 Direktoratets cirkulære af 14. august 1974 vedrørende retningslinier for  

 indberetninger til direktoratet om de indsattes undvigelser.
 Direktoratets skrivelser af 22. januar 1975 og 19. februar 1976 om  

 retningslinier for indberetning i henhold til cirkulæret af 14. august 1974.
 E.B.
Erik Bang (Til kriminalforsorgens anstalter, afdelinger, pensioner samt  

 arrestinspektørerne).
