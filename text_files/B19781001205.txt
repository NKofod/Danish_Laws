MT. nr. 30-78 I medfør af § 11, stk. 1, samt § 15, stk. 3, i lov nr. 59 af 15. februar  

 1974 om priser og avancer bestemmes:
§ 1 Den, der virker som mellemmand ved formidling af udlejning af ferieboliger  

 beliggende her i landet, skal løbende, dog mindst en gang om måneden, give  

 ejeren af ferieboligen skriftlig meddelelse om indgåede lejemål i form af  

 genpart af faktura, lejekontrakt, lejebevis eller en opgørelse.
Meddelelsen  

 skal indeholde oplysning om lejen og lejeperioden for det enkelte lejemål.
 Stk. 2.  Bestemmelsen i stk. 1 omfatter ikke udlejning,  

 hvor mellemmanden betaler ejeren med et fast beløb for en hel sæson, eller  

 udlejninger gennem rejsebureauer i de tilfælde, hvor den fastsatte leje  

 inkluderer transport.
§ 2 Overtrædelse af foranstående bestemmelser straffes med bøde eller hæfte.
§ 3 Denne bekendtgørelse træder i kraft den 9. oktober 1978 og gælder for  

 udlejning af feriebolig til benyttelse fra 1. januar 1979.
