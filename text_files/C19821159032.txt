 I anledning af en forespørgsel fra overlægen ved amtshospitalet i Nykøbing  

 Sjælland om betingelsen for, at en varetægtsarrestant kan forblive i  

 sikringsanstalten, efter at mentalobservationserklæring er afgivet, og indtil  

 der er faldet endelig dom i sagen, har justitsministeriet meddelt følgende:
 »Bestemmelse om forbliven i sikringsanstalten i den nævnte periode  

 kan efter justitsministeriets opfattelse træffes i henhold til  

 retsplejelovens § 777, uden at justitsministeriets godkendelse heraf er  

 fornøden efter § 3 i lov nr. 123 af 29.april 1913 om opførelse af et  

 sindssygehospital og en dertil knyttet sikringsanstalt på Sjælland.
Det tilføjes, at bestemmelse om en sådan anbringelse tillige kan træffes  

 efter § 10 i loven om sindssyge personers hospitalsophold.« Spørgsmålet om varetægtsarrestantens forbliven i sikringsanstalten vil som  

 hidtil blive forelagt for justitsministeriet i forbindelse med min anmodning  

 om ministeriets godkendelse af, at den pågældende anbringes i  

 sikringsanstalten, såfremt retten følger anklagemyndighedens påstand herom.
 Per Lindegaard.
