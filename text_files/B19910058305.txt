§ 1 I Boligstyrelsens bekendtgørelse nr. 784 af 14. december 1988 om  

 almennyttig boligvirksomhed som ændret ved Bygge- og Boligstyrelsens  

 bekendtgørelse nr. 490 af 27. juni 1990 foretages følgende ændringer:
 1. Indledningen affattes således: »I medfør af lov om  

 boligbyggeri, jf. lovbekendtgørelse nr. 525 af 10. juli 1990 som ændret ved  

 lov nr. 229 af 13. april 1991 og lov nr. 380 af 6. juni 1991,  

 fastsættes:».
 2. Kapitel 3 affattes således:
»Beboerdemokrati § 5.  Beboerne har ret til medindflydelse på  

 selskabets og den enkelte afdelings drift efter reglerne herom i lov om  

 boligbyggeri og i de normalvedtægter, der til enhver tid foreligger  

 udarbejdet for et almennyttigt boligselskab som det pågældende.
Beboerne kan  

 i selskabets vedtægter tillægges en videregående medbestemmelse.
 Stk. 2.  Vedtægtsbestemmelser, der tillægger beboerne  

 mindre ret til medindflydelse end anført i stk. 1, 1. pkt., er uden  

 gyldighed.«.
 3. I § 23 indsættes som stk. 6-11:
 »Stk. 6.  De samlede budgetterede udgifter til  

 følgende formål (* 1) i det kommende regnskabsår må for en afdelings  

 boliglejemål højst stige med 2 pct. i forhold til summen af de tilsvarende  

 udgifter på det budget, der blev godkendt inden indeværende regnskabsår:
 Stigninger i administrationsbidraget, jf. nr. 2, kan dog modsvares af  

 tilsvarende ekstraordinære forøgede renteindtægter hidrørende fra midler i  

 fælles forvaltning.
 Stk. 7.  I det første regnskabsår, der begynder efter  

 den 31. december 1991, kan stigningen i summen af de i stk. 6 nævnte udgifter  

 dog udgøre enten indtil:
Stk. 8.  Ved beregningen af den maksimalt tilladte  

 stigning i de i stk. 6 nævnte udgifter kan det for den enkelte afdeling  

 vælges tillige at medtage en eller flere af udgifterne til formålene  

 vandafgift, renovation og forsikringer (* 2) i beregningsgrundlaget.
Medtages  

 en eller flere af disse udgifter i eet år, kan der ikke senere bortses  

 herfra.
Stk. 9.  Ved omlægning af budget- og regnskabsåret skal  

 den maksimalt tilladte stigning efter stk. 6-8 beregnes forholdsmæssigt.
For  

 en afdeling, der er taget i brug efter den 1. januar 1991, finder reglerne i  

 stk. 6 og 8 først anvendelse, når budgettet for afdelingens 2. fulde driftsår  

 skal udarbejdes.
Stk. 10.  Det skal fremgå af en note til afdelingens  

 budget og regnskab, hvor store de samlede udgifter er til de formål, der er  

 nævnt i stk. 6. Er stk. 8 taget i anvendelse, skal noten angive de samlede  

 udgifter til de formål, der indgår i beregningsgrundlaget efter stk. 6 og 8.  

 Hvis summen af de pågældende udgifter i et regnskabsår har oversteget de  

 maksimalt tilladte udgifter i budgettet for det pågældende regnskabsår, skal  

 afdelingen gennemføre tilsvarende ekstraordinære besparelser på summen af  

 udgifterne til de pågældende formål i budgettet for det førstkommende  

 regnskabsår.
Sådanne ekstraordinære besparelser indgår dog ikke i  

 beregningsgrundlaget for de maksimalt tilladte stigninger i de efterfølgende  

 budgetår.
 Stk. 11.  Fravigelse af den tilladte maksimale stigning,  

 jf. stk. 6-10, kan kun ske med kommunalbestyrelsens forudgående godkendelse,  

 og kun hvor kommunalbestyrelsen skønner, at en forsvarlig  

 vedligeholdelsestilstand af ejendommen nødvendiggør udførelse af  

 ekstraordinære vedligeholdelsesarbejder.«.
 4. I § 25, stk. 4, indsættes som 2. pkt. :
 »Yderligere skal revisor påse, at bestemmelserne i § 23, stk. 6-11,  

 er overholdt.«.
 5. I § 32, stk. 1, indsættes som nr. 7. :
 »Budgettering med højere stigninger end tilladt efter § 23, stk.  

 6-10, jf. § 23, stk. 11.«.
§ 2 Bekendtgørelsen træder i kraft den 19. august 1991.
 Stk. 2.  § 1, nr. 3-5, har først virkning for budgetter,  

 der udarbejdes for det regnskabsår, der begynder efter den 31. december 1991.
Bygge- og Boligstyrelsen, den 8. august  

 1991 H.
E.
Rasmussen / Gorm Nilsson (* 1) nr. 1)-8) refererer til følgende kontonumre i Boligstyrelsens  

 cirkulære af 25. oktober 1985 om de almennyttige boligselskabers økonomi  

 m.v.: 111.1 og 3, 112.1, 114, 115, 116, 118, 119, 120.
 (* 2)) Der refereres herved til følgende kontonumre i Boligstyrelsens  

 cirkulære af 25. oktober 1985 om de almennyttige boligselskabers økonomi  

 m.v.: 107, 109, 110.
