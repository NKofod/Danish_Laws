Bekendtgørelse  

 om projektopgaven i folkeskolens 9. klasse I medfør af § 13, stk. 5, i lov om folkeskolen, jf.  

 lovbekendtgørelse nr. 393 af 26. maj 2005, som ændret ved lov nr. 313 af 19.  

 april 2006, fastsættes:
 § 1.  

  

 På  

 9. klassetrin udarbejder eleverne enkeltvis eller gruppevis som en del af  

 undervisningen en obligatorisk projektopgave.
 Stk. 2.  

  

 Arbejdet med  

 projektopgaven skal videreudvikle projektarbejdsformen og give eleven  

 mulighed  

 for at få en bredere vurdering af sit arbejde med et tværgående emne med  

 problemstilling.
 § 2.  

  

 Klassens eller klassetrinnets lærere finder i samarbejde med eleverne frem  

 til  

 et overordnet emne, som er så bredt formuleret, at det kan anskues fra flere  

 faglige vinkler.
 Stk. 2.  

  

 Det overordnede  

 emne skal kunne perspektiveres og lægge op til formulering af delemner med  

 problemstillinger, der inddrager stofområder, metoder, arbejds- og  

 udtryksformer fra flere fag og samfundsområder samt giver udfordringer til  

 den  

 enkelte elev.
 § 3.  

  

 Klassens eller klassetrinnets lærere samt eventuelt andre lærere vejleder  

 under  

 hele processen eleverne om arbejdet med projektopgaven.
Stk. 2.  

  

 Lærerne skal i  

 løbet af projektugen give den enkelte elev mulighed for at tage udgangspunkt  

 i  

 egne behov og forudsætninger, jf. folkeskolelovens § 18, med hensyn til 1)  

 	  

 indkredsning af  

 problemstillingen, 2)  

 	  

 afgrænsning af  

 projektopgavens indhold i forhold til problemstillingen, 3)  

 	  

 valg og brug af  

 arbejds- og undersøgelsesformer, 4)  

 	  

 valg og brug af  

 indhold og metoder, 5)  

 	  

 valg og brug af  

 kilder og materialer, 6)  

 	  

 valg og brug af  

 udtryksform, 7)  

 	  

 fremstilling af  

 produkt og 8)  

 	  

 tilrettelæggelse og  

 gennemførelse af fremlæggelsen.
 § 4.  

  

 Eleverne skal forud for arbejdet med projektopgaven orienteres om, hvad der  

 vil  

 blive lagt vægt på ved bedømmelsen, jf. § 7.
§ 5.  

  

 Arbejdet med projektopgaven afsluttes inden udgangen af april.
Eleverne gives  

 en uge med 5 sammenhængende skoledage til det afsluttende arbejde med  

 indsamling af informationer, bearbejdning af emnet, færdiggørelse af deres  

 produkt og forberedelse af fremlæggelsen af det samlede arbejde.  

 Fremlæggelsen  

 sker enkeltvis eller gruppevis i umiddelbar forlængelse af elevernes  

 færdiggørelse  

 af deres arbejde.
Projektopgaven skal være bedømt senest 1 uge, før de  

 skriftlige prøver finder sted.
 § 6.  

  

 Projektopgaven skal resultere i en fremlæggelse, hvor produkt og  

 formidlingsform vælges af eleverne inden for de rammer, som stilles til  

 rådighed.
 § 7.  

  

 Projektopgaven bedømmes med en skriftlig udtalelse og med en karakter.
Stk. 2.  

  

 Den skriftlige  

 udtalelse og karakteren gives ud fra en vurdering af 1)  

 	  

 opgavens faglige  

 indhold, herunder i hvilken udstrækning eleven kan demonstrere kundskaber og  

 færdigheder, der indgår i opgaven, og vise overblik over relevante  

 stofområder, 2)  

 	  

 arbejdsprocessens  

 forskellige faser, herunder elevens fordybelse i emnet, elevens samarbejde  

 med  

 andre samt elevens bidrag til planlægning, indsamling af informationer og  

 bearbejdning  

 af emnet, 3)  

 	  

 fremlæggelsen,  

 herunder produkt og formidlingsform, 4)  

 	  

 sammenhængen mellem  

 den valgte problemstilling og det faglige indhold, elevens arbejdsproces samt  

 produkt og formidlingsform.
 Stk. 3.  

  

 En samlet  

 vurdering af de fire områder ligger til grund for både den skriftlige  

 udtalelse  

 og karakteren.
 § 8.  

  

 Efter  

 elevens valg kan udtalelsen og/eller karakteren påføres afgangsbeviset.  

 Meddelelse  

 herom skal gives inden den 1. juni.
 § 9.  

  

 Skolens leder er ansvarlig for, at projektopgaven afholdes efter gældende  

 bestemmelser.
 Stk. 2.  

  

 Skolens leder  

 beslutter i tilfælde af en elevs sygdom eller andet fravær, om denne skal  

 gives  

 mulighed for at afvikle arbejdet uden for det fastsatte tidsrum for afvikling  

 af projektopgaven.
 § 10.  

  

 Undervisningsministeriet kan i særlige tilfælde fravige reglerne i denne  

 bekendtgørelse.
 § 11.  

  

 Bekendtgørelsen træder i kraft den 1. august 2006.
 Stk. 2.  

  

 Samtidig ophæves  

 bekendtgørelse nr. 1248 af 13. december 2004 om projektopgaven i 9. klasse.
