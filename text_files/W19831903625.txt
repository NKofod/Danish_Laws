 K kommune, der havde ydet kontanthjælp i en kortere periode til en  

 17-årig pige, der opholdt sig i kommunen, fandtes ikke at kunne kræve  

 refusion fra forældremyndighedsindehaverens opholdskommune, da  

 refusionskravet først var rejst, efter at hjælpen var ophørt, og da der ikke  

 forelå en situation som omhandlet i bistandslovens § 11.
 REDEGØRELSE FOR SAGEN:
En 16-årig pige tog i 1978 efter aftale med sin moder ophold hos en ven i  

 K kommune.
Moderen, der var indehaver af forældremyndigheden, boede i F  

 kommune.
Pigen, der gik i skole, klarede sig for bidrag fra sin fader og  

 beløb fra vennens forældre.
I sommeren 1979 afsluttede pigen som 17-årig 10.  

 klasse.
Da hun ikke kunne få arbejde, fik hun udbetalt kontanthjælp efter  

 bistandsloven fra socialforvaltningen i K kommune i tiden 10/7 - 13/8 1979.  

 Den 7/9 1979 anmodede socialforvaltningen i K kommune F kommune om refusion  

 af den ydede hjælp.
Socialforvaltningen i K kommune begrundede kravet med, at  

 pigen fortsat måtte have opholdskommune, hvor indehaveren af  

 forældremyndigheden boede, da hun ikke havde haft beskæftigelse, hvorved hun  

 havde været i stand til at klare sig selv.
Socialudvalget i F kommune afslog at yde refusion under henvisning til, at  

 pigen havde opnået selvstændig opholdskommune i K kommune.
Opholdet i K  

 kommune var ikke af midlertidig karakter, og forældrene havde ikke bidraget  

 til barnets forsørgelse udover det fastsatte bidrag fra faderen.  

 Socialudvalget i F kommune havde endvidere ikke medvirket ved barnets  

 flytning.
 AFGØRELSEN, DER KLAGES OVER:
Amtsankenævnet fandt, at pigen havde erhvervet selvstændig opholdskommune  

 i K kommune.
Under hensyn hertil og da der ej heller forelå andre forhold,  

 der efter bistandsloven kunne medføre, at opholdskommunen kunne kræve  

 udgifterne refunderet, fandt nævnet ikke hjemmel til at pålægge  

 socialudvalget i F kommune at afholde udgifterne.
 KLAGEN TIL ANKESTYRELSEN:
 Sagen blev anket af social- og sundhedsforvaltningen i K kommune.
 LOVGRUNDLAG:
 Ifølge bistandslovens § 10, stk. 1, påhviler pligten til at yde bistand  

 det sociale udvalg i opholdskommunen.
Efter § 10, stk. 3, anses et barn, der lever sammen med begge forældre at  

 have opholdskommune, hvor forældrene bor.
Et barn, der ikke lever sammen med  

 nogen af forældrene, har selvstændig opholdskommune.
 Ifølge § 10, stk. 4, ydes øjeblikkelig bistand til en person, der befinder  

 sig udenfor opholdskommunen af det stedlige sociale udvalg.
 I pkt. 19 i socialministeriets cirkulære om bistandslovens almindelige  

 bestemmelser, er det bl.a. udtalt, at øjeblikkelig bistand efter § 10, stk.  

 4, til en ægtefælle, der befinder sig underfor den fælles bopælskommune, skal  

 ydes af det stedlige sociale udvalg (uden adgang til refusion fra  

 bopælskommunen). Også for barnet vil det imidlertid gælde efter § 10, stk. 4,  

 at øjeblikkelig bistand altid må ydes af det stedlige sociale udvalg.
Efter bistandslovens § 11 kan opholdskommunen kræve sin del af udgifterne  

 til bistand refunderet af en tidligere opholdskommune, 1) når pågældende ved medvirken fra en anden kommune eller offentlig  

 myndighed er anbragt i institution eller pleje i kommunen, 2) når pågældendes ophold i kommunen skyldes indkaldelse til aftjening af  

 værnepligt eller indlæggelse i sygehus og lignende behandlingsinstitution.
 ANKESTYRELSENS AFGØRELSE:
 Under hensyn til at socialforvaltningen i K kommune først havde rettet  

 henvendelse til moderens opholdskommune, F kommune, på et tidspunkt, da  

 hjælpen til pigen var ophørt, og da der ikke forelå en situation som  

 omhandlet i bistandslovens § 11, fandtes der ikke at være grundlag for at  

 kræve refusion fra socialudvalget i F kommune af den hjælp, der var ydet af K  

 kommune i perioden 10/7 - 13/8 1979.
