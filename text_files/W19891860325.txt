Under udstationeringen som FN-soldat på Cypern var udover fri kost og  

 logi samt et efter ligningslovens § 7 r skattefrit beløb på ca. 1000 kr. pr.  

 måned udbetalt et FN-tillæg på 7.622 kr.
Dette tillæg blev ikke anset for  

 fradragsberettiget, da den pågældende ikke var ansat direkte under FN.
 A klagede for indkomståret 1985 over, at de stedlige skattemyndigheder  

 havde anset ham for uberettiget til at fradrage et FN-tillæg på 7.622 kr.
 Det fremgik af sagens oplysninger, at klageren fra den 28. august 1985  

 havde været udstationeret til tjeneste som FN-soldat på Cypern.
Under udstationeringen havde klageren haft fri kost og logi, og til  

 dækning af sine merudgifter under opholdet havde klageren modtaget et tillæg  

 på ca. 1.000 kr. pr. måned.
Dette beløb var skattefrit i henhold til  

 bestemmelsen i ligningslovens § 7 r, og således holdt uden for  

 indkomstopgørelsen.
 Herudover havde klageren modtaget et FN-tillæg på i alt 7.622 kr.,  

 udbetalt medd et fast månedligt beløb, som godtgørelse for merarbejde og  

 ulemper m.v.
Dette tillæg påstod klageren godkendt fradragsberettiget, idet han  

 henviste til et bilag fra regnskabskontoret, som var af den opfattelse, at  

 FN-tillægget var 100 % fradragsberettiget.
Klageren henviste endvidere til,  

 at han med hensyn til FN-tillægget var omfattet af bestemmelserne om  

 skattefritagelse som følge af deltagelse i internationale organisationer.
Da klageren ikke havde været ansat direkte under FN, fandt  

 Landsskatteretten, at klageren ikke var omfattet af bestemmelserne om  

 skattefritagelse som følge af deltagelse i internationale organisationer.
Da  

 det omhandlede FN-tillæg var ydet som et rent løntillæg, fandt  

 Landsskatteretten, at klageren - der i forbindelse med udstationeringen  

 endvidere var indrømmet fradrag med 20 % af modtaget militærtillæg samt 100  

 kr. pr. måned til udokumenterede repræsentationsudgifter - ikke var  

 berettiget til det påståede fradrag.
 Den påklagede ansættelse blev følgelig stadfæstet.
