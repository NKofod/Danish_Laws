 Bekendtgørelsen har til formål at fastlægge præcise regler for, i hvilke  

 tilfælde og under hvilke betingelser dagpenge kan udbetales til søfarende i  

 udlandet.
 Hovedformålet med at åbne mulighed for udbetaling af dagpenge i udlandet  

 er, at dække de formidlingsmæssige behov, der kan være, for at den danske  

 handelsflåde kan mønstre dansk arbejdskraft i udlandet.
 Ad § 1, stk. 1.
 Alene Kobe, Japan vil fremover være udbetalingssted, hvilket er sket ud  

 fra en formidlingsmæssig vurdering.
Dette er dog ikke til hinder for, at søfarende, der er afmønstret i det i  

 § 3 nævnte område, kan tage midlertidigt ophold uden for Kobe.
Den søfarende  

 skal dog i lighed med tidligere kunne overtage hyre inden for det område, der  

 formidlingsmæssigt er dækket af udbetalingsstedet i Kobe.
 Ad § 2.
 Heri angives betingelserne for, hvilke relationer til Danmark, der skal  

 foreligge, førend dagpenge kan udbetales.
 Skattepligt.
 Den søfarende skal være skattepligtig i Danmark.
 Bopæl i Danmark.
 Opholdet i udlandet må kun være af midlertidig karakter.
 Danmark skal således være det reelle bopælsland (opholdsland).
Hvor den eneste tilknytning til Danmark er en c/o adresse, er kravet om  

 bopæl ikke opfyldt.
Dette gælder eksempelvis, hvor medlemmet er fast  

 bosiddende med familie uden for Danmarks grænser.
Ligeledes i tilfælde, hvor  

 nordiske eller EF-borgere har påmønstret dansk skib og alene flytter adresse  

 fra hjemland til Danmark, eksempelvis til hotel eller forbund.
 Tilmelding til søformidling.
 Alene søfarende, der er tilmeldt den danske søformidling, og som følge  

 heraf kan formidles fra denne, kan modtage dagpenge fra Kobe.
 Der stilles krav om, at samtlige betingelser for udbetaling af dagpenge er  

 overholdt, herunder krav om rådighed, krav om dokumentation m.v.
 Ved manglende iagttagelse af gældende regler kan arbejdsløshedskasserne -  

 ligesom gældende for udbetaling i Danmark - ifalde ansvar for urigtig  

 udbetaling af dagpenge.
 Ad § 3, stk. 1.
Når betingelserne i § 2 er opfyldt, kan der til søfarende, der afmønstrer  

 inden for det geografiske fastlagte område, udbetales dagpenge, når  

 afmønstringen sker efter en hyre af mindst 1/2 års varighed.
Det forudsættes,  

 at den søfarende umiddelbart efter afmønstringen tilmelder sig ved  

 udbetalingsstedet, og at der ikke ved dette står tilmeldt et større antal  

 søfarende end det i § 4 nævnte.
 Ad § 3, stk. 2.
Udbetalingen kan højst ske for en periode af 78 dage.
Herefter vil ny  

 udbetaling først kunne ske ved udbetalingsstedet, når der atter foreligger  

 1/2 års hyre.
 Ved længerevarende ledighed kun afbrudt af korterevarende hyrer, vil den  

 søfarende alene kunne bevare dagpengeretten under ledighed i Danmark.
 Udbetaling af dagpenge forudsættes at ske for en kortere periode, idet  

 udbetalingsstedet kun har til formål at give den ledige søfarende mulighed  

 for dagpenge i et kort tidsrum mellem to hyrer.
 Ad § 3, stk. 3.
 Hyrer af kortere varighed end 1/2 år giver således ikke ret til en ny  

 udbetalingsperiode.
 Dog kan sådanne korterevarende hyrer forlænge en allerede påbegyndt  

 periode.
 Ad § 4, stk. 1.
 Antallet af ledige er fastsat ud fra det antal hyrer, der i gennemsnit  

 formidles fra Kobe.
 Ad § 4, stk. 2.
 Skulle der opstå behov for et større antal, kan direktøren for  

 arbejdsløshedsforsikringen tillade et sådant.
 Ligeledes kan direktøren for arbejdsløshedsforsikringen tillade, at danske  

 ledige søfolk tager fra Danmark for at overtage arbejde i forbindelse med det  

 i § 3 nævnte område, såfremt det formidlingsmæssige behov ikke kan dækkes fra  

 Kobe.
 Den søfarende vil i sådanne situationer kunne modtage dagpenge i en  

 korterevarende periode, hvori der angiveligt ventes skib.
 Ad § 5.
 Hyreanvisning sker efter det hidtidige gældende tørnlistesystem.
 Hvis den søfarende ikke overtager hyre efter de ifølge tørnlistesystemet  

 gældende regler, bortfalder dagpengeretten ved udbetalingsstedet.
