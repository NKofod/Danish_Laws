Nr BTL 214 Betænkning over Forslag til lov om ændring af lov om beskatning af  

 fortjeneste ved afståelse af aktier m.v. (Beskatning af fortjeneste ved  

 likvidationsudlodning og ved afståelse af andelsbeviser m.v. i visse  

 andelsselskaber og foreninger)   

 Nr L 214 1989-90, 1. samling Afgivet af Skatteudvalget Afgivet: 19900528 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlig henvendelse fra Intax A/S og  

 advokatfirmaet La Cour & Koch-Nielsen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse uændret.
Mindretallet vil undlade at stemme i forbindelse  

 med afstemningen om de stillede ændringsforslag.
 Et andet mindretal (Det Konservative Folkepartis, Venstres, Det  

 Radikale Venstres og Kristeligt Folkepartis medlemmer af udvalget) indstiller  

 lovforslaget til vedtagelse med de stillede ændringsforslag.
Et tredje mindretal (Fremskridtspartiets og Centrum-Demokraternes  

 medlemmer af udvalget) indstiller lovforslaget til forkastelse ved 3.  

 behandling.
Mindretallet kan dog stemme for de stillede ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af S og SF):
Til titlen 1) Efter »aktier m.v.« indsættes ordene: »og lov om  

 beskatning ved fusion af aktieselskaber m.v.«.
Til § 1 2) I den under nr. 1 foreslåede affattelse af § 2 b,  

 stk. 1, ændres to steder »der er eller har været« til:  

 »der er eller inden for de seneste 10 år har været«.
Ny paragraf 3) Efter § 1 indsættes som ny paragraf:
»§ 01 I lov om beskatning ved fusion af aktieselskaber m.v., jf.  

 lovbekendtgørelse nr. 527 af 2. august 1989, som ændret senest ved § 2 i lov  

 nr. 255 af 25. april 1990, indsættes i § 11, stk. 1, som 3. pkt.:
»Modtagne aktier i det fortsættende selskab anses for omfattet af  

 aktieavancebeskatningslovens § 2 b, såfremt de ombyttede aktier ville være  

 omfattet af denne bestemmelse.«» Til § 2 4) Paragraffen affattes således:
»§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven finder kun anvendelse på andele i selskaber m.v.,  

 der efter lovens ikrafttræden har været omfattet af selskabsskattelovens § 1,  

 stk. 1, nr. 3 a eller 4, og i foreninger, der efter lovens ikrafttræden har  

 været omfattet af selskabsskattelovens § 1, stk. 1, nr. 6, og hvis formål  

 efter lovens ikrafttræden har været at fremme medlemmernes fælles  

 erhvervsmæssige interesser gennem deres deltagelse i foreningens virksomhed  

 som aftagere, leverandører eller på anden, lignende måde.
 Stk. 3. Loven finder dog ikke anvendelse på andele i selskaber  

 m.v., der inden den 17. april 1990 har truffet endelig beslutning om  

 aktivitetsændring m.v., som medfører ophør af skattepligt som nævnt i stk. 2  

 ved udgangen af det indkomstår, der er påbegyndt inden lovens ikrafttræden,  

 men som først udløber efter lovens ikrafttræden.«.
Bemærkninger Til nr. 1-4 Ændringsforslagene går ud på at sikre, at den foreslåede ændring af  

 aktieavancebeskatningslovens § 2 b ikke medfører dobbelt beskatning i de  

 tilfælde, hvor et tidligere kooperationsbeskattet selskab har været  

 almindeligt selskabsbeskattet i en årrække.
Desuden skal ændringsforslagene  

 sikre, at loven ikke får tilbagevirkende kraft.
I forhold til gældende regler vil lovændringen medføre, at der undgås et  

 provenutab i forbindelse med muligheden for uden beskatning at realisere  

 andele i kooperationsbeskattede selskaber ved at ændre aktiviteten i disse  

 selskaber, således at de overgår til almindelig selskabsbeskatning.  

 Lovændringen vil antagelig medføre, at der ikke længere vil være væsentlige  

 skattemæssige fordele forbundet med en overgang til almindelig  

 selskabsbeskatning.
Der foreligger ikke holdepunkter for at vurdere  

 størrelsen af det provenutab, som lovændringen forhindrer.
 Ændringsforslaget under nr. 1 er af redaktionel karakter.
Efter gældende regler omfatter aktieavancebeskatningslovens § 2 b andele i  

 selskaber m.v., der beskattes efter de særlige regler for kooperative  

 foretagender.
I det fremsatte lovforslag blev det foreslået, at også  

 selskaber m.v., der tidligere har været kooperationsbeskattede, skal omfattes  

 af § 2 b.
Fastholdes denne beskatning imidlertid uden tidsbegrænsning for  

 selskaber, der har ændret skattepligtsstatus, vil det i praksis hindre, at  

 andelsselskaber ændrer aktiviteter og overgår til almindelig  

 selskabsbeskatning.
Hvis selskabets indtægter underkastes almindelig  

 selskabsbeskastning og værdistigning på andelene samtidig beskattes fuldt ud  

 uden hensyn til ejertidens længde, vil den samlede beskatning af sådanne  

 selskaber være hårdere end beskatningen af både kooperationsbeskattede og  

 almindeligt selskabsbeskattede selskaber.
Det foreslås derfor i ændringsforslag nr. 2, at § 2 b-beskatningen  

 fastholdes i en periode på 10 år efter ændringen i selskabets  

 skattepligtsstatus.
Herved sikres, at skattereglerne ikke hindrer  

 strukturændringer inden for andelssektoren. 10-års-perioden regnes fra det  

 tidspunkt, hvor selskabet ændrer skattepligtsstatus.
I ændringsforslag nr. 3 foreslås en konsekvensændring af  

 fusionsbeskatningsloven.
Efter overgang til selskabsbeskatning omfattes  

 andelsselskabet af fusionsbeskatningslovens almindelige regler.
Hvis  

 andelsselskabet indgår i en fusion i en periode inden for den 10-års-periode,  

 hvor andelene er omfattede af aktieavancebeskatningslovens § 2 b, foreslås  

 det, at de modtagne aktier i det fortsættende selskab skal omfattes af § 2 b  

 i den resterende del af 10-års-perioden.
 Det foreslås i ændringsforslag nr. 4, at loven skal træde i kraft dagen  

 efter bekendtgørelsen i Lovtidende, og at den skal have virkning for  

 selskaber, der på eller efter denne dato ændrer skattepligtsstatus fra at  

 være kooperationsbeskattet til at være almindeligt selskabsbeskattede.
Der kan være selskaber, som i tillid til gældende regler har besluttet en  

 aktivitetsændring, således at de på tidspunktet for lovforslagets  

 fremsættelse kan være midt i en ændring af skattepligtsstatus uden mulighed  

 for ændring af allerede iværksatte beslutninger.
Den ændrede  

 skattepligtsstatus indtræder først ved udløbet af det indkomstår, hvori der  

 sker den aktivitetsændring, vedtægtsændring eller lignende, som begrunder  

 statusskiftet.
Det foreslås derfor, at loven ikke skal have virkning for  

 selskaber, der inden lovforslagets fremsættelse har truffet endelig  

 beslutning om aktivitetsændring m.v., selv om selskabet ikke har ændret  

 skattepligtsstatus ved lovforslagets ikrafttræden, fordi dets indkomstår  

 endnu ikke er udløbet.
Ved endelig beslutning forstås, at de forhold, som begrunder den  

 statusmæssige ændring, ikke kan omgøres af selskabet.
Der kan for eksempel  

 være tale om, at selskabets aktivitet er afstået til tredjemand, eller at  

 selskabet har haft en omsætning med ikke-medlemmer, som bevirker, at der ikke  

 længere kan ske beskatning efter kooperationsreglerne.
