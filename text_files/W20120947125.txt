Pressenævnets kendelse i sag nr. 12-70-00335 Resumé Klager  en person  klagede over artiklen Netanyahu tordnede mod Iran i FN på jp.dk Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Netanyahu tordnede mod Iran i FN bragt på jp.dk den 27. september 2012, idet han mener, at god presseskik er tilsidesat.
 [Klager] har til støtte for klagen bl.a. anført, at artiklens anvendelse af citationstegn i sætningen: Netanyahu opremser i sin tale en lang liste af terrorangreb, som han hævder, at Iran står bag... er dybt usmagelig og i strid med god presseskik.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
