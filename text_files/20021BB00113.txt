Fremsat den 14. marts 2003 af  

 Keld Albrechtsen (EL) og Pernille Rosenkrantz‑  

 ;Theil (EL) Forslag til folketingsbeslutning om styrkelse af den skinnebårne lokaltrafik Folketinget opfordrer regeringen til i indeværende  

 folketingssamling at fremlægge en samlet handlingsplan om styrkelse af den  

 skinnebårne lokaltrafik i perioden frem til 2010 omfattende initiativ til  

 analyser, projektering og anlægslove efter følgende retningslinjer:
 1)  

 	  

     

 Der gennemføres med  

 korte tidsfrister en udredning om alternative løsninger for skinnebåret  

 trafik  

 i Københavns cityområde, herunder en analyse af fordele og ulemper ved en ny  

 metrolinje (cityring) eller alternativt en sporvogns/letbaneløsning.
2)  

 	  

     

 Der etableres en ny  

 jernbane mellem Århus Vest og Silkeborg, og denne nye bane kobles på et  

 århusiansk letbane- eller sporvognsnet.
Denne løsning finansieres ved at  

 udskyde en evt. beslutning om færdiggørelse af Herning-Århus-motorvejen til  

 efter 2010.
 3)  

 	  

     

 Der indgås aftale med  

 de lokale trafikmyndigheder om etablering af letbane- eller  

 sporvognsløsninger  

 i de største danske byer uden for København, herunder at der inden 2010  

 etableres letbane- eller sporvognslinjer langs Grenåvej i Århus og mellem  

 Århus  

 H og en ny jernbane Århus Vest-Silkeborg.
 4)  

 	  

     

 Der tages initiativ  

 til følgende forbedringer i hovedstadsområdet:
a)  

 	  

      

 Styrkelse af  

 jernbanedriften i HT-området og for pendlere hertil, herunder dobbeltspor mellem  

 Lejre og Vipperød på Nordvestbanen, etablering af en ny  

 direkte regionaltogslinje mellem København og Køge.
b)  

 	  

      

 Iværksættelse af HTs  

 basisnetprojekt for sporvogne i HT-området, herunder Ring 3-linje:  

 Lyngby-Glostrup-Ishøj, Nørrebrolinje:  

 City-Nørrebrogade-Frederikssundsvej-Husum-Gladsaxe-Herlev (Buddinge), Vesterbrolinje:  

 City-Vesterbrogade-Roskildevej-Rødovre-Glostrup suppleret med en Amagerlinje, City-Christianshavn  

 (Langebro)-Amagerbrogade-St.Magleby-Dragør og i forbindelse hermed udvidelse  

 af  

 havnebussen til hele havneområdet i Københavns Havn.
 5)  

 	  

     

 Den planlagte  

 udbygning af nærbaneforbindelser i Østjylland og Nordjylland fremskyndes,  

 herunder bl.a. gennem etablering af S-togs-lignende togdrift i Århusområdet  

 og  

 den nødvendige udbygning mellem Århus og Skanderborg og udbygning af  

 Århus-Grenå-banen med 4 tog i timen til Hornslet.
Bemærkninger til forslaget Beslutningsforslaget er til dels en genfremsættelse af  

 beslutningsforslag nr.
B 190 i folketingsåret 2000-01, jf.
Folketingstidende,  

 tillæg A, s. 7005.
De voksende trafikproblemer i hovedstadsområdet og  

 trængselsproblemer i de største danske byer skyldes ikke manglende  

 løsningsforslag.
Det skyldes manglende politisk vilje til at gennemføre  

 løsningsforslagene.
Hovedstadens befolkning ønsker sig forandringer; en ny  

 rundspørge (som omtalt i f.eks.
Københavns Kommunes rapport  

 »  

 Analyse af holdningen til trafik og miljø  

 blandt borgere i Københavns Kommune  

 «  

 og  

 »  

 Trafik- og miljøplan 2003. Problemer  

 og hovedindsatser   debatten fortsætter  

 «  

   i anledning af kommunens kommende miljø- og trafikplan) blandt Københavns  

 kommunes indbyggere peger på stor opbakning og efterspørgsel af langt bedre  

 kollektiv trafikforsyning, dels fordi mange ikke har bil, dels fordi det er  

 en  

 almindelig erkendelse, at bilerne skaber store miljøproblemer i byen. Århus  

 og  

 andre store byer i Danmark oplever lignende problemer.
 Enhedslisten fremlægger hermed en række forslag til nye  

 tiltag, hvis vedtagelse vil betyde, at det kollektive trafiksystem i  

 hovedstadsområdet får et omfang og en kapacitet, der kan gøre den kollektive  

 transport attraktiv og vende udviklingen med flere og flere biler i byen, som  

 miljømæssigt og rent fysisk ikke er holdbar. Århus har på samme måde et  

 stærkt  

 behov for pendlertransport, som er mere attraktiv end bybusser, hvis ikke de  

 miljømæssige effekter af en stigende biltransport i byen skal forværres.
Vil man udvikle et attraktivt kollektivt trafiksystem, der  

 kan fungere som den trafikale grundstamme  

    

 og løse et stigende antal trafikopgaver på en miljøvenlig måde, fordrer  

 det, at man på den givne strækning vælger det optimale transportmiddel og  

 etablerer  

 et velfungerende samspil mellem de forskellige løsningsmuligheder for  

 kollektiv  

 transport i form af fjerntog, regionaltog, S-tog, letbane/sporvogn, S-busser  

 og  

 metro og ikke mindst sikrer, at dette sker i et velfungerende samspil med  

 cyklismen.
Derfor bør nærværende forslag følges op af etablering af Bike  

 &  

 Ride-anlæg ved alle S-togs-stationer og letbanestationer samt opbygning af et  

 effektivt cykelstisystem (pendlerruter) frigjort for andre transportmidler  

 eller i kombination med kollektive trafikmidler.
Langsigtede trafikinvesteringer i landets tættest bebyggede  

 område fordrer tilvalg af højklasseløsninger på alle felter og fravalg af  

 discountløsninger.
Derfor er det nødvendigt at vælge regionaltog frem for  

 S-tog  

 på de længere afstande, at supplere S-toget med sporvogne eller letbane frem  

 for  

 S-busser i det storkøbenhavnske område og at kræve rene busbaner i centrum  

 frem  

 for blandet trafik.
 Beslutningen i 1996 om at vælge den førerløse metroløsning  

 fremfor det, der kunne have været starten på en sporvognsløsning, har i  

 praksis  

 fungeret som en hund i et spil kegler i den  

 »  

 manglende  

 «  

 planlægning af den kollektive  

 trafikudbygning i hovedstadsområdet.
Den førerløse metro og ikke mindst etableringen af den  

 selvstændige enhed Ørestadsselskabet er blevet en klods om benet for den  

 nødvendige udbygning af hovedstadens kollektive trafiksystem.
Metroen er ikke  

 anlagt efter de aktuelle kollektive trafikbehov, men planlagt som et værktøj,  

 der skal medvirke til at byggemodne Ørestaden.
Hertil kommer, at projektet er  

 så dyrt, at det udhuler viljen til de vigtigere investeringer, som burde  

 gennemføres.
 På den anden side er metroen kommet, og den skal  

 nødvendigvis tænkes ind i den overordnede planlægning af den kollektive  

 trafik.
Mens andre storbyer har et metrosystem, får København nu to  

 systemer, nemlig S-toget og metroen, og disse systemer kan ikke integreres i  

 hinanden, men medfører tværtimod dyre løsninger i form af terminaler, hvor  

 der  

 kan foregå skift (f.eks.
Nørreport og Flintholm stationer).
 En række storbyer med en metro har valgt som supplerende  

 system at have sporvogne   det ses bl.a. i Berlin, Wien og Rom.
 Moderne sporvogne erstatter typisk længere buslinjer, de er  

 hurtigere og har en behagelig komfort samt rækker ud over de centrale bydele.  

 Derfor vil S-tog/metro i kombination med moderne sporvogne kunne fungere i et  

 hensigtsmæssigt samspil som et mere finmasket net rettet mod især de daglige  

 pendlere.
Metroen udgør alene et tilbud til nærtransporten i det  

 indre København og har ingen eller ringe indflydelse på bilpendlingen ud og  

 ind  

 af København.
Herudover har en udvidelse af metronettet i København lange  

 udsigter, alene fordi den nødvendige investering er så massiv.
Hovedstaden  

 kan  

 derfor forvente at stå uden væsentlige forbedringer af den kollektive trafik  

 de  

 næste 15 år.
Denne buket af forslag skal ses som et direkte alternativ  

 til de sidste års motorvejsforlig, hvor der er disponeret over 5,3 mia. kr.,  

 heraf de 4,4 mia. kr. til en række vejprojekter.
Med nærværende udspil  

 sikres,  

 at man får etableret et kollektivt jernbanenet/letbanenet i Storkøbenhavn og  

 omegn samt omkring landets øvrige store byer, som kan styrke miljøvenlige  

 transportformer.
Der kan endvidere henvises til den af Arbejderbevægelsens  

 Erhvervsråds (AE) udarbejdede redegørelse om fordelingen af de offentlige  

 trafikinvesteringer i de senere år på henholdsvis vejområdet og  

 jernbaneområdet  

 (  

 »  

 Trafikinvesteringer skævt fordelt  

 «),  

 AE december 2000. AE har opgjort, at  

 fordelingen på årsplan gennem længere tid har ligget på 1 mia. kr. til  

 jernbanen, for hver gang bilismen har fået 6 mia. kroner, og AE har  

 anbefalet,  

 at denne fordeling ændres.
Forslaget kan ses som et bud på, hvilke tiltag en  

 sådan omdisponering kan indeholde inden for de økonomiske rammer, der er  

 eksisterende på trafikområdet.
Forslagsstillerne anser det for nødvendigt hurtigst muligt  

 at få vedtaget en række anlægslove, som kan sikre iværksættelse af de  

 projekter, som foreligger velbeskrevne, herunder letbanen  

 Ishøj-Glostrup-Lyngby.
For andre projekter, som f.eks. forslaget om en ny  

 regionaltogsforbindelse til Køge, skal der indledningsvis gennemføres en  

 nærmere vurdering af den konkrete linjeføring.
Dette beslutningsforslag lægger vægt på nyanlæg og har  

 således som forudsætning, at visse trængselsproblemer i tognettet i det  

 centrale København, og i forbindelsen ind til det centrale København, bliver  

 løst.
Det drejer sig om kapacitetsproblemerne mellem Roskilde og København,  

 og  

 om forbindelsen København H-Nørreport st.-Østerport st.
Bemærkninger til forslagets enkelte bestemmelser Ad 1) Analyse af fordele og ulemper ved en ny  

 metrolinje (cityring) eller alternativt en sporvogns/letbaneløsning.
En undersøgelse af en ny metrolinje   cityring   som skal  

 dække det indre København, blev vedtaget i foråret 2002. Det hedder sig, at  

 metroen bliver anlagt med det formål at etablere en meget hurtig og sikker  

 kollektiv trafik, og at det er naturligt at undersøge perspektiverne i at  

 udbygge systemet i de meget trafikerede centrale bydele, hvor  

 trafikproblemerne  

 er størst og det potentielle passagergrundlag bedst.
Desværre er det ikke  

 oplagt,  

 at netop pendlerproblemerne løses med etablering af en cityring.
Sammenhængen  

 med, hvor attraktive transportmulighederne i øvrigt er i København, og  

 hvordan  

 mulighederne er for at opnå forbindelse til cityringen, bør indgå i  

 undersøgelsen, og ikke mindst bør det analyseres, i hvilket omfang man reelt  

 aflaster centrum for biltrafik og de deraf medfølgende miljøproblemer.  

 Økonomisk er der ingen tvivl om, at sporvogns- og letbaneløsninger kan  

 anlægges  

 for betydeligt mindre beløb, og derfor bør fordele og ulemper ved at anlægge  

 spor- eller delvist sporbaserede transportsystemer analyseres på linje med en  

 cityring.
Også dækning og transporttider er væsentlige at veje op mod  

 hinanden  

 i de forskellige løsninger.
Derfor stiller Enhedslisten forslag om, at  

 sporvogns-  

 og letbaneløsninger inddrages i en samlet undersøgelse for at belyse, hvor  

 der  

 mest hensigtsmæssigt skal investeres og sættes ind for at få  

    

 mest muligt ud af en kommende investering,  

 miljømæssigt såvel som økonomisk i forhold til de tidligere nævnte faktorer.
Ad 2) Ny jernbane mellem Århus Vest og  

 Silkeborg Da togtrafikken mellem Århus og Silkeborg i dag i væsentlig  

 grad belaster jernbanestrækningen mellem Skanderborg og Århus, og da det  

 overordnet må være et mål at få flere bilister over i de kollektive  

 transportmidler   ikke mindst dér, hvor der passagermæssigt er et stort  

 potentielt underlag   foreslår Enhedslisten, at der anlægges en ny  

 jernbanestrækning mellem Århus Vest og Silkeborg.
Finansieringen af anlægget  

 af  

 en sådan bane kan ske ved at udskyde beslutningen om en færdiggørelse af  

 Herning-Århus-motorvejen til efter 2010. Dette motorvejsprojekt, som  

 beklageligvis er blevet sat i gang i etaper på en sådan måde, at  

 konsekvenserne  

 ved det færdige byggeri og problemstillingen med den endelige linjeføring ved  

 Silkeborg har været forholdt offentligheden, har aldrig haft et seriøst  

 alternativ med kollektiv transport stillet op imod sig.
Imidlertid vil  

 fuldførelsen af motorvejen formentlig inden for en årrække generere mere  

 trafik, såvel i det naturskønne Midtjylland som ind til Århus, hvor der ikke  

 er  

 taget højde for flere biler.
Enhedslisten ønsker en løsning, hvor en ny  

 kollektiv tranportmulighed mellem Århus og Silkeborg kobles på et nyt  

 århusiansk letbane- eller sporvognssystem.
 Ad 3) Der indgås aftaler med lokale  

 trafikmyndigheder om etablering af letbane- eller sporvognsløsninger i de  

 største danske byer udenfor København, her under at der inden 2010 etableres  

 letbane- eller sporvognslinjer langs Grenåvej i Århus og mellem Århus H og en  

 ny jernbane Århus Vest- Silkeborg  

  .
Ikke kun hovedstadsområdet har i disse år et stort behov  

 for nye investeringer i effektive og attraktive kollektive trafiktilbud, der  

 kan overføre en stor del af pendlertransporten fra bil til skinner og andre  

 kollektive transportmidler.
Derfor bør det undersøges, hvor man med fordel  

 kan  

 etablere miljørigtige sporvogns- og letbaneløsninger i de største danske byer  

 uden for København.
Der er således flere muligheder, der umiddelbart kunne  

 diskuteres, i Aalborg og omegn, Odense og Trekantsområdet, og konkret bør  

 Århus  

 snarest og senest i 2010 forsynes med et sporvogns- eller letbanesystem,  

 begyndende med en rute langs Grenåvej i Århus og mellem Århus hovedbanegård  

 og  

 Århus Vest, med mulighed for forbindelse til en eventuel ny jernbane mellem  

 Århus Vest og Silkeborg.
Sporvognsforslag er skitseret i flere udspil og  

 undersøgt af Trafikministeriet i samarbejde med Århus Kommune.
Ad 4) Forbedringer i hovedstadsområdet Ad 4a.
Styrkelse af jernbanedriften i  

 HT-området  

    

 og for pendlere hertil - Dobbeltspor mellem Lejre og Vipperød Der er generelt enighed om, at der skal etableres et  

 dobbeltspor mellem Lejre og Vipperød på Nordvestbanen for at sikre en bedre  

 regionaltogsforbindelse mellem København og Holbæk/Kalundborg.
Projektet bør  

 imidlertid igangsættes snarest muligt og anslås at ville koste knap 1 mia.  

 kr.
- Etablering af ny direkte regionaltogslinje  

 mellem København og Køge Behovet for en bedre togbetjening fra Københavns sydlige  

 opland er stort.
I dag kører S-tog til Køge.
Enhedslisten finder, at Køge på  

 linje med Roskilde og Helsingør har krav på en egentlig  

 regionaltogsforbindelse  

 til København.
DSB og senere Banestyrelsen har i flere omgange fremlagt  

 forslag om en ny jernbaneforbindelse København-Køge-Ringsted.
Oprindeligt  

 foreslået som en højhastighedslinje beregnet til 300 km/t og uden stop i  

 bl.a.  

 Køge (»Den nye Jernbane«, DSB 1993), kunne den ses som led i planerne for en  

 Femern Bælt-forbindelse.
I 1998 offentliggjorde Banestyrelsen sit udspil  

 »  

 Bedre Baner  

 «  

  .  

  Her  

 Heri var angivet 3 alternative løsningsforslag for en forbindelse  

 København-Køge-Ringsted, herunder den såkaldte nybygningsløsning, som  

 indebærer  

 en ny linjeføring langs Køge Bugt-motorvejen og Vestmotorvejen.
Med sigte på  

 en  

 maksimal hastighed, som nu var reduceret til 250 km/t, krævedes dog i praksis  

 stadig en linjeføring, som ville give store gener ved anlæggelse, og som  

 ville  

 indebære dyre løsninger.
Forslaget om en regionalbane indebærer en linjeføring til  

 en hastighed på 140 km/t, hvilket betyder, at en række gener fra det  

 tidligere  

 forslag kan undgås, og samtidig vil det være billigere.
For en god ordens  

 skyld  

 skal endvidere fremhæves, at en regionalbane ikke kan indgå som en del af en  

 kommende Femern Bælt-forbindelse.
 En linjeføring kan f.eks. se således ud:
Banen føres forbi Sjælør Station, og efter Grønttorvet  

 krydses Retortvej med fortsættelse i banegrav (cut-and-cover) langs  

 Kulbanevej,  

 i tunnel under Vigerslevvej til sydsiden af Holbæk-motorvejen, hvor den  

 kommer  

 frem efter Hvidovrevej.
Motorvejen reduceres til 4 spor og de to sydlige spor  

 afgives til banen, der anlægges mellem motorvejen og den støjvold, der løber  

 parallelt med Hvidovre Hospital frem til Avedøre Havnevej.
Herfra løber banen syd for motorvejen og langs nordsiden af  

 den eksisterende støjvold.
Efter Byvej krydser banen over eller under  

 Vestvolden og Motorringvejen frem til Vallensbæk Mose, hvor den føres under  

 motorvejen af visuelle hensyn og fortsætter langs vestsiden af og klods op ad  

 denne indtil Ølby Lyng, hvor den møder Roskilde-Køge-banen.
I Banestyrelsens forslag betød den højere strækningsfart  

 større kurver.
Herved opstår der øer mellem banen og motorvejen, og det var  

 bl.a. disse øer, som udløste lokale protester i Køge Bugt-området.
Et andet  

 problem var, at der af sikkerhedshensyn ikke må anlægges perroner i  

 forbindelse  

 med spor, der passeres med 250 km/t.
 Regionalforbindelsen kan derimod skabe grundlag for nye  

 stationer ved:
Hvidovre Hospital Ishøj stationsvej  

 (Tjørnholm) Solrød/Greve Anlægsomkostningerne vil blive noget lavere end  

 Banestyrelsens forslag, der ifølge BANE's Fagnotat 1, september 1998, for  

 strækningen København-Kulbanevej-Køge-Ringsted er ca. 9 mia. kr. (inklusive  

 moms). Det anslås, at de 7 mia. kr. heraf vedrører strækningen København-Køge  

 (ved anlæg af forbindelse beregnet til 250 km/t).
Den lavere maksimale hastighed ifølge dette  

 beslutningsforslag betyder, at der kan spares på anlægsomkostningerne, bl.a.  

 via krav om mindre robuste skinnelegemer, færre ekspropriationer, kortere  

 tunnelforløb samt billigere signalteknologi.
Det anslås, at den samlede  

 regionaltogsforbindelse på ca. 45 km kan etableres for et beløb i  

 størrelsesordenen 4-5 mia. kr.
 Forbindelsen vil i øvrigt kunne suppleres med en udbygning  

 af Næstvedbanen til dobbeltspor og med anlæg af ny station/trinbræt i Køge  

 Syd  

 (Hastrupvej), ca. 3 km fra Køge Station.
 Det foreslås, at der laves et 5-årigt budget med start fra  

 2002. Dette betyder en gennemsnitlig investering til denne projektpakke på  

 ca.  

 1,5 mia. kr. årligt.
Ad 4b.
Iværksættelse af sporvognsprojekter i  

 HT-området I maj 1999 fremlagde HT og Trafikministeriet det såkaldte  

 Projekt Basisnet.
Heri skitseres 3 forskellige muligheder for udvikling af  

 den  

 kollektive trafik i hovedstadsområdet: En løsning med vægt på  

 højklassebusser,  

 en løsning med vægt på en udbygget metro og en løsning med vægt på udbygning  

 med moderne sporvogne.
 De hidtidige erfaringer med metroprojektet viser, at  

 projektomkostningerne hertil bliver langt større end de 9,3 mia. kr., der  

 anslås hertil i rapporten   alene den første etape beløber sig til 11 mia.  

 kr.  

 Samtidig må man erkende, at den foreslåede udbygning af metroen kun vil have  

 meget ringe effekt på bilpendlingen, da linjeføringen på 17 km alene vil ske  

 i  

 det indre København.
Busløsningen er billig, men modsvarer ikke nutidens krav  

 til fremkommelighed, hurtighed, komfort og mulighed for transport af et  

 stigende antal passagerer.
Enhedslisten anser Hovedstadens Udviklingsråds  

 (HUR)  

 aktuelle planer om et stambusnetsystem i egne busbaner for første fase i en  

 kamp om vejarealerne, hvor dette kan føre frem til et skift til letbaner.  

 Denne  

 støtte omfatter alene konceptet, og Enhedslisten tager kraftigt afstand fra  

 HURs samtidige overvejelser om at skære i den samlede busdrift.
Enhedslisten mener, at der skal satses på de moderne  

 sporvogne, således som man gør i en lang række andre storbyer i Europa.
I  

 Projekt Basisnet er foreslået en udbygning med 58 km sporvognsnet.
Udgiften  

 til  

 denne løsning anslås til 7,3 mia. kr.
Løsningen omfatter følgende linjer:
Ring 3-linje:  

  

 Lyngby-Glostrup-Ishøj (idet det kan overvejes at  

 forlænge denne linje til bl.a.
DTU) Nørrebrolinje  

  

 :  

 City-Nørrebrogade-Frederikssundsvej-Husum-Gladsaxe-Herlev (Buddinge) Vesterbrolinje:  

  

 City-Vesterbrogade-Roskildevej-Rødovre-Glostrup Af hensyn til metroen indgik der ikke i det foreslåede  

 projekt en sporvognsløsning til Amager.
Men da metroen er anlagt, så den går  

 så  

 langt uden om de centrale bydele på Amager som muligt (sigtet med metroen er  

 som bekendt at byggemodne et naturareal på Vestamager og betjene en række  

 villakvarterer langs Østamager), er behovet for en sporvognsløsning på  

 Amagerbrogade lige så aktuel som basisnetrapportens øvrige forslag til  

 sporvognsforbindelser.
Derfor foreslås det suppleret med en:
Amagerlinje:  

  

 City-Christianshavn (Langebro)-Amagerbrogade-St.  

 Magleby-Dragør Denne supplerende linjeføring anslås at koste ca. 2 mia.  

 kr.
 Det anslås hermed, at den samlede pris for  

 sporvognsudbygningen er af størrelsesordenen 10 mia. kr., hvilket med en  

 10-års  

 investeringshorisont vil koste 1 mia. kr. årligt.
 Endelig foreslås gennemført en række supplerende projekter.
Det drejer sig om en udvidelse af havnebussen til hele  

 havneområdet.
Der er her tale om et projekt, hvor der for relativt få midler  

 kan flyttes noget af den kollektive trafik ud på vandet.
Erfaringerne fra de  

 to  

 havnebusser, som blev iværksat via pinsepakkens trafikpulje, er gode og  

 lovende, men skal havnebussen slå rigtigt igennem, skal der ske en udbygning,  

 så ruten i højere grad favner boligområder, herunder Islands Brygge, og der  

 skal indsættes flere daglige afgange.
 En udbygning forudsætter dog, at der overvejes en ændring  

 af bådkonceptet, så det bliver mere brugervenligt i form af hurtigere  

 passagerflow ved stationerne, samt at bådbussen får et lavere energiforbrug.  

 Der foreslås afsat en årlig pulje på 25 mio. kr. hertil.
 Ad 5) Den planlagte udbygning af  

 nærbaneforbindelser i Østjylland og Nordjylland fremskyndes,  

     

 herunder bl.a. gennem etablering af  

 S-togs-lignende togdrift i Århus-området og den nødvendige udbygning mellem  

 Århus og Skanderborg og udbygning af Århus-Grenå-banen med 4 tog i timen til  

 Hornslet.
Nærbaneudbygningen fremskyndes, og en S-togs-lignende drift  

 indføres i Århusområdet.
Det vil kræve udbygning af banen fra Århus til  

 Grenaa  

 med ekstraspor til Hornslet, og et ekstraspor mellem Århus og Skanderborg.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af den skinnebårne lokaltrafik.
(Beslutningsforslag nr.
B 113).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
