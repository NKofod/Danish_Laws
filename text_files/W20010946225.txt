Ligestillingsnævnets afgørelse J.nr.
E. 2.4.0011 Kvinde, hvis barselsperiode udløb efter ansættelsesforholdets ophør, ikke berettiget til løn under barsel udover ansættelsesperioden.
Klageren var ansat som lønnet Ph.
D. stipendiat på et universitet i to år.
Efter ansættelsesaftalen ophørte ansættelsen uden særligt varsel ved ansættelsesperiodens udløb.
Klageren blev gravid, således at barselsperioden først ophørte efter ansættelsesperiodens udløb.
Klageren fik afslag på løn under hele barselsperioden.
Ligestillingsnævnet fastslog, at hverken ligestillingsloven eller ligebehandlingsloven gav grundlag for at pålægge universitetet at betale klageren løn eller tillægge hende andre ydelser ud over ansættelsesperioden.
Klagerens påstand blev ikke taget til følge.
