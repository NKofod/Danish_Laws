Skriftlig fremsættelse (3. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om beskatning af medlemmer  

 af kontoførende investeringsforeninger.
(Lovforslag nr.
L 21).
Der foreslås en fuldstændig gennemskrivning af  

 den gældende lov om beskatning af medlemmer af kontoførende  

 investeringsforeninger.
Baggrunden er, at indførelsen af  

 fåmandsforeninger medfører, at man må forvente, at flere  

 midler vil blive anbragt i kontoførende foreninger.
Den  

 gældende lov er imidlertid vanskelig tilgængelig, mangelfuld og  

 på nogle punkter også misvisende.
 Den nye lov skal skabe større sikkerhed for  

 både investeringsforeninger og skattemyndigheder ved fortolkning og  

 dermed ved anvendelsen af loven.
Forslaget bygger på de samme regler om  

 gennemsigtighed, som også gælder i dag.
Det betyder, at det  

 enkelte medlem beskattes af sin andel af foreningens indtægter og  

 udgifter som om medlemmet ejede foreningens aktiver direkte uden en  

 mellemliggende investeringsforening.
 Loven skal have virkning for regnskabsår, der  

 begynder i 2002.
 Forslaget skønnes ikke at have  

 nævneværdige provenumæssige konsekvenser.
 Idet jeg i øvrigt henviser til bemærkningerne  

 i lovforslaget, skal jeg anbefale det til Folketingets velvillige  

 behandling.
