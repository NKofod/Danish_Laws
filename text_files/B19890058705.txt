I medfør af § 4, stk. 2, i lov nr. 778 af 9. december 1987 om beskyttelse af halvlederprodukters udformning (topografi) og efter bemyndigelse i henhold til § 1 i Industriministeriets bekendtgørelse nr. 105 af 3. marts 1988 samt under henvisning til Rådets beslutning 87/532/EØF af 26. oktober 1987 og 88/311/EØF af 31. maj 1988 om udvidelse af den retlige beskyttelse af halvlederprodukters topografi til også at omfatte personer fra visse lande og territorier fastsættes:
 § 1.  Uanset betingelserne i lovens § 4, stk. 1, om  

 statsborgerskab eller bopæl i en stat, der er medlem af De Europæiske  

 Fællesskaber, kan fysiske og juridiske personer fra Amerikas Forenede Stater,  

 Japan og Schweiz erhverve eneret i overensstemmelse med lov om beskyttelse af  

 halvlederprodukters udformning (topografi) indtil 7. november 1990.
 § 2.  Fysiske og juridiske personer fra Sverige kan  

 fra 1. juni 1989 erhverve eneret i overensstemmelse med lov om beskyttelse af  

 halvlederprodukters udformning (topografi).
