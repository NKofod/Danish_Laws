Fremsat den 29. januar 2003 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 arbejdsløshedsforsikring m.v.
(Digital kommunikation, afgørelseskompetence i visse  

 svigssager mv.) § 1 I lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, som ændret ved  

 § 3 i lov nr. 1032 af 17. december 2002, § 1 i lov nr. 1035 af 17.  

 december 2002, og § 2 i lov nr. 1042 af 17. december 2002, foretages  

 følgende ændringer:
 1. I § 84, stk. 11, 2. pkt., ændres  

 »Beskæftigelsesministeren fastsætter« til: »Direktøren for  

 Arbejdsdirektoratet fastsætter endvidere«.
 2. I § 87, stk. 1, indsættes efter 1. pkt.  

 som nyt pkt.:
»Hvis beløbet, der er udbetalt eller søgt udbetalt med  

 urette, højst svarer til 5 gange dagpengenes højeste  

 beløb for en uge, jf. § 47, træffer  

 arbejdsløshedskassen dog afgørelse.« 3. I § 87, stk. 1, 2. pkt., der bliver 3. pkt.,  

 ændres »direktørens tidligere afgørelse« til: »den  

 første administrative afgørelse i den tidligere sag«.
 4. I § 87, stk. 4, 1. pkt., ændres »jf.  

 stk. 1« til: »og er det efter stk. 1, 1. og 3. pkt.,  

 direktøren for Arbejdsdirektoratet, der skal træffe  

 afgørelse«.
 5. Efter § 100 a indsættes:
»Kapitel 16 b Digital kommunikation § 100 b.
Direktøren for Arbejdsdirektoratet kan efter  

 forhandling med Landsarbejdsrådet fastsætte regler om muligheden  

 for digital kommunikation mellem medlemmet, arbejdsløshedskassen,  

 Arbejdsdirektoratet og Arbejdsmarkedets Ankenævn.« § 2 Stk. 1. Loven træder i kraft den 1. juli 2003.
 Stk. 2. § 1, nr. 2-4, finder anvendelse på sager,  

 hvori der ikke er truffet endelig afgørelse om tilbagebetaling i 1.  

 instans inden lovens ikrafttræden.
Bemærkninger til lovforslaget Almindelige bemærkninger Beskæftigelsesministeren har samtidig fremsat  

 forslag til lov om ændring af lov om arbejdsløshedsforsikring  

 m.v. (Refusion). Lovforslaget har ingen betydning for nærværende  

 lovforslag.
I.
Indledning Lovforslaget indeholder følgende  

 elementer:
 1.	Ændring af bemyndigelsen for fastsættelse af gebyr i  

 reglerne om dagpengegodtgørelse.
 2.	Decentralisering af afgørelseskompetence i visse  

 svigssager.
 3.	Hjemmel til at fastsætte regler om digital  

 kommunikation.
1. Ændring af bemyndigelsen for fastsættelse  

 af gebyr i reglerne om dagpengegodtgørelse Det foreslås af ordensmæssige hensyn, at  

 kompetencen til at fastsætte regler om betaling af gebyr i sager om  

 betaling af dagpengegodtgørelse for 1. og 2. ledighedsdag ændres  

 fra beskæftigelsesministeren til direktøren for  

 Arbejdsdirektoratet.
2. Decentralisering af afgørelseskompetence i visse  

 svigssager I dag skal alle spørgsmål om svig over for  

 arbejdsløshedskasserne behandles i Arbejdsdirektoratet som 1. instans,  

 hvorimod arbejdsløshedskasserne har afgørelseskompetencen for  

 så vidt angår andre forseelser.
Efter gældende regler skal  

 arbejdsløshedskassen træffe afgørelse om tilbagebetaling  

 over for medlemmet og samtidig tilkendegive en indstilling til  

 Arbejdsdirektoratet om, hvilken sanktion der skal gives i sagen.  

 Indstillingen kan dog først oversendes til Arbejdsdirektoratet,  

 når medlemmets klagefrist er udløbet.
I sager, hvor  

 tilbagebetalingsbeløbet ikke er større end 5 gange dagpengenes  

 højeste beløb for en uge, er det sjældent, at  

 Arbejdsdirektoratets afgørelse afviger fra  

 arbejdsløshedskassens indstilling.
 Det foreslås derfor, at  

 arbejdsløshedskasserne tillægges kompetencen til at træffe  

 afgørelse i sager om svig i de tilfælde, hvor ydelsen, der er  

 udbetalt eller søgt udbetalt med urette på grund af medlemmets  

 bevidste handlinger eller undladelser, højst svarer til 5 gange  

 dagpengenes højeste beløb for en uge, jf. lovens § 47  

 (15.575 kr.   PL 2003 niveau).
 Beløbsgrænsen svarer til den nedre  

 grænse for, hvornår Arbejdsdirektoratet efter de nugældende  

 regler pålægger arbejdsløshedskassen at anmelde medlemmet  

 til politiet med henblik på en vurdering af, om der foreligger et  

 strafbart forhold.
 Det bemærkes, at Arbejdsdirektoratet administrativt  

 vil præcisere, at arbejdsløshedskassen fortsat skal  

 forelægge afgørelsen for Arbejdsdirektoratet med henblik  

 på politianmeldelse i sager, hvor der er tale om dokumentfalsk, eller  

 hvor der forsætligt er begået svig af flere medlemmer i forening  

 eller af et eller flere medlemmer i forening med andre personer (komplot),  

 selv om beløbet er mindre end 5 gange dagpengenes højeste  

 beløb for en uge.
Arbejdsdirektoratet skal fortsat træffe  

 afgørelser som 1. instans i sager, hvor medlemmet kan slettes som  

 medlem af arbejdsløshedskassen.
Det drejer sig om sager, hvor  

 medlemmet tidligere er pålagt en sanktion for svig, og hvor den seneste  

 forseelse er begået mindre end 5 år efter den tidligere  

 afgørelse, jf. i øvrigt de specielle bemærkninger til nr.  

 2-4, ad § 87, stk. 1, 3. pkt.
 I de sager, hvor arbejdsløshedskassen får  

 kompetence til at træffe afgørelse, kan medlemmet klage over  

 arbejdsløshedskassens afgørelse til Arbejdsdirektoratet.  

 Konsekvensen af forslaget er derfor alene, at der ikke længere skal  

 træffes 1-2 foreløbige afgørelser i  

 arbejdsløshedskasserne, før der træffes afgørelse  

 i 1. instans.
 Arbejdsdirektoratet vil i forbindelse med  

 lovændringen iværksætte tilsynsinitiativer til at  

 følge, hvordan arbejdsløshedskasserne forvalter deres nye  

 kompetence.
3. Hjemmel til at fastsætte regler om digital kommunikation I en delbetænkning afgivet af Justitsministeriets  

 udvalg om retsvirkningerne af digital signatur m.v. (betænkning nr.  

 1400/2001 om e-signatur og formkrav i lovgivningen) beskæftiger  

 udvalget sig med spørgsmålet om, hvorvidt der er behov for at  

 lovgive om anvendelsen af digital kommunikation i forbindelse med formkrav og  

 skriftlighed, underskrift mv. i lovgivningen.
Udvalget peger på, at  

 ændringer af love mv. kan være nødvendig for at sikre, at  

 lovgivningen ikke udgør en hindring for en hensigtsmæssig brug  

 af digital kommunikation, og dermed en hensigtsmæssig IT-anvendelse.  

 Udvalget foreslår, at sådanne ændringer som udgangspunkt  

 sker i de respektive love ved traditionelle ændringsforslag, men  

 således at der på området for kommunikation til det  

 offentlige indføres en generel hjemmelsbestemmelse, som gør det  

 muligt ved bekendtgørelse at ændre formkrav, som hindrer  

 anvendelse af digital kommunikation.
Forvaltningsloven er i overensstemmelse hermed  

 ændret ved lov nr. 215 af 22. april 2002 om ændring af  

 forvaltningsloven (Digital kommunikation), fremsat som L 72 af 30. januar  

 2002, Folketingstidende Till.
A, sp. 2062, 2069, 2343, 4591, 4989, Till.
B,  

 sp. 392, Till.
C, sp. 251.
Udmøntningen af den nævnte  

 hjemmelsbestemmelse i forvaltningsloven omfatter en borgers ret til digitalt  

 at kommunikere med en offentlig myndighed samt digital kommunikation fra en  

 myndighed til en anden.
Derimod omfatter bestemmelsen ikke digital  

 kommunikation fra en offentlig myndighed til en borger.
 I forlængelse heraf foreslås ligeledes i  

 overensstemmelse med udvalgets anbefaling indsat en hjemmelsbestemmelse i  

 arbejdsløshedsforsikringsloven med henblik på at fastsætte  

 regler om digital kommunikation.
 Med »digital kommunikation« sigtes navnlig til digitale  

 meddelelser, som kan gøres læselige for modtageren ved  

 gengivelse på skærm, papirudskrift mv., herunder henvendelser til  

 offentlige myndigheder i form af elektronisk post (e-post). Herudover kan der  

 efter omstændighederne være tale om andre digitale medier, fx  

 video- eller lydoptagelser.
Formålet med nærværende lovforslag er  

 således at skabe hjemmel til at fastsætte regler om muligheden  

 for digital kommunikation fra den pågældende offentlig myndighed  

 til en borger.
Konkret drejer det sig om Arbejdsdirektoratets og  

 Arbejdsmarkedets Ankenævns kommunikation med medlemmer og  

 arbejdsløshedskasser.
Det fremgår af bemærkningerne til  

 ovennævnte ændringsforslag til forvaltningsloven, at udtrykket  

 »den offentlige forvaltning« skal forstås i overensstemmelse med de  

 tilsvarende udtryk i forvaltningslovens § 1, stk. 1, og  

 offentlighedslovens § 1, stk. 1. Udtrykket omfatter ikke  

 arbejdsløshedskasserne.
På den baggrund foreslås det, at  

 der fastsættes regler om digital kommunikation mellem medlemmer og  

 arbejdsløshedskasser.
Det bemærkes, at bemyndigelsesbestemmelsen i  

 forvaltningsloven og forslaget i nærværende lov er udformet  

 således, at borgeren (medlemmet) kan få ret, men ikke pligt til  

 at benytte digital kommunikation.
Borgeren (medlemmet) kan således frit  

 vælge formen for henvendelsen til forvaltningen  

 (arbejdsløshedskassen, Arbejdsdirektoratet og Arbejdsmarkedets  

 Ankenævn). Vælges digital kommunikation, forudsættes det,  

 at forvaltningen teknisk er i stand til at modtage henvendelsen i denne form.  

 Det findes ubetænkeligt at stille krav til  

 arbejdsløshedskasserne herom, idet de allerede efter gældende  

 regler er forpligtet til at følge de krav til administrationen af  

 lovgivningen mv., som stilles af Arbejdsdirektoratet.
Det må endvidere  

 generelt kunne kræves, at borgeren (medlemmet) anvender et teknisk  

 format, der kan læses af forvaltningen.
Benyttes fx e-post, skal  

 henvendelsen ske til en bestemt e-post adresse.
II. Økonomiske konsekvenser for det  

 offentlige Forslaget om udlægning af  

 afgørelseskompetencen i visse svigssager til  

 arbejdsløshedskasserne skønnes hverken at medføre  

 merudgifter eller mindreudgifter til arbejdsløshedsdagpenge mv., og er  

 dermed udgiftsneutralt.
 Lovforslaget skønnes i øvrigt ikke at have  

 økonomiske konsekvenser for det offentlige.
III.
Administrative konsekvenser for det offentlige Forslaget om udlægning af  

 afgørelseskompetencen i visse svigssager til  

 arbejdsløshedskasserne indebærer, at den administrative byrde  

 for Arbejdsdirektoratet på sigt bliver mindre svarende til, at antallet  

 af svigsindstillinger, som skal behandles i Arbejdsdirektoratet, reduceres  

 med ca. 500 sager.
Det må dog forventes, at udlægningen vil  

 indebære, at medlemmerne i større omfang end nu vil anvende  

 klageadgangen til Arbejdsdirektoratet.
De ressourcer, som forslaget frigiver  

 i Arbejdsdirektoratet, vil kunne anvendes til tilsynet med  

 arbejdsløshedskassernes administration som følge af den nye  

 kompetence.
For arbejdsløshedskasserne er byrden uændret.  

 Arbejdsløshedskasserne indstiller allerede i dag til  

 Arbejdsdirektoratet, hvilken sanktion der skal gives i sagen.
Med  

 ændringen vil arbejdsløshedskassen træffe samme antal  

 afgørelser.
Forslaget om at etablere mulighed for digital  

 kommunikation har umiddelbart hverken positive eller negative administrative  

 konsekvenser.
Det afgørende er, om og i givet fald i hvilket omfang  

 arbejdsløshedskasserne, Arbejdsdirektoratet, Arbejdsmarkedets  

 Ankenævn og medlemmer vil benytte sig af muligheden for digital  

 kommunikation.
På sigt vurderes der at være mulighed for  

 administrative lettelser.
 Lovforslaget skønnes i øvrigt ikke at have  

 administrative konsekvenser.
IV. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
V.
Administrative konsekvenser for erhvervslivet Forslaget har været forelagt Erhvervs- og  

 Selskabsstyrelsen, som har vurderet, at forslaget ikke har administrative  

 konsekvenser for erhvervslivet.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Administrative konsekvenser for borgerne Forslaget om udlægning af  

 afgørelseskompetencen i visse svigssager til  

 arbejdsløshedskasserne skønnes kun at have ubetydelige  

 administrative konsekvenser for borgerne.
Borgerne vil dog generelt opleve en  

 hurtigere samlet sagsbehandling af deres sager, da Arbejdsdirektoratet ikke  

 længere skal træffe afgørelse som 1. instans i alle sager  

 om svig eller forsøg på svig.
 Forslaget om digital kommunikation kan medføre  

 positive administrative konsekvenser for borgerne (medlemmerne), idet digital  

 kommunikation er en hurtig og enkel kommunikationsform.
 Forslaget skønnes i øvrigt ikke at have  

 administrative konsekvenser for borgerne.
VIII.
Ligestillingsmæssige konsekvenser Forslaget har ingen ligestillingsmæssige  

 aspekter.
IX.
Forholdet til EU-retten Forslaget indeholder ikke EU-retlige aspekter.
X.
Høringer Forslaget har forud for fremsættelsen været  

 til høring i Landsarbejdsrådet.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Decentralisering af afgørelseskompetence i  

 svigssager:
 På sigt mindre byrde for Arbejdsdirektoratet.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Digital kommunikation: En mindre lettelse for  

 medlemmerne.
Ingen Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Efter gældende lovs § 84, stk. 11, 2.  

 pkt., fastsætter beskæftigelsesministeren regler om betaling af  

 gebyr for Arbejdsmarkedets Ankenævns og Arbejdsdirektoratets behandling  

 af sager om dagpengegodtgørelse for 1. og 2. ledighedsdag (G-dage)  

 efter § 84, stk. 7 og 8.
 Udmøntningen af bemyndigelsesbestemmelsen er  

 foretaget af Arbejdsdirektoratet efter delegation fra  

 beskæftigelsesministeren og fremgår af § 12 i  

 Arbejdsdirektoratets bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag.
 Under henvisning til indførelsen af en  

 enhedsorganisation i Beskæftigelsesministeriet, hvorefter  

 Arbejdsdirektoratet som udgangspunkt varetager  

 Beskæftigelsesministeriets departements hidtidige arbejdsfunktioner  

 vedrørende bl.a. reglerne om dagpengegodtgørelse,  

 foreslås af ordensmæssige hensyn, at kompetencen til at  

 fastsætte regler om betaling af gebyr i de nævnte situationer  

 ændres fra beskæftigelsesministeren til direktøren for  

 Arbejdsdirektoratet.
Til nr. 2-4 Har et medlem gjort sig skyldig i svig eller forsøg  

 på svig over for arbejdsløshedskassen, kan direktøren for  

 Arbejdsdirektoratet bestemme, at medlemmet skal gennemgå en effektiv  

 karantæne på højst 962 timer.
Er medlemmet tidligere  

 pålagt en sanktion for svig, kan direktøren bestemme, at  

 pågældende slettes som medlem af arbejdsløshedskassen,  

 hvis den seneste forseelse er begået mindre end 5 år efter  

 direktørens tidligere afgørelse.
Ved svig forstås, at et  

 medlem forsætligt har afgivet urigtige oplysninger eller fortiet  

 forhold over for sin arbejdsløshedskasse for derved at få eller  

 beholde en ydelse med urette.
Finder arbejdsløshedskassen, at et  

 medlem har gjort sig skyldig i svig eller forsøg herpå, skal  

 kassen efter de nugældende regler træffe afgørelse om  

 tilbagebetaling og samtidig tilkendegive en indstilling til  

 Arbejdsdirektoratet om, hvilken sanktion der skal gives i sagen.
 Arbejdsløshedskassen kan uden forelæggelse  

 for Arbejdsdirektoratet bestemme, at medlemmet skal gennemgå en  

 effektiv karantæne på højst 37 timer, hvis medlemmet har  

 begået anden forseelse overfor kassen.
Det foreslås i § 1, nr. 2, ad § 87,  

 stk. 1, 2. pkt., at arbejdsløshedskasserne får kompetence  

 til at træffe afgørelse i sager, hvor et medlem forsætligt  

 har fortiet forhold eller afgivet urigtige oplysninger over for sin  

 arbejdsløshedskasse for derved at få eller beholde en ydelse med  

 urette.
Kompetencen er begrænset til tilfælde, hvor ydelsen ikke  

 overstiger 5 gange dagpengenes højeste beløb for en uge, jf.  

 lovens § 47 (15.575 kr.   PL 2003 niveau).
 Det foreslås i § 1, nr. 3, ad § 87,  

 stk. 1, 3. pkt., at bestemmelsen om, hvornår et medlem kan slettes  

 som medlem af arbejdsløshedskassen, tilpasses ændringen i  

 afgørelseskompetencen ved spørgsmål om svig.  

 Forældelsesfristen for gentagelsesvirkningen ved svig regnes herefter  

 ikke fra Arbejdsdirektoratets tidligere afgørelse, men fra den  

 første administrative afgørelse i den tidligere sag, uanset om  

 den er truffet af arbejdsløshedskassen eller Arbejdsdirektoratet.
 Det foreslås i § 1, nr. 4, ad § 87,  

 stk. 4, 1. pkt., at arbejdsløshedskasserne kun i det omfang,  

 kasserne ikke selv har kompetencen til at træffe afgørelse, jf.  

 forslaget til § 87, stk. 1, 2. pkt., skal forelægge sagen for  

 Arbejdsdirektoratet med en indstilling til sanktion.
Til nr. 5 Der er allerede i dag med hjemmel i § 79,  

 stk. 3, og § 91, stk. 8, i lov om  

 arbejdsløshedsforsikring m.v., fastsat regler for udveksling af  

 digitale informationer i arbejdsløshedsforsikringen.
 Idet der i øvrigt henvises til de almindelige  

 bemærkninger pkt. 3 foreslås, at der skabes en klar hjemmel til  

 også i øvrigt at fastsætte regler om anvendelsen af  

 digital kommunikation i arbejdsløshedsforsikringen.
 Parallelt med bemyndigelsesbestemmelsen i  

 forvaltningslovens § 32 a vil der blive fastsat regler om digitale  

 kommunikationsveje mellem hver af følgende:
Medlemmerne Arbejdsløshedskasserne Arbejdsdirektoratet Arbejdsmarkedets Ankenævn Der er tale om gennem disse kommunikationsveje at udveksle  

 alle typer af digitale dokumenter og data, der har betydning for medlems- og  

 udbetalingsforhold i arbejdsløshedsforsikringen.
Det kan være fx  

 blanketter (ledighedserklæring, dagpengekort mv.), klager over  

 arbejdsløshedskassernes afgørelser og afgørelser fra  

 Arbejdsdirektoratet og Arbejdsmarkedets Ankenævn.
Oplysninger, der skal  

 udveksles som følge af det nye udvidede rådighedstilsyn, er  

 også omfattet af denne form for kommunikation.
Det er vigtigt, at der ved udmøntningen af  

 hjemmelsbestemmelsen tages højde for, at den digitale kommunikation  

 skal være sikker, da der er tale om udveksling af fortrolige og  

 personlige oplysninger, samt at oplysningerne skal kunne tilskrives  

 afsenderen.
Det vil sige, at den digitale kommunikation og den måde,  

 hvorpå den foregår, skal sikre de samme hensyn, som ligger bag et  

 givent formkrav, fx et krav om skriftlighed.
 Det skal således sikres, at det er muligt at  

 dokumentere, at der ikke efterfølgende er sket utilsigtede  

 ændringer i informationerne (integritet). Det skal dokumenteres, at  

 informationerne stammer fra den angivne afsender (autenticitet). Det skal  

 sikres, at afsenderen ikke efterfølgende kan påstå, at  

 informationen, som den foreligger, ikke stammer fra denne  

 (uafviselighed).
 Disse hensyn vil bl.a. kunne tilgodeses ved brug af  

 elektronisk signatur.
Ved udvekslingen af informationer med personlige og  

 fortrolige oplysninger skal der også ske kryptering.
Herved sikres, at  

 ingen andre end de modtagere, som informationerne er tænkt rettet til,  

 kan få kendskab til deres indhold (konfidentialitet). Krypteringen skal  

 ske på et passende sikkerhedsniveau.
Arbejdsdirektoratet har efter gældende regler  

 fastsat regler om, at arbejdsløshedskassernes statsautoriserede  

 revisorer skal kontrollere arbejdsløshedskassens  

 kontrolforanstaltninger omkring anvendelse af edb-systemer, herunder at  

 arbejdsløshedskassen har en opdateret sikkerhedspolitik.
Dette kan  

 også omfatte en erklæring om forsyningssikkerhed  

 vedrørende den enkelte arbejdsløshedskasses  

 internetforbindelse.
Til § 2 Til stk. 1 Det foreslås, at loven træder i kraft den 1.  

 juli 2003.
Til stk. 2 Det foreslås, at lovens § 1, nr. 2-4, om  

 udlægning af afgørelseskompetencen i visse svigssager fra  

 Arbejdsdirektoratet til arbejdsløshedskasserne finder anvendelse  

 på sager, hvori der ikke er truffet afgørelse om tilbagebetaling  

 i 1. instans inden lovens ikrafttræden.
Det afgørende er, om arbejdsløshedskassens  

 afgørelse om tilbagebetaling er truffet før eller efter, loven  

 træder i kraft.
Det betyder, at sanktionsspørgsmålet skal  

 behandles i Arbejdsdirektoratet i sager, hvor arbejdsløshedskassen har  

 truffet afgørelse om tilbagebetaling og har indstillet til sanktion  

 før lovens ikrafttræden, men hvor Arbejdsdirektoratet endnu ikke  

 har truffet afgørelse i sagen inden ikrafttrædelsesdatoen.
Har direktoratet hjemvist sagen inden  

 ikrafttrædelsesdatoen, skal arbejdsløshedskassen træffe ny  

 afgørelse.
Hvis den ny afgørelse først træffes  

 efter ikrafttrædelsesdatoen, skal arbejdsløshedskassen  

 også træffe afgørelsen om eventuelle sanktioner for svig  

 efter de nye regler.
 Hjemviser Arbejdsdirektoratet efter  

 ikrafttrædelsesdatoen en afgørelse, der er truffet af  

 arbejdsløshedskassen efter de hidtil gældende regler, skal  

 kassen træffe ny afgørelse efter de nye regler.
Bilag Lovforslaget sammenholdt med gældende lov Lov om arbejdsløshedsforsikring m.v.
Gældende formulering Lovforslagets § 1 § 84. - - - Stk. 1-10. - - - Stk. 11. Direktøren for Arbejdsdirektoratet  

 fastsætter efter forhandling med Landsarbejdsrådet regler om  

 anvendelse af bestemmelserne i stk. 1-7 og kan herunder fastsætte  

 regler om, at dagpengegodtgørelsen kan bortfalde i særlige  

 tilfælde ud over de i stk. 3 nævnte.  

 Beskæftigelsesministeren fastsætter regler om betaling af gebyr  

 for Arbejdsmarkedets Ankenævns og Arbejdsdirektoratets behandling af  

 sager efter stk. 7 og 8.
 1. I § 84, stk. 11, 2. pkt., ændres  

 »Beskæftigelsesministeren fastsætter« til: »Direktøren for  

 Arbejdsdirektoratet fastsætter endvidere«.
§ 87. Har et medlem gjort sig skyldig i svig eller  

 forsøg på svig over for kassen, kan direktøren for  

 Arbejdsdirektoratet bestemme, at medlemmet skal gennemgå en effektiv  

 karantæne på højst 962 timer.
Er medlemmet tidligere  

 pålagt en sanktion for svig, kan direktøren bestemme, at  

 pågældende slettes som medlem af kassen, hvis den seneste  

 forseelse er begået mindre end 5 år efter direktørens  

 tidligere afgørelse.
Et medlem, som slettes af kassen, kan genoptages  

 som nyt medlem.
 2. I § 87, stk. 1, indsættes efter 1. pkt.  

 som nyt pkt.:
»Hvis beløbet, der er udbetalt eller søgt udbetalt med  

 urette, højst svarer til 5 gange dagpengenes højeste  

 beløb for en uge, jf. § 47, træffer  

 arbejdsløshedskassen dog afgørelse.« 3. I § 87, stk. 1, 2. pkt., der bliver 3. pkt.,  

 ændres »direktørens tidligere afgørelse« til: »den  

 første administrative afgørelse i den tidligere sag«.
 Stk. 2. Har et medlem gjort sig skyldig i anden forseelse over  

 for kassen, kan kassen bestemme, at medlemmet skal gennemgå en effektiv  

 karantæne på højst 37 timer.
Stk. 3. En effektiv karantæne indebærer, at retten  

 til ydelser, jf. dog stk. 6, bortfalder for et antal timer, hvor der  

 ellers ville være ret til ydelser fra kassen.
Er karantænen ikke  

 udstået senest 2 år fra dens ikrafttræden, bortfalder  

 den.
 Stk. 4. Finder kassen, at et medlem har gjort sig skyldig i  

 svig eller forsøg herpå, jf. stk. 1, skal kassen  

 forelægge sagen for direktøren for Arbejdsdirektoratet med  

 indstilling om, hvilken afgørelse der skal træffes efter  

 stk. 1. Kassen skal stille udbetalingen af ydelser fra kassen, jf. dog  

 stk. 6, i bero i overensstemmelse med indstillingen.
 4. I § 87, stk. 4, 1. pkt., ændres »jf.  

 stk. 1« til: »og er det efter stk. 1, 1. og 3. pkt.,  

 direktøren for Arbejdsdirektoratet, der skal træffe  

 afgørelse«.
 Stk. 5. Bliver kassen bekendt med forhold, der gør det  

 sandsynligt, at et medlem har gjort sig skyldig i en forseelse over for  

 kassen, jf. stk. 1 og 2, skal kassen standse udbetalingen af ydelser til  

 medlemmet, jf. dog stk. 6, fra konstateringstidspunktet.
 Stk. 6. Godtgørelse efter lov om godtgørelse ved  

 deltagelse i erhvervsrettet voksen- og efteruddannelse er ikke omfattet af  

 stk. 3-5.
 Stk. 7. Direktøren for Arbejdsdirektoratet kan  

 pålægge en kasse at indgive politianmeldelse mod et medlem, som  

 har gjort sig skyldig i svig over for kassen.
 Stk. 8. Direktøren for Arbejdsdirektoratet  

 fastsætter efter forhandling med Landsarbejdsrådet nærmere  

 regler om anvendelse af stk. 1-7.
 5. Efter § 100 a indsættes:
