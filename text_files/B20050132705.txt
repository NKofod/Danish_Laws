Bekendtgørelse  

 om den regnskabsmæssige adskillelse  

  

 mellem DR's, TV 2/DANMARK A/S' og de regionale  

  

 TV 2-virksomheders public service virksomhed og  

  

 anden virksomhed  

1) I medfør af § 14, stk. 4, § 33,  

 stk. 4, og § 38 g i lov om radio- og fjernsynsvirksomhed, jf.  

 lovbekendtgørelse  

 nr. 506 af 10. juni 2004, fastsættes:
Kapitel 1 Anvendelsesområde § 1.  

  

 Reglerne i bekendtgørelsen omhandler DRs, TV 2/DANMARK A/S og de  

 regionale TV  

 2-virksomheders regnskabsmæssige adskillelse mellem på den ene side  

 stationernes  

 public service virksomhed og på den anden side stationernes anden virksomhed,  

 herunder anden programvirksomhed.
Kapitel 2 Udarbejdelse af delregnskaber § 2.  

  

 DR,  

 TV 2/DANMARK A/S og de regionale TV 2-virksomheder skal som en del af  

 årsregnskabet offentliggøre et delregnskab for public service virksomheden og  

 et delregnskab for anden virksomhed, herunder anden programvirksomhed, der  

 udøves i eget regi.
 Stk. 2.  

  

 Delregnskaberne  

 opstilles efter samme principper som det samlede årsregnskab og skal  

 afstemmes  

 med dette.
 Stk. 3.  

  

 Kravet om  

 udarbejdelse af delregnskaber, jf. stk. 1 og 2, gælder ikke, hvis  

 omsætningen for anden virksomhed samlet udgør mindre end 5% af omsætningen og  

 samtidig ikke overstiger 3 mio.kr. årligt.
Stk. 4.  

  

 Udarbejdelse af delregnskaber sker første  

 gang på grundlag af åbningsbalancer godkendt af Rigsrevisionen for hhv.  

 public  

 service virksomheden og anden virksomhed pr. 1. januar det pågældende  

 regnskabsår.
Efterfølgende delregnskaber udarbejdes med udgangspunkt heri.
Stk. 5.  

  

 Såfremt  

 DR og de regionale TV 2-virksomheder etablerer dattervirksomheder  

 eller associerede virksomheder med henblik på udøvelse af anden virksomhed,  

 jf. lovens § 14, stk. 3, og § 33,  

 stk. 3, udarbejdes koncernregnskab efter årsregnskabslovens  

 bestemmelser herom.
Koncernregnskaberne revideres bortset fra regnskaberne  

 for  

 TV SYD A/S af Rigsrevisionen.
Fordeling af aktiviteter på hhv. public service  

 virksomhed og anden virksomhed § 3.  

  

 DR, TV 2/DANMARK A/S og de regionale TV  

 2-virksomheder  

 skal for samtlige aktiviteter foretage en vurdering af,  

 om der er tale om public service virksomhed eller anden virksomhed.  

 Eventuelle  

 tvivlsspørgsmål skal forelægges Kulturministeriet.
 Stk. 2.  

  

 Til public  

 service virksomhed henregnes for DR og de regionale TV 2-virksomheder den  

 virksomhed,  

 der er omfattet af de til enhver tid gældende public service kontrakter med  

 kulturministeren, jf. lovens § 12, stk. 2, og § 31,  

 stk. 4,  

 samt hertil knyttede aktiviteter, jf. bl.a. eksemplerne i bilag 1. For TV  

 2/DANMARK A/S henregnes til public service virksomhed den virksomhed, der er  

 omfattet af den af kulturministeren meddelte tilladelse til at udøve public  

 service programvirksomhed, jf. lovens § 38 a.
 Stk. 3.  

  

 Til anden  

 virksomhed henregnes, jf. i øvrigt eksemplerne i bilag 1:
 ·  


  

 Programvirksomhed og on-line  

 virksomhed, der ikke udøves som en  

 del  

 af DR  

 s, TV 2/DANMARK A/S  

 og de regionale TV 2-virksomheders public service virksomhed.
 ·  


  

 Andre aktiviteter, der udøves med  

 henblik på udnyttelse af institutionens tekniske udstyr, særlige sagkundskab  

 mv.
 Stk. 4.  

  

 Anden  

 virksomhed kan udøves i eget regi og/eller i selskabsform.
 § 4.  

  

 DRs, TV 2/DANMARK A/S og de regionale TV  

 2-virksomheders  

 regnskabssystemer skal tilrettelægges, så det er muligt  

 at henføre omkostninger og indtægter samt balanceposter til hhv. public  

 service  

 virksomhed og anden virksomhed.
 Intern udveksling af ydelser mv.
 § 5.  

  

 Udveksling af ydelser mv. mellem hhv. public service virksomhed og anden  

 virksomhed  

 inden for den enkelte virksomhed kan ske ved omkostningsfordeling, jf.  

 § 7.
 Stk. 2.  

  

 Udveksling  

 af ydelser mv. kan ligeledes ske til markedspris, det vil sige til den pris,  

 hvortil ydelsen afsættes til 3. part, jf. § 8. Er der tale om en ydelse  

 mv., der ikke afsættes til 3. part, skal prisen mindst give dækning for de  

 langsigtede gennemsnitsomkostninger ved ydelsen mv.
Indbyrdes udveksling af ydelser mv. mellem DR, TV  

 2/DANMARK A/S og de regionale TV 2-virksomheder § 6.  

  

 Ved indbyrdes udveksling af ydelser mv.  

 mellem DR, TV 2/DANMARK A/S og de regionale virksomheder, skal den modtagende  

 virksomhed  

 betragtes som 3. part, og prisen fastsættes som anført i § 8. Dog kan de  

 regionale TV 2-virksomheder indbyrdes aftale særlige vilkår, herunder pris,  

 for  

 udveksling af nyheds- og aktualitetsprogrammer og -indslag, der udsendes som  

 led i public service virksomheden hos såvel den modtagende som den leverende  

 regionale TV 2-virksomhed.
Principper for indtægts- og omkostningsfordeling § 7.  

  

 DR, TV 2/DANMARK A/S og de regionale TV 2-virksomheder  

 skal ved fordeling af indtægter og omkostninger på hhv. public service  

 virksomhed  

 og anden virksomhed i det omfang, der ikke sker intern afregning til  

 markedspris mellem de to former for virksomhed, anvende en almindeligt  

 anerkendt metode til fordeling af såvel indtægter som de fulde omkostninger  

 på  

 de enkelte aktiviteter/aktivitetsområder.
 Stk. 2.  

  

 Indtægts-  

 og omkostningsfordeling på de enkelte aktiviteter/aktivitetsområder under  

 hhv.  

 public service virksomhed og anden virksomhed foretages med baggrund i  

 regnskabskontering,  

 transaktionsregistrering, tidsstudier, statistik, stikprøver og/eller skøn.  

 Fordelingen skal resultere i et retvisende billede af indtægter og  

 udgifter/ressourceforbrug forbundet med de enkelte  

 aktiviteter/aktivitetsområder under hhv. public service virksomhed og anden  

 virksomhed.
Prisfastsættelse § 8.  

  

 Prisen  

 for den enkelte vare eller tjenesteydelse, som DR, TV 2/DANMARK A/S og de  

 regionale TV 2-virksomheder afsætter som led i deres anden virksomhed, skal  

 fastsættes på grundlag af markedsmæssige vurderinger, idet der ikke må ske  

 konkurrenceforvridning over for private eller offentlige konkurrenter.
 Stk. 2.  

  

 Ved  

 prisfastsættelsen skal der samtidig  

 sikres dækning for de langsigtede gennemsnitsomkostninger forbundet med anden  

 virksomhed som helhed samt en rimelig avance.  

 Ved beregningen af de langsigtede gennemsnitsomkostninger for anden  

 virksomhed som helhed skal indgå såvel direkte som indirekte omkostninger,  

 også  

 på sigt, forbundet med produktionen af de varer og tjenesteydelser, der  

 produceres  

 eller afsættes som led i anden virksomhed.
 Stk. 3.  

  

 Bestemmelserne  

 i stk. 1 og 2 gælder, uagtet at der ikke udarbejdes delregnskab, jf.  

 § 2, stk. 3.
Overførsel af kapital mellem public service virksomhed  

 og anden virksomhed § 9.  

  

 DR,  

 TV 2/DANMARK A/S og de regionale TV 2-virksomheder kan overføre kapital fra  

 public  

 service virksomheden til anden virksomhed, herunder anden virksomhed i  

 selskabsform,  

 forudsat, at der ikke er tale om licensmidler, og forudsat, at overførslen  

 sker  

 på markedsøkonomiske vilkår i overensstemmelse med det markedsøkonomiske  

 investorprincip.
Kapitaloverførsel skal godkendes af bestyrelsen for den  

 pågældende virksomhed.
 Stk. 2.  

  

 Overførsel  

 af materielle anlægsaktiver mellem public service virksomhed og anden  

 virksomhed (herunder anden virksomhed i selskabsform), jf. stk. 1, skal  

 ske til markedspris, dog minimum til bogført værdi.
 § 10.  

  

 DR  

 og de regionale TV 2-virksomheder skal af årets overskud af anden virksomhed  

 overføre en andel svarende den til enhver tid gældende selskabsskatteprocent  

 til public service delregnskabet.
Kapitel 3 Dokumentation, tilsyn mv.
 § 11.  

  

 DR,  

 TV 2/DANMARK A/S og de regionale TV 2-virksomheder skal til enhver tid over  

 for  

 Rigsrevisionen og Kulturministeriet kunne redegøre for, hvilke konkrete  

 aktiviteter,  

 der henregnes som public service virksomhed og hvilke konkrete aktiviteter,  

 der  

 henregnes som anden virksomhed.
 Stk. 2.  

  

 DR, TV  

 2/DANMARK A/S og de regionale TV 2-virksomheder skal endvidere kunne  

 dokumentere de anvendte principper for omkostningsfordeling og  

 prisfastsættelse.
 § 12.  

  

 Rigsrevisionen  

 fører tilsyn med, at DR, TV 2/DANMARK A/S og de regionale TV 2-virksomheder  

 overholder reglerne, og udtaler sig i revisionsprotokollat eller på anden vis  

 herom.
 Stk. 2.  

  

 For så vidt  

 angår TV 2/DANMARK A/S og TV SYD A/S varetages Rigsrevisionens tilsyn på  

 grundlag af udtalelser fra selskabernes revisorer i revisionsprotokollat  

 eller  

 på anden vis om selskabernes overholdelse af reglerne i denne bekendtgørelse.
Kapitel 4 Ikrafttrædelse § 13.  

  

 Bekendtgørelsen  

 træder i kraft 1. januar 2006.
 Stk. 2.  

  

 Bekendtgørelse nr. 740 af 21. august 2001 om den regnskabsmæssige adskillelse  

 mellem DRs og TV2s public service virksomhed og anden virksomhed  

 ophæves.
Kulturministeriet, den 14. december  

 2005 Brian Mikkelsen /Lars M.
Banke Bilag 1 Fordeling af aktiviteter på hhv. public service  

 virksomhed og anden virksomhed Eksempler på aktiviteter,  

 der skal henregnes til public service virksomhed:
 ·  


  

 Public service tv-virksomhed,  

 herunder tekst tv og TV-FONEN samt regional job-tv.
 ·  


  

 Nye digitale tv-tjenester i  

 tilknytning til udsendelse af public service tv via digitale  

 tv-sendemuligheder  

 i det omfang disse tjenester er omfattet af public service kontrakt, hhv.  

 tilladelse til public service programvirksomhed.
 ·  


  

 DRs public service  

 radiovirksomhed, incl. digital radiovirksomhed (DAB).
 ·  


  

 DRs og de regionale TV  

 2-virksomheders public service on-line virksomhed (overvejende hjemmesider,  

 der  

 supplerer programmerne).
 ·  


  

 DRs undervisningsvirksomhed i  

 tilknytning til programvirksomheden.
 ·  


  

 DRs salg af egenproducerede  

 programmer, som vises  

 af DR.
 ·  


  

 De regionale TV 2-virksomheders  

 salg til TV 2/DANMARK A/S af egenproducerede programmer og indslag med  

 henblik  

 på visning på public service kanalen TV 2.
 ·  


  

 DRs ensemblers virksomhed.
 ·  


  

 Salg af klip fra public service  

 programvirksomhed.
 Eksempler på aktiviteter, der skal henregnes til  

 anden virksomhed:
 ·  


  

 Anden programvirksomhed.
 ·  


  

 TV 2/DANMARK A/S salg/videresalg  

 af programmer.
 ·  


  

 DRs salg af egenproducerede  

 programmer, som ikke vises i DR.
 ·  


  

 TV 2-regionernes salg af  

 egenproducerede programmer og indslag, som ikke vises på public service  

 kanalen  

 TV 2.
 ·  


  

 Sekundær udnyttelse af  

 programrettigheder (tv, video, CDer og bånd, CD Rom, tidsskrifter,  

 bøger,  

 merchandising mm.).
 ·  


  

 Kommerciel medierelateret  

 virksomhed (tv, video, CDer og bånd, CD Rom, grafik, tidsskrifter,  

 bøger,  

 merchandising mm.).
·  


  

 TV 2/DANMARK A/S on-line  

 virksomhed ·  


  

 DRs og de regionale TV  

 2-stationers on-line virksomhed, der ikke knytter sig til DRs hhv. de  

 regionale TV 2-virksomheders public service programvirksomhed (markeder,  

 visse  

 spil, ping, søgemaskine etc.).
·  


  

 Udlejning af faciliteter (studier,  

 lokaler, OB-vogn/transmissioner.
ENG, redigering, SNG mv.) ·  


  

 Øvrige aktiviteter  

 (undervisningsaktiviteter for lukkede brugergrupper, konsulentbistand,  

 udnyttelse (herunder salg) af sendemuligheder og sendenet til andet end  

 public  

 service formål mm.).
 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv nr.  

 2000/52/EF af 2 6. juli 2000 om ændring af direktiv 80/723/EØF om  

 gennemskueligheden af de økonomiske forbindelser mellem medlemsstaterne og de  

 offentlige virksomheder, EF-Tidende 2000 L 193 s.75.
