 VI MARGRETHE DEN ANDEN, af Guds Nåde Danmarks Dronning,  

 gør Vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Der ydes efter reglerne i denne lov bistand i  

 skattesager til stater, der er medlem af De europæiske Fællesskaber, med  

 hensyn til udveksling af oplysninger, der gør det muligt at foretage en  

 korrekt ansættelse af indkomst- og formueskat, jfr. art. 1 i Rådets direktiv  

 af 19. december 1977. Direktivet er optaget som bilag til denne lov.
 § 2.  Ministeren for skatter og afgifter udpeger den  

 eller de myndigheder, der kan fremsætte eller modtage anmodning om bistand i  

 medfør af direktivet (kontaktmyndighed).
 § 3.  Kontaktmyndigheden er berettiget til at indhente  

 oplysninger til brug for vedkommende myndighed i en anden medlemsstat i  

 overensstemmelse med direktivets art. 1-4.
 § 4.  Ministeren for skatter og afgifter kan fastsætte  

 yderligere bestemmelser om direktivets gennemførelse, herunder nærmere regler  

 om, i hvilke tilfælde der i henhold til direktivets art. 4 skal ske  

 uopfordret udlevering af oplysninger fra Danmark til et andet medlemsland.
 § 5.  Ministeren for skatter og afgifter kan fastsætte  

 regler om et ændret anvendelsesområde for loven, hvis dette er nødvendigt til  

 gennemførelse af rådsdirektiver, der ændrer direktivet af 19. december 1977.
 § 6.  Loven træder i kraft den 1. januar 1979.
 Stk. 2.  Loven finder anvendelse på anmodninger, der  

 modtages efter lovens ikrafttræden.
 § 7.  Loven gælder ikke for Færøerne.
 Givet på Christiansborg slot, den 13.  

 december 1978.
Under Vor Kongelige Hånd og Segl MARGRETHE R /Anders Andersen BILAG RÅDETS DIREKTIV af 19. december 1977 om gensidig bistand mellem medlemsstaternes kompetente myndigheder inden  

 for området direkte skatter RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 100, under henvisning til forslag fra Kommissionen, under henvisning til udtalelse fra Europa-Parlamentet (* 1), under henvisning til udtalelse fra Det økonomiske og sociale Udvalg (* 2),  

 og ud fra følgende betragtninger:
Skattesvig og skatteunddragelse, der rækker ud over medlemsstaternes  

 grænser, fører til budgetmæssige tab og til krænkelse af princippet om  

 skattemæssig retfærdighed og kan fremkalde fordrejning af kapitalbevægelserne  

 og konkurrencevilkårene; herved påvirkes det fælles markeds funktion; Rådet vedtog af disse grunde den 10. februar 1975 en resolution om de  

 foranstaltninger, der skal træffes af Fællesskabet med henblik på bekæmpelse  

 af skattesvig og skatteunddragelse af international karakter (* 3); i betragtning af dette problems internationale karakter er nationale  

 foranstaltninger, hvis virkninger ikke rækker ud over statsgrænserne,  

 utilstrækkelige, og samarbejdet mellem myndighederne på grundlag af  

 bilaterale aftaler er ligeledes ude af stand til at imødegå de nye former for  

 skatteunddragelse og skattesvig, som i stadig højere grad antager  

 multinational karakter; samarbejdet mellem skattemyndighederne inden for Fællesskabet bør derfor  

 styrkes i overensstemmelse med fælles regler og principper; medlemsstaterne bør efter anmodning udveksle oplysninger om enkeltsager,  

 og den stat, der anmodes herom, skal foretage de nødvendige undersøgelser for  

 at tilvejebringe disse oplysninger; medlemsstaterne bør også uopfordret udveksle alle oplysninger, der skønnes  

 nødvendige for en korrekt ansættelse af indkomst- og formueskat, i  

 særdeleshed i tilfælde af fiktiv overførsel af overskud mellem virksomheder i  

 forskellige medlemsstater, eller hvor der med henblik på opnåelse af  

 skattefordele foregår sådanne transaktioner mellem virksomheder i to  

 medlemsstater via en tredje stat, eller hvor der af en eller anden grund er  

 foretaget eller kan foretages skatteunddragelse; det er vigtigt at tillade, at repræsentanter for en medlemsstats  

 skattemyndigheder kan opholde sig på en anden medlemsstats territorium, når  

 disse to stater ønsker det; der bør skabes sikkerhed for, at oplysninger, der videregives som led i et  

 sådant samarbejde, ikke meddeles uvedkommende personer, således at borgernes  

 og virksomhedernes grundlæggende rettigheder overholdes; medmindre der gives  

 bemyndigelse fra den medlemsstat, der afgiver oplysningerne, er det derfor  

 nødvendigt, at de medlemsstater, som modtager disse oplysninger, kun anvender  

 dem til skattemæssige formål eller med henblik på at lette retsforfølgning af  

 personer, som ikke overholder skattelovgivningen i disse stater; den må  

 ligeledes give disse oplysninger samme grad af fortrolighed, som de havde i  

 den stat, de hidrører fra, hvis denne kræver det; der bør gives medlemsstaterne ret til at afslå at foretage efterforskning  

 eller at videregive oplysninger, når lovgivningen eller den administrative  

 praksis i den medlemsstat, som anmodes om at fremskaffe oplysningerne, ikke  

 tillader dens egne skattemyndigheder hverken at udføre disse undersøgelser,  

 at fremskaffe eller at anvende disse oplysninger til egne formål, eller når  

 denne videregivelse vil være i modstrid med almene interesser eller fører til  

 udbredelse af en erhvervsmæssig, industriel eller faglig hemmelighed eller en  

 kommerciel fremstillingsmetode eller endelig, når den medlemsstat, for  

 hvilken oplysningerne er bestemt, af faktiske eller af retslige årsager ikke  

 er i stand til at foretage en tilsvarende videregivelse af oplysninger; et samarbejde mellem medlemsstaterne og Kommissionen er nødvendigt med  

 henblik på en løbende undersøgelse af samarbejdsprocedurer og  

 erfaringsudveksling på de pågældende områder, navnlig med hensyn til fiktiv  

 overførsel af overskud inden for grupper af virksomheder, for at forbedre  

 disse procedurer og udarbejde hensigtsmæssige fællesskabsbestemmelser - UDSTEDT FØLGENDE DIREKTIV:
Artikel 1 Almindelige bestemmelser 1. Medlemsstaternes kompetente myndigheder udveksler i  

 overensstemmelse med dette direktiv, alle oplysninger, der gør det muligt for  

 dem at foretage en korrekt ansættelse af indkomst- og formueskat.
 2. Som indkomst- og formueskatter anses, uanset  

 opkrævningsmetoden, alle skatter, der pålignes på grundlag af hele  

 indkomsten, hele formuen eller dele af indkomsten eller formuen, herunder  

 skatter på fortjeneste ved afhændelse af løsøre eller fast ejendom, skatter  

 på gager eller lønninger udbetalt af foretagender, såvel som skatter på  

 formueforøgelse.
 3. På nuværende tidspunkt er de i stk. 2 omhandlede  

 skatter især følgende:
 i Belgien:
Impot des personnes physiques/Personenbelasting, Impot des societes/Vennootschapsbelasting, Impot des personnes morales/Rechtspersonenbelasting, Impot des non-residents/Belasting der niet-verblijfhouders; i Danmark:
Indkomstskat til staten, Selskabsskat, Den kommunale indkomstskat, Den amtskommunale indkomstskat, Folkepensionsbidrag, Sømandsskat, Den særlige indkomstskat, Kirkeskat, Formueskat til staten, Bidrag til dagpengefonden; i Tyskland:
Einkommensteuer, Korperschaftsteuer, Vermogensteuer, Gewerbesteuer, Grundsteuer; i Frankrig:
Impot sur le revenu, Impot sur le societes, Taxe professionelle, Taxe fonciere sur les proprietes baties, Taxe fonciere sur les proprietes non baties; i Irland:
Income tax, Corporation tax, Capital gains tax, Wealth tax; i Italien:
Imposta sul reddito delle persone fisiche, Imposta sul reddito delle  

 persone giuridiche, Imposta locale siu redditi; i Luxembourg:
Impot sur le revenu des personnes physiques, Impot sur le revenu des collectivites, Impot commercial communal, Impot sur la fortune, Impot foncier; i Nederlandene:
Inkomstenbelasting, Vennootschapsbelasting, Vermogenbelasting; i Det forenede Kongerige:
Income tax, Corporation tax, Capital gains tax, Petroleum revenue tax, Development land tax.
4. Stk. 1 finder også anvendelse på alle skatter af  

 samme eller lignende art, som i fremtiden vil kunne blive opkrævet i tillæg  

 til eller i stedet for de i stk. 3 omhandlede skatter.
Medlemsstaternes  

 kompetente myndigheder giver hinanden og Kommissionen meddelelse om  

 tidspunktet for disse skatters ikrafttræden.
 5. Udtrykket "kompetent myndighed" betegner:
 i Belgien:
De minister van financien eller en befuldmægtiget stedfortræder/Le  

 ministre des finances eller en befuldmægtiget stedfortræder; i Danmark:
Ministeren for skatter og afgifter eller en befuldmægtiget stedfortræder; i Tyskland:
Der Bundesminister der Finanzen eller en befuldmægtiget stedfortræder; i Frankrig:
Le ministre de l'economie et des finances eller en befuldmægtiget  

 stedfortræder; i Irland:
The Revenue Commissioners eller en befuldmægtiget stedfortræder; i Italien:
 Il Ministro per le finanze eller en befuldmægtiget stedfortræder:
 i Luxembourg:
Le ministre des finances eller en befuldmægtiget stedfortræder; i Nederlandene:
De minister van financie eller en befuldmægtiget stedfortræder; i Det forenede Kongerige:
 The Commissioners of Inland Revenue eller en befuldmægtiget stedfortræder.
Artikel 2 Udveksling af oplysninger efter anmodning 1. En medlemsstats kompetente myndighed kan anmode en  

 anden medlemsstats kompetente myndighed om at meddele de i artikel 1, stk. 1,  

 omhandlede oplysninger vedrørende enkeltsager.
Den kompetente myndighed i den  

 stat, til hvilken anmodningen er rettet, er ikke forpligtet til at efterkomme  

 denne anmodning, hvis det viser sig, at den kompetente myndighed i den stat,  

 der har fremsat anmodningen, ikke har udtømt sine egne sædvanlige  

 oplysningsmuligheder, som den efter omstændighederne kunne have udnyttet for  

 at fremskaffe de ønskede oplysninger uden risiko for ikke at opnå det  

 tilstræbte resultat.
 2. Med henblik på meddelelse af de i stk. 1 omhandlede  

 oplysninger lader den kompetente myndighed i den stat, der er anmodet om  

 oplysningerne, foretage de nødvendige undersøgelser for at tilvejebringe  

 disse oplysninger, for så vidt det skønnes påkrævet.
Artikel 3 Automatisk udveksling af oplysninger Medlemsstaternes kompetente myndigheder udveksler uden forudgående  

 anmodning regelmæssigt de i artikel 1, stk. 1, omhandlede oplysninger for så  

 vidt angår grupper af tilfælde, som de fastsætter i overensstemmelse med den  

 i artikel 9 omhandlede konsultationsprocedure.
Artikel 4 Uopfordret udveksling af oplysninger 1. Hver enkelt medlemsstats kompetente myndighed  

 meddeler, uden forudgående anmodning, de i artikel 1, stk. 1, omhandlede  

 oplysninger, som den har kendskab til, til den kompetente myndighed i enhver  

 anden medlemsstat, som berøres heraf, i følgende tilfælde:
 2. Medlemsstaternes kompetente myndigheder kan i  

 henhold til den i artikel 9 fastsatte konsultationsprocedure udvide den i  

 stk. 1 fastsatte udveksling af oplysninger til andre end de deri omhandlede  

 tilfælde.
 3. Medlemsstaternes kompetente myndigheder kan i  

 ethvert andet tilfælde uden forudgående anmodning meddele hinanden de i  

 artikel 1, stk. 1, omhandlede oplysninger, som de har kendskab til.
Artikel 5 Frist for videresendelse Den kompetente myndighed i den medlemsstat, der er blevet anmodet om at  

 fremskaffe oplysninger i henhold til de foregående artikler, videregiver  

 disse så hurtigt som muligt.
Hvis fremskaffelsen af disse oplysninger støder  

 mod forhindringer eller afvises, skal nævnte kompetente myndighed omgående  

 give meddelelse herom til den myndighed, der har fremsat anmodning om  

 oplysningerne, idet den angiver forhindringernes art eller årsagerne til  

 afvisningen.
Artikel 6 Samarbejde med repræsentanter fra den stat, som oplysningerne er bestemt  

 for Ved anvendelse af foranstående bestemmelser kan den kompetente myndighed i  

 den medlemsstat, der afgiver oplysningerne, og den kompetente myndighed i den  

 stat, som oplysningerne er bestemt for, i henhold til den i artikel 9  

 omhandlede konsultationsprocedure aftale at give tilladelse til, at  

 repræsentanter for skattemyndighederne i sidstnævnte stat opholder sig i den  

 anden stat.
Gennemførelsesbestemmelserne til denne bestemmelse fastlægges i  

 overensstemmelse med samme procedure.
Artikel 7 Bestemmelser vedrørende tavshedspligt 1. Alle oplysninger, som en medlemsstat får kendskab  

 til i medfør af dette direktiv, skal hemmeligholdes i den pågældende stat på  

 samme måde som oplysninger indhentet i henhold til denne stats nationale  

 lovgivning.
 Under alle omstændigheder må sådanne oplysninger:
- kun stilles til rådighed for personer, som er direkte beskæftiget med  

 skatteligningen eller den administrative kontrol hermed; - endvidere kun bringes frem ved en retslig procedure, en strafferetlig  

 procedure eller en procedure, der medfører anvendelse af administrative  

 sanktioner, iværksat med henblik på eller i forbindelse med skatteligningen  

 eller kontrollen hermed, og kun over for personer, som er direkte inddraget i  

 disse procedurer; disse oplysninger kan dog refereres under åbne retsmøder  

 eller i domme, såfremt den kompetente myndighed i den medlemsstat, der  

 afgiver oplysningerne, ikke modsætter sig dette; - i intet tilfælde anvendes til andet end skattemæssige formål eller med  

 henblik på en retslig procedure, en strafferetlig procedure eller en  

 procedure, der medfører anvendelse af administrative sanktioner, iværksat med  

 henblik på eller i forbindelse med skatteligningen eller kontrollen hermed.
 2. Stk. 1 forpligter ikke en medlemsstat, hvis  

 lovgivning eller administrative praksis for så vidt angår indenlandske  

 spørgsmål fastsætter snævrere grænser end dette stykke, til at fremskaffe  

 oplysninger, hvis ikke den stat, oplysningerne er bestemt for, forpligter sig  

 til at overholde disse snævrere grænser.
 3. Uanset stk. 1 kan den kompetente myndighed i den  

 medlemsstat, der afgiver oplysningerne, tillade, at de pågældende oplysninger  

 anvendes til andre formål i den stat, oplysningerne er bestemt for, når en  

 sådan anvendelse i henhold til den førstnævnte stats egen lovgivning er  

 mulig, for så vidt angår samme formål og under samme omstændigheder.
 4. Når den kompetente myndighed i en medlemsstat  

 skønner, at de oplysninger, som den har modtaget fra den kompetente myndighed  

 i en anden medlemsstat, kan være til nytte for den kompetente myndighed i en  

 tredje medlemsstat, kan den videregive den til denne tredje medlemsstats  

 kompetente myndighed efter aftale med den kompetente myndighed, som har  

 fremskaffet dem.
Artikel 8 Begrænsninger i udvekslingen af oplysninger 1. Dette direktiv forpligter ikke til at foranstalte  

 undersøgelser eller videregive oplysninger, såfremt den stat, der skal afgive  

 oplysningerne, i henhold til egen lovgivning eller administrativ praksis er  

 forhindret i at udføre disse undersøgelser eller i at fremskaffe eller  

 anvende disse oplysninger til egne formål.
 2. Videregivelse af oplysninger kan nægtes, såfremt en  

 sådan meddelelse vil indebære udbredelse af en erhvervsmæssig, industriel  

 eller faglig hemmelighed eller en kommerciel fremstillingsmetode eller en  

 oplysning, hvis udbredelse ville stride mod almene interesser.
 3. En medlemsstats kompetente myndighed kan afslå at  

 videregive oplysninger, når den stat, oplysningerne er bestemt for, af  

 retlige eller faktiske grunde ikke er i stand til at stille tilsvarende  

 oplysninger til rådighed.
Artikel 9 Konsultationer 1. Med henblik på anvendelsen af dette direktiv finder  

 der konsultationer sted, i givet fald i et udvalg, mellem:
- de kompetente myndigheder i de pågældende medlemsstater efter anmodning  

 fra den ene af disse medlemsstater, når der er tale om bilaterale spørgsmål; - alle medlemsstaternes kompetente myndigheder og Kommissionen på  

 Kommissionens eller en af de pågældende myndigheders anmodning, når der ikke  

 udelukkende er tale om bilaterale spørgsmål.
2. Medlemsstaternes kompetente myndigheder kan  

 kontakte hinanden direkte.
Medlemsstaternes kompetente myndigheder kan  

 indbyrdes træffe aftale om, at nogle af dem udpegede myndigheder tager  

 direkte kontakt med hinanden i særlige tilfælde eller i bestemte grupper af  

 tilfælde.
 3. Når de kompetente myndigheder træffer aftale om  

 bilaterale spørgsmål, som omfattes af dette direktiv, bortset fra afgørelser  

 i særlige tilfælde, underretter de snarest muligt Kommissionen herom.  

 Kommissionen underretter de øvrige medlemsstaters kompetente myndigheder.
Artikel 10 Udveksling af erfaringer Medlemsstaterne følger sammen med Kommissionen til stadighed det  

 samarbejde, der finder sted i henhold til dette direktiv, og udveksler alle  

 de erfaringer, de har gjort, særlig med hensyn til interne afregningspriser  

 inden for gruppen af virksomheder, for at forbedre samarbejdet og i givet  

 fald udarbejde bestemmelser for de pågældende områder.
Artikel 11 Anvendelse af videregående bestemmelser for bistand Udførelsen af videregående forpligtelser til at udveksle oplysninger på  

 grundlag af andre retsakter berøres ikke af foranstående bestemmelser.
Artikel 12 Afsluttende bestemmelser 1. Medlemsstaterne sætter de nødvendige administrativt  

 eller ved lov fastsatte bestemmelser i kraft for at efterkomme dette direktiv  

 senest den 1. januar 1979 og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de senere vedtager på det område,  

 der er omfattet af dette direktiv.
Artikel 13 Dette direktiv er rettet til medlemsstaterne.
 Udfærdiget i Bruxelles, den 19. december  

 1977.
På Rådets vegne G.
GEENS Formand (* 1) EFT nr.
C 293 af 13. 12. 1976, s. 34.
(* 2) EFT nr.
C 56 af 7. 3. 1977, s. 66.
(* 3) EFT nr.
C 35 af 14. 2. 1975, s. 1.
