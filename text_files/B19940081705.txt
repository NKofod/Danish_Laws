(Virksomhedsbekendtgørelsen) I medfør af § 7, stk. 3 og § 15, stk. 3 i lov nr. 379 af 18. maj 1994 om optikere mv. fastsættes:
Virksomhedsområdet § 1.  Virksomhed som optiker omfatter synsbestemmelse  

 med henblik på tilpasning og kontrol samt forhandling af briller og andre  

 individuelt udformede synshjælpemidler, jf. dog stk. 2.
 Stk. 2.  Virksomhed som kontaktlinseoptiker omfatter  

 tilpasning og kontrol samt forhandling af kontaktlinser.
 § 2.  En optiker og en kontaktlinseoptiker skal følge  

 udviklingen indenfor sit fag og gøre sig fortrolig med nye erfaringer af  

 betydning for erhvervsudøvelsen.
 Stk. 2.  Ved brug af apparatur skal optikeren og  

 kontaktlinseoptikeren opfylde de til enhver tid af myndighederne stillede  

 krav til uddannelse, erfaring mv.
Samarbejde med lægen § 3.  Personer med pludseligt opståede  

 synsnedsættelser, synsfeltsdefekter, skelen, dobbeltsyn eller vedvarende  

 synsproblemer, skal altid henvises til læge.
 § 4.  Førstegangsudlevering af synshjælpemidler til  

 børn under 10 år, må kun ske efter forudgående lægeundersøgelse.
 § 5.  Optikeren og kontaktlinseoptikeren skal følge  

 lægens ordination, hvor en sådan foreligger, eller kontakte lægen ved  

 mistanke om fejl ved ordinationen.
Kontraindikationer § 6.  Bliver en optiker eller en kontaktlinseoptiker  

 bekendt med eller får mistanke om, at en person lider af sygdomme eller  

 sygdomstilstande som kontraindicerer eller som kunne påvirkes af optiker-  

 eller kontaktlinseoptikerbehandling, skal behandlingen afbrydes og personen  

 henvises til at søge læge.
 § 7.  I de i § 6 nævnte tilfælde er optikeren og  

 kontaktlinseoptikeren dog ikke afskåret fra at foretage optisk behandling,  

 når en sådan behandling i øvrigt er indiceret og ikke kan antages at påvirke  

 den lægelige behandling af de nævnte sygdomme eller sygdomstilstande.
 Stk. 2.  Den optiske behandling bør i de i stk. 1 nævnte  

 tilfælde foregå i samråd med den behandlende læge.
 Information mv.
 § 8.  En optiker og kontaktlinseoptiker skal, hvor det  

 er muligt, og hvor der ikke er grund til at antage, at det strider mod en  

 persons ønske, oplyse personen om dennes tilstand, herunder om undersøgelser,  

 ordinationer og udleveringer samt risiko for komplikationer og bivirkninger.
 Stk. 2.  Optikeren og kontaktlinseoptikeren skal føre  

 optegnelser i en persons journal om den givne information, jf.  

 Sundhedsstyrelsens bekendtgørelse om optikeres og kontaktlinseoptikeres pligt  

 til at føre ordnede optegnelser (journalføring).
Tavshedspligt § 9.  En optiker er under ansvar efter borgelig  

 straffelov § 152b forpligtet til ikke at røbe privatlivet tilhørende  

 hemmeligheder, der er kommet til at hans kundskab under udøvelse af hans  

 virksomhed, med mindre han er forpligtet til at udtale sig eller handler i  

 berettiget varetagelse af en almen interesse eller af eget eller andres tarv.
Reklamering § 10.  Der må kun reklameres for optiker- og  

 kontaktlinseoptikervirksomhed ved meddelelse af oplysninger, der ikke er  

 vildledende eller på anden måde egnet til at fremkalde urigtige  

 forestillinger i offentligheden om den pågældendes kvalifikationer.
Straf § 11.  Med bøde straffes den, der overtræder §§ 3-7 og  

 § 10.
 Ikrafttræden mv.
 § 12.  Bekendtgørelsen træder i kraft den 1. oktober  

 1994.
