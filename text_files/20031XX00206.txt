Skriftlig fremsættelse (14. januar 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om aktieselskaber, lov om anpartsselskaber, lov om den  

 selvstændige offentlige virksomhed DSB og om DSB S-tog A/S og  

 kildeskatteloven.  

 (Mulighed for ekstraordinært udbytte, udfyldende bestemmelser om spaltning og  

 ophævelse af bopælskrav m.v.) (Lovforslag nr.
L 125).
Regeringen vil reducere erhvervslivets administrative  

 byrder, så det bliver lettere at være virksomhed.
Derfor har regeringen i sin  

 handlingsplan for regelforenkling og administrative lettelser fra august 2002  

 startet en modernisering af selskabslovgivningen under overskriften  

 "frihed under ansvar". Den første del af dette arbejde bestod i  

 vedtagelsen af L145 fra forrige folketingssamling, som bl.a. gav de danske  

 selskaber mulighed for at gennemføre elektroniske generalforsamlinger og  

 foretage spaltninger af anpartsselskaber.
Med dette lovforslag tager regeringen hul på anden etape af  

 arbejdet med at forenkle og modernisere selskabslovene.
Regelforenklingen  

 skal  

 bidrage til at gøre reglerne så lette som mulige at administrere for  

 erhvervslivet.
Samtidig skal moderniseringen bidrage til at give  

 erhvervslivet  

 nogle regler, som kommer den teknologiske og internationale udvikling i møde.  

 Forslaget skal herudover sikre, at utidssvarende regler fjernes, så der ikke  

 ligger unødige bindinger på danske selskaber.
Med dette forslag får danske  

 virksomheder derfor bedre vilkår, og deres konkurrenceevne bliver styrket.
Ophævelse af  

 bopælskrav for stiftere, bestyrelsesmedlemmer, repræsentantskab, direktører,  

 likvidatorer og filialbestyrere.  

  

 For at give selskaberne mulighed for at  

 sammensætte den bedst mulige ledelse foreslås det at ophæve kravet om, at  

 bl.a.  

 direktører og mindst halvdelen af bestyrelsesmedlemmerne skal have bopæl her  

 i  

 landet.
I 1996 blev et tilsvarende krav afskaffet for anpartsselskaber, uden  

 at  

 det siden hen har medført væsentlige problemer i forbindelse med inddrivelse  

 af  

 kreditorkrav.
Fleksible regler for  

 afholdelse af bestyrelsesmøder.  

  

 Med dette forslag får bestyrelsen mulighed  

 for skriftligt at behandle nærmere afgrænsede bestyrelsesanliggender, f.eks.  

 via e-mail.
Det vil lette bestyrelsens arbejde, fordi der kan ske en mere  

 fleksibel behandling af bl.a. rutineprægede sager, hvor der ikke er behov for  

 at samle bestyrelsen.
Mulighed for  

 ekstraordinært udbytte.  

  

 Det foreslås, at aktionærerne på selskabets  

 generalforsamling kan give bestyrelsen bemyndigelse til at beslutte  

 ekstraordinær uddeling af udbytte, dvs. på et andet tidspunkt end i  

 forbindelse  

 med den ordinære generalforsamling.
Forudsætningen for uddeling er, at der er  

 tilstrækkelige midler hertil.
Forslaget efterkommer et ønske fra store dele  

 af  

 erhvervslivet om mere fleksible muligheder på området.
Erhvervslivet har  

 bl.a.  

 fremført, at selskaber, der skal indgå i omstruktureringer eller salg, ofte  

 har  

 behov for at kunne tilpasse de likvide midler i selskabet.
Mulighed for  

 udbetaling af udbytte under likvidation.  

  

 I modsætning til selskaber der er  

 under konkurs eller tvangsopløsning, er selskaber under likvidation fuldt  

 likvide og i stand til at indfri alle kreditorers krav.
Derfor foreslås det  

 at  

 give mulighed for udbetaling af ekstraordinært udbytte til aktionærerne, når  

 et  

 selskab er under likvidation.
Forudsætningen er selvfølgelig, at der er  

 tilstrækkelig likviditet i selskabet, og likvidator har ansvaret for, at  

 udbetalingen er forsvarlig.
Med forslaget vil likvidationen kunne foregå mere  

 smidigt, og det vil hurtigere blive muligt at frigøre frie midler fra  

 selskabet, så de f.eks. kan re-investeres i andre selskaber.
Ophævelse af  

 overkursfonden.  

  

 For at forbedre selskabernes mulighed for løbende at  

 tilpasse deres kapitalstruktur foreslås det, at den lovpligtige binding af  

 midler i overkursfonden ophæves.
Overkursbeløbet bliver herefter til en fri  

 reserve.
Forslaget vil kunne bidrage til at øge selskabernes konkurrenceevne  

 og  

 kan gøre investeringer i danske aktieselskaber mere attraktive for danske  

 såvel  

 som udenlandske investorer.
Præcisering og  

 udfyldning af regler om spaltning og fusion.  

  

 Reglerne for spaltning har  

 hidtil ikke været formuleret eksplicit i loven, hvilket har givet usikkerhed  

 om  

 retstilstanden.
Med forslaget gøres reglerne mere klare og brugervenlige,  

 hvilket imødekommer et generelt ønske fra erhvervslivet.
 Udstedelse af  

 aktiebreve.  

  

 For at lette selskabernes administrative arbejde foreslås det,  

 at der fremover skal være tilslutning fra aktionærer, der ejer mindst 10 % af  

 aktiekapitalen, før der skal udstedes aktiebreve.
Digitalisering.  

  

 Det  

 foreslås at give Erhvervs- og Selskabsstyrelsen hjemmel til at bestemme, at  

 anmeldelse og registrering af oplysninger om selskaber alene skal ske  

 elektronisk.
På den måde vil selskaberne opnå væsentlige administrative  

 fordele, bl.a. fordi deres sag bliver behandlet elektronisk med det samme.  

 Samtidig vil udnyttelsen af hjemmelen reducere den tid og de omkostninger,  

 som  

 styrelsen anvender til manuel sagsbehandling af indberetninger fra  

 selskaberne.
Herudover indeholder lovforslaget præciseringer omkring  

 kapitalnedsættelser til overkurs og  

    

  

 datterselskabers erhvervelse af aktier i moderselskabet.
Desuden  

 præciseres og lempes nogle af aktieselskabslovens indsendelses- og  

 anmeldelsesfrister.
Det foreslås, at loven træder i kraft den 1. juli 2004.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
