 Ligningsrådet har til brug ved skatteansættelsen for indkomståret 1978  

 fastsat følgende:
Normaludgift pr. kostdag Landbrugere, gartnere, frugtavlere m.fl., der ikke i årets løb har ydet  

 kost til medhjælpere i et antal dage, der overstiger det normale antal  

 kostdage til 2 helårsarbejdere, kan, når særskilt husholdningsregnskab ikke  

 er ført for folkeholdets andel i husholdningsudgifterne, herunder udgift til  

 brændsel og belysning, fratrække kr. 19,00 pr. kostdag for hver medhjælper.
Medhjælpers andel i lejeværdi I tilfælde, hvor lejeværdien af arbejdsgiverens bolig er ansat som en  

 procentdel af den del af ejendomsværdien, som er henført til stuehuset m.v.,  

 kan der for hver medhjælper, som har logi i stuehuset, fratrækkes 450 kr.  

 årligt for andel i lejeværdien.
 Hvor lejeværdien af stuehuset er ansat efter skøn, kan der ikke gives et  

 sådant fradrag.
Værdi af forbrug af egne produkter for landbrugere De vejledende mindstesatser for landbrugeres forbrug af egne produkter er  

 fastsat som følger:
 Svine- og/eller kreaturhold 680 kr.
 Fjerkræhold 260 kr.
 Kartofler og havesager 250 kr.
 Mælk 350 kr.
 Fuldt alsidigt landbrug 1.540 kr.
Ovennævnte satser gælder pr. person i husholdningen.
For børn under 14 år  

 medregnes de anførte satser med halvdelen.
 Satserne er inklusive moms (merværdiafgift) og anvendes i de tilfælde,  

 hvor udgående og indgående moms er indeholdt i driftsregnskabets poster.  

 Såfremt regnskabet føres således, at moms af egne varer er bogført særskilt  

 på privatkontoen, reduceres de ovennævnte satser med momsbeløbet.
