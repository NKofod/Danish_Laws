(Remonstration) I henhold til bestemmelserne i § 63, stk. 5 i lov om individuel boligstøtte, jfr. lovbekendtgørelse nr. 716 af 25. oktober 1991 som ændret ved § 1 i lov nr. 935 af 27. december 1991 fastsættes følgende:
Generelt om indsendelse af klager § 1.  Klager over afgørelser indsendes til den  

 myndighed, som har truffet afgørelsen.
Dette skal fremgå af  

 klagevejledningen.
 Stk. 2.  Hvis klage ikke er rettidigt indgivet, sendes  

 den straks til klageinstansen med angivelse af, at klagen ikke er rettidigt  

 indgivet.
 Stk. 3.  Hvis sagen må anses for hastende, sendes klagen  

 straks videre til klageinstansen med begrundelsen for den trufne afgørelse  

 sammen med de sagsakter, der foreslå ved sagens afgørelse.
Henstilling om genvurdering af påklagede afgørelser i kommuner og  

 sociale ankenævn (Remonstration) § 2.  Det henstilles til kommuner og sociale ankenævn  

 at indføre en ordning, hvorefter der ved modtagelsen af en klage, der er  

 indsendt rettidigt, skal foretages en genvurdering af sagen med henblik på en  

 vurdering af, om der er grundlag for at give klageren medhold, helt eller  

 delvis, jfr. § 3.
Regler om genvurdering m.v. (Remonstration) § 3.  Kan der efter en fornyet vurdering gives  

 klageren fuldt ud medhold, skal klageren have skriftlig besked herom, normalt  

 inden 4 uger efter klagens modtagelse.
 Stk. 2.  Kan der efter en fornyet vurdering gives  

 klageren delvis medhold, eller er det som følge af klagens indhold tvivlsomt,  

 om en ny afgørelse imødekommer klageren fuldt ud, skal klageren have  

 skriftlig besked herom, normalt inden 4 uger efter klagens modtagelse.  

 Samtidig skal klageren have vejledning om, at klagen kan fastholdes, hvis der  

 gives besked herom til 1. instansen inden for en frist, der svarer til  

 klagefristen.
 Stk. 3.  Hvis den oprindelige afgørelse ikke ændres,  

 sendes klagen hurtigst muligt - og normalt inden 4 uger efter modtagelsen af  

 klagen - til klageinstansen med begrundelse for den trufne afgørelse sammen  

 med de sagsakter, der forelå ved afgørelsen af sagen.
 Stk. 4.  Giver en klager besked om at ville fastholde  

 sin klage, jfr. stk. 2, 2. pkt., sendes klagen hurtigst muligt - og senest  

 inden 14 dage efter modtagelsen af meddelelsen om, at klagen fastholdes - til  

 klageinstansen med begrundelse for den sidst trufne afgørelse sammen med de  

 sagsakter, der forelå ved afgørelsen af sagen.
Ikrafttræden § 4.  Bekendtgørelsen træder i kraft den 15. marts  

 1992.
