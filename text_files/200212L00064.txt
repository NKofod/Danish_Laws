Fremsat den 7. november 2002 af  

 beskæftigelsesministeren (Claus Hjort Frederiksen) Forslag til Lov om ændring af ferieloven (Renteafkast af FerieKonto) § 1 I ferieloven, jf. lov nr. 396 af 31. maj 2000, som ændret ved lov  

 nr. 133 af 20. marts 2002, foretages følgende ændring:
 1. I § 32, stk. 2, indsættes efter »2002«:  

 »og 2003« og efter »endvidere«: »for hvert af årene«.
§ 2 Loven træder i kraft den 1. januar 2003.
Bemærkninger til lovforslaget Efter ferielovens § 32, stk. 2,  

 dækkes udgifterne til administration af FerieKonto af renterne af de  

 til FerieKonto indbetalte beløb, mens resten tilfalder  

 Arbejdsmarkedets Feriefond.
Som led i de samlede økonomiske  

 overvejelser foreslås det i forbindelse med finansloven for år  

 2003, at op til 150 mio. kr. af den del af renteafkastet i 2003, der ikke  

 skal dække administration af FerieKonto, indbetales til  

 statskassen.
 Det bemærkes, at udtrykket renteafkastet i år  

 2003 skal forstås således, at det omfatter beløb, der er  

 påløbet efter den 31. december 2002.
 Bestemmelsen vil have udtømt sin virkning den 31.  

 december 2003.
Økonomiske og administrative konsekvenser Med et fortsat lavt renteniveau vil overførelsen af  

 op til 150 mio. kr. til statskassen betyde, at hele den resterende  

 renteindtægt i år 2003 tilfalder statskassen.
Erhvervsmæssige konsekvenser Lovforslaget har ingen konsekvenser for erhvervslivet  

 generelt.
Forholdet til EU-retten Lovforslaget indeholder ikke EU-retlige aspekter.
Miljømæssige konsekvenser Lovforslaget har ingen miljømæssige  

 konsekvenser.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Staten vil i år 2003 få et provenu på op  

 til 150 mio. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bilag Lovforslaget sammenholdt med gældende lov Gældende formulering Lovforslaget § 31, stk. 2. Udgifterne til administration af FerieKonto  

 dækkes af renterne af de til FerieKonto indbetalte beløb, jf. §  

 28, stk. 1, og af renterne af for sent indbetalt feriegodtgørelse, jf.  

 § 28, stk. 2. Af renteafkastet af Feriekonto i 2002 tilfalder endvidere op  

 til 150 mio. kr. statskassen.
Arbejdsministeren kan fastsætte  

 nærmere regler om overførsel af renteafkastet til statskassen.  

 Det resterende renteafkast tilfalder Arbejdsmarkedets Feriefond.
 1. I § 32, stk. 2, indsættes efter »2002«: »og 2003«  

 og efter »endvidere«: »for hvert af årene«.
