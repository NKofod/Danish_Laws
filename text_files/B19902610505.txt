1. Indledning Nærværende samlede tekniske bestemmelser for PABC'er er, jf. oversigten,  

 opdelt i ialt 11 dele, der kan opdeles i følgende hovedgrupper:
Generelle dele Dele hvis bestemmelser skal opfyldes af alle PABC'er.
 Denne gruppe omfatter del 1 og del 2.
Snitflader mod det offentlige telefonnet Dele der beskriver de tekniske bestemmelser for tilslutning af PABC'er til  

 det offentlige telefonnet via forskellige ledningstyper.
De enkelte dele kan  

 indeholde en yderligere underdeling af den pågældende ledningstype.
 Denne gruppe omfatter delene 3, 4, 8 og 9.
 Snitfladen for enhver ledningstype hvorover tilslutning til det offentlige  

 telefonnet ønskes skal opfylde bestemmelserne i henhold til den aktuelle del  

 i denne gruppe.
 Bestemmelserne skal opfyldes uanset hvilken type telefonapparat, der  

 tilsluttes lokallinieinstallationerne.
 For at opnå typegodkendelse skal en PABC mindst opfylde bestemmelserne i  

 een af delene 3 eller 8.
 Der stilles ikke krav om at en PABC skal kunne tilsluttes det offentlige  

 telefonnet via en bestemt af ledningstyperne i del 3 og 8 eller via flere  

 forskellige ledningstyper.
Transmissionsbetingelser Dele der beskriver de tekniske bestemmelser for transmission i teknologisk  

 forskellige PABC typer.
 Denne gruppe omfatter delene 10 og 12.
 For at opnå typegodkendelse skal en PABC opfylde bestemmelserne i een af  

 delene i denne gruppe.
Diverse udstyrstyper Dele der beskriver de tekniske bestemmelser for tilslutning af diverse  

 udstyrstyper til PABC'er.
 Denne gruppe omfatter delene 5, 6 og 7.
 Der stilles ikke krav om at de udstyrstyper, der er beskrevet i de enkelte  

 dele i denne gruppe skal kunne tilsluttes en PABC, men omvendt må ingen af de  

 omhandlede udstyrstyper tilkobles en PABC uden at bestemmelserne i den  

 aktuelle del er opfyldte.
 For oversigt over hvilke bestemmelser der skal være opfyldt for en PABC's  

 forskellige snitflader og diverse tilsluttede udstyrstyper henvises til fig.  

 1.
 I de dele der indeholder tekniske oplysninger om det offentlige telefonnet  

 repræsenterer oplysningerne så vidt muligt den samlede mængde relevante  

 oplysninger.
 Oplysningerne må principielt betragtes som vejledende retningslinier.
Da det offentlige telefonnet er opbygget over en lang årrække er der i  

 nettet tekniske forskelle der afspejler sig i visse tekniske oplysninger som  

 angivet i de enkelte dele ikke er gældende overalt eller at tekniske  

 parametre ikke er ens overalt.
Tekniske forskelle kan forekomme såvel fra  

 teleadministration til teleadministration som fra telefoncentral til  

 telefoncentral.
Yderligere oplysninger om sådanne tekniske forskelle kan  

 indhentes hos de enkelte teleadministrationer.
2. Generelle definitioner 2-tråds transmissionsvej Transmissionsvej hvori energien i de 2 transmissionsretninger kun kan  

 adskilles på grundlag af informationsindholdet.
 En 2-tråds transmissionsvej kan uden videre etableres via et enkelt  

 trådpar.
4-tråds transmissionsvej Transmissionsvej hvori energien overføres adskilt i de 2  

 transmissionsretninger.
Adskillelsen af de 2 transmissionsretninger sker  

 enten rumligt, frekvensmæssigt, tidsmæssigt eller ved hjælp af adaptiv  

 ekkoundertrykkelse (echo cancelling).
 En 4-tråds transmissionsvej kan således etableres via 2 trådpar uden  

 videre eller via 1 trådpar med enten multipleksning (frekvens eller  

 tidsopdelt) eller adaptiv ekkoundertrykkelse.
2-tråds/4-tråds overgang (gaffelkobling) Sammenkobling af en 2-tråds og en 4-tråds transmissionsvej.
Overgangen  

 etableres ved hjælp af en gaffelkobling, der overfører en del af energien fra  

 2-tråds transmissionsvejen til 4-tråds transmissionsvejens senderetning  

 henholdsvis overfører en del af energien fra 4-tråds transmissionsvejens  

 modtagerretning til 2-tråds transmissionsvejen.
Analog transmissionsvej Transmissionsvej hvori den transmitterede energi repræsenterer  

 øjebliksværdier af den transmitterede information i kontinuert eller  

 diskontinuert, analog form.
 En analog transmissionsvej kan være udformet som enten en 2-tråds eller en  

 4-tråds transmissionsvej.
Digital transmissionsvej Transmissionsvej hvori den transmitterede energi repræsenterer  

 kodesignaler for diskrete øjebliksværdier af den transmitterede information i  

 diskontinuert, digital form.
 En digital transmissionsvej er altid udformet som en 4-tråds  

 transmissionsvej.
2-tråds PABC PABC, hvori alle transmissionsveje, der indgår i sammenstilling af 2 PABC  

 snitflader, er udformet som 2-tråds analoge transmissionsveje.
 Der indgår således ingen gaffelkoblinger i den samlede transmissionsvej  

 mellem de 2 snitflader.
4-tråds PABC PABC, hvori mindst een af de transmissionsveje, der indgår i  

 sammenstilling af 2 PABC snitflader, er udformet som en 4-tråds analog eller  

 digital transmissionsvej.
 Der indgår således en eller flere gaffelkoblinger i den samlede  

 transmissionsvej mellem de 2 snitflader, forudsat at der overhovedet findes  

 2-tråds snitflader på PABC'en.
 Såfremt transmissionsvejene mellem snitfladerne er digitale kaldes PABC'en  

 en digital PABC.
PABC systemapparat Et PABC systemapparat er et telefonapparat, der typegodkendes i sammenhæng  

 med en specifik PABC eller PABC familie fremfor at blive typegodkendt som et  

 selvstændigt telefonapparat.
PABC systemapparater er beregnet for tilslutning til en eller flere  

 lokalledningskredse på en specifik PABC eller PABC familie.
Tilslutningen til  

 hver lokalledningskreds sker over et eller flere trådpar eller tilsvarende.  

 Apparater, der tilsluttes specielle kredse, herunder kredse for  

 omstillingsapparater, regnes ligeledes som PABC-systemapparater.  

 Systemapparater kan være indrettet for en eller flere former for  

 telekommunikation f.eks. tale- og/eller datakommunikation.
Transmissionen  

 over tilslutningen kan foregå på analog og/eller digital form.
 Typegodkendelse af systemapparater må kun ske i sammenhæng med den  

 specifikke PABC eller PABC familie, hvortil apparaterne hører.
3. Generelle bestemmelser 3.1. Sikkerhed overfor stærkstrøm En PABC der strømforsynes fra stærkstrømsnettet, skal være udført i  

 overensstemmelse med stærkstrømsreglementets forskrifter.
 Det samme gælder tilhørende udstyrstyper, der strømforsynes fra  

 stærkstrømsnettet og ønskes typegodkendte i henhold til nærværende tekniske  

 bestemmelser.
 I det omfang danske love og bestemmelser kræver det, skal PABC'en og de  

 forannævnte udstyrstyper være D-mærkede eller registrerede hos DEMKO.
3.2. Gennemslagsspænding Der må ikke gennem en PABC eller hertil sluttede udstyrstyper være  

 jævnstrømsforbindelse fra nogen ledning mod det offentlige telefonnet til  

 stærkstrømsnettet.
Enhver komponent, gennem hvilken der ved fejl vil kunne  

 opstå en sådan forbindelse, skal være afprøvet med en 50 Hz vekselspænding på  

 2000 V (effektivværdi) i mindst 1 min.
 Ovennævnte krav betragtes som værende opfyldt, såfremt benyttede  

 strømsforsyninger tilkoblet stærkstrømsnettet er D-mærkede.
3.3. Nødgennemstilling Såfremt en PABC til hel eller delvis sikring af telefontrafikken ved  

 strømsvigt eller andre typer driftsforstyrrelser i PABC'en, er indrettet med  

 indbygget nødgennemstilling af en eller flere af de analoge ledninger mod det  

 koblede telefonnet, må nødgennemstilling af hver enkelt af disse ledninger  

 kun finde sted til et telefonapparat godkendt for tilslutning til det koblede  

 offentlige telefonnet.
Kravet skal kunne dokumenteres eller afprøves i  

 forbindelse med typegodkendelsen.
 Kravet om at nødgennemstilling kun må finde sted til et telefonapparat  

 godkendt for tilslutning til det koblede offentlige telefonnet er ligeledes  

 gældende såfremt nødgennemstillingen realiseres ved hjælp af eksternt udstyr.
3.4. Overholdelse af tekniske bestemmelser under drift Under drift skal nærværende tekniske bestemmelser overholdes.
4. Sikkerhed på højspændingsanlæg Skal en PABC installation eller dele heraf anvendes indenfor et  

 højspændingsanlægs sikkerhedsafstand jf.
Statens Teleråds cirkulære nr. 14  

 »Sikring af teleanlæg mod overspændinger« skal der i hvert enkelt  

 tilfælde træffes aftale med teleadministrationen om eventuelle særlige  

 sikkerhedsforanstaltninger til sikring af ledninger mod det offentlige  

 telefonnet.
