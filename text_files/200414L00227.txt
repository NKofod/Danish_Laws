Betænkning afgivet af Arbejdsmarkedsudvalget den 8. december  

 2004 Betænkning over Forslag til lov om ændring af lov om forbud  

 mod forskelsbehandling på arbejdsmarkedet m.v.
(Indsættelse af alder og handicap som kriterier i loven) [af beskæftigelsesministeren (Claus Hjort Frederiksen)] 1. Ændringsforslag Enhedslistens medlem af udvalget har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 11. november 2004 og var til 1.  

 behandling den 18. november 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 27. september 2004 dette  

 udkast  

 til udvalget, jf. alm. del  bilag 535, folketingsåret 2003-04. Den 8.  

 november  

 2004 sendte beskæftigelsesministeren de indkomne høringssvar og et notat  

 herom  

 til udvalget.
Deputationer Endvidere har Finanssektorens Arbejdsgiverforening og  

 Dokumentations- og rådgivningscenteret om racediskrimination (DRC) mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 9 spørgsmål til beskæftigelsesministeren  

 til skriftlig besvarelse.
Beskæftigelsesministeren har besvaret spørgsmål  

 1-7.  

 Udvalget forventer svar på spørgsmål 8 og 9 inden 2. behandling.
3. Indstillinger og politiske bemærkninger Et  

  

 flertal  

  

 i udvalget  

 (S, V, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF, EL og KD) indstiller lovforslaget til  

  

 vedtagelse  

  

 med det stillede ændringsforslag.
Enhedslistens medlem af udvalget  

 bemærker, at man med dette lovforslag efter lang ventetid har fået en lov,  

 som  

 i hvert fald delvis forbyder forskelsbehandling på grund af alder og  

 handicap.
Men  

 der er stadig mangler  mangler, der kan få negativ betydning for nogle  

 af de  

 mennesker, som loven angiveligt skulle beskytte.
Når det handler om aldersdiskrimination, er loven mangelfuld på  

 grund af bestemmelserne i lov om arbejdsløshedsforsikring m.v.
Her er der  

 tale  

 om diskrimination af folk i både den ene og den anden ende af livet.
Hvorfor  

 kan man ikke være medlem af en a-kasse, før man bliver 18 år, og efter at man  

 er blevet 65? For folk over 65 år kan det betyde, at de bliver tvunget til at  

 opgive en delvis tilknytning til arbejdsmarkedet.
Med hensyn til  

 18-års-grænsen  

 i arbejdsløshedsforsikringsloven er den også gal.
På linje med fjernelsen af  

 18-års-grænsen  

 i funktionærloven bør den tilsvarende aldersgrænse selvfølgelig også fjernes  

 i  

 arbejdsløshedsforsikringsloven.
Også reglerne om halve dagpenge til unge er udtryk for en klokkeklar  

 forskelsbehandling.
Dette forsvares af partierne bag de senere års  

 arbejdsmarkedsreformer med, at det angiveligt skulle nedbringe  

 ungdomsarbejdsløsheden.  

 Problemet er bare, at denne påstand ikke har hold i virkelighedens verden.
 I øvrigt finder en tilsvarende diskrimination sted af de unge i  

 kontanthjælpssystemet.
Hvad angår forskelsbehandling på grund af handicap, retter  

 lovforslaget kun delvis op på problemerne.
For det første er det uklart, i  

 hvor  

 stor udstrækning, der kan stilles krav til arbejdsgiverne om tilpasning af  

 arbejdspladserne til folk med forskellige former for handicap.
For det andet  

 er  

 der et problem med hensyn til folk med psykiske handicap.
De er godt nok  

 omfattede af lovforslaget, men i lov om kompensation til handicappede i  

 erhverv  

 er der kun tale om fysisk handicappede.
Det må betyde, at denne lov skal  

 rettes  

 til.
Den største mangel i lovforslaget er dog den mangelfulde  

 klageadgang.
Hvis loven mod forskelsbehandling skal virke efter hensigten, er  

 der brug for et klageorgan, der kan være til hjælp for de mennesker, der  

 føler  

 sig udsat for forskelsbehandling.
Sidste år blev der taget hul på denne problematik.
Beskæftigelsesministeren  

 bøjede sig efter 1 års tovtrækkeri en lille smule.
Det blev til det smålige  

 kompromis, at Institut for Menneskerettigheder i dag fungerer som klageorgan  

 i  

 sager om forskelsbehandling på grund af race og etnisk oprindelse.
 En tilsvarende klageadgang findes ikke for folk, der af andre  

 grunde, f.eks. alder, handicap og seksuel orientering, udsættes for  

 forskelsbehandling.
 Dette savner en logisk forklaring, og reelt er der tale om en  

 anden form for forskelsbehandling, nemlig en forskelsbehandling mellem  

 forskellige gruppers klageadgang.
 Derfor har Enhedslisten stillet ændringsforslag, så  

 klageadgangen kommer til at gælde for alle grupper, der udsættes for en eller  

 anden form for forskelsbehandling.
 Et  

  

 andet mindretal  

  

 i  

 udvalget (DF) vil redegøre for sin stilling til lovforslaget og det stillede  

 ændringsforslag  

 ved 2. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Til § 1 Af  

 	  

  

 et mindretal  

  

 (EL), tiltrådt af et  

  

 mindretal  

  

 (SF og KD):
 1)  

  

 Efter nr. 15 indsættes som nyt  

 nummer:
»01.  

  

 I  

  

 §  

 8 a, stk. 1,  

  

 udgår ordene »på grund af race  

 eller etnisk oprindelse« og ordene »uanset race eller etnisk oprindelse«.« [Klageadgang ved al forskelsbehandling] Bemærkninger Til nr. 1 I lov om forbud mod forskelsbehandling på arbejdsmarkedet  

 omhandler §  

 8 a  

 muligheden for at klage over forskelsbehandling eller repressalier som følge  

 af  

 krav om ligebehandling til Institut for Menneskerettigheder.
Men denne klageadgang er afgrænset til udelukkende at handle om  

 sager, hvor forskelsbehandlingen finder sted på grund af race eller etnisk  

 oprindelse.
En tilsvarende klageadgang findes ikke for folk, der af andre  

 grunde, f.eks. alder, handicap og seksuel orientering, udsættes for  

 forskelsbehandling.
Dette savner en logisk forklaring, og reelt er der tale om en  

 anden form for forskelsbehandling.
Nemlig en forskelsbehandling mellem  

 forskellige gruppers klageadgang.
 Derfor er lovforslaget her foreslået ændret således, at  

 klageadgangen gælder for alle de i loven nævnte årsager til  

 forskelsbehandling.
Freddy Dam (V)   

 Charlotte Antonsen (V)   

 Erling Bonnesen (V)   

 Jens Vibjerg (V)  

  

  fmd.  

  

 Bent Bøgsted (DF)   

 Kristian Thulesen Dahl (DF)   

 Lars Barfoed (KF)   

 Charlotte Dyremose (KF)   

 Mogens Nørgård Pedersen (KD)   

 Lotte Bundsgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Ole Vagn Christensen (S)   

 Ole Sohn (SF)   

 Ida Jørgensen (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 92 Bilagsnr.
Titel 1 Høringssvar og høringsnotat, fra beskæftigelsesministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 92 Spm.nr.
