Tilsidesat god revisorskik Den 4. juli 1997 afsagde Revisornævnet i sagen  

 j. nr. 97-33.010 - Kim og Hanne Klitgaard mod registreret revisor Finn Olsen  

 sålydende KENDELSE:
Ved kendelse afsagt den 9. december 1996 af  

 Disciplinærnævnet for Registrerede Revisorer (sag nr.
R-7/1996)  

 blev registreret revisor Finn Olsen på baggrund af en klage fra Kim og  

 Hanne Klitgaard frifundet for at have tilsidesat de pligter, stillingen som  

 revisor medfører.
 Ved skrivelse af 26. februar 1997 har klagerne i  

 medfør af lov om registrerede revisorer ? 11 b rettidigt indbragt kendelsen for  

 Revisornævnet med påstand om, at Disciplinærnævnets  

 afgørelse ændres, således at indklagede  

 pålægges disciplinæransvar for at have tilsidesat god  

 revisorskik.
 Indklagede er ved Revisornævnets skrivelse af 5.  

 marts 1997 opfordret til at fremkomme med en udtalelse, jf. ? 7, stk. 1, i bekendtgørelse om  

 Revisornævnet.
 Sagen er behandlet på et møde i  

 Revisornævnet den 29. maj 1997 med deltagelse af formanden og 4  

 medlemmer, jf. lov om registrerede revisorer ? 11 d, stk. 2, jf. lov om statsautoriserede  

 revisorer ? 19, stk. 3, 1. pkt.
 Klagernes advokat anfører blandt andet i  

 indbringelsesskrivelsen:
 "                      ..
 Det gøres særligt gældende overfor  

 Revisornævnet, at indklagede har tilsidesat god revisorskik ved ikke at  

 sikre sig, at de nødvendige regnskabsmæssige oplysninger om den  

 hidtidige drift var indhentet samt til ikke at overbevise sig om, at de  

 meddelte oplysninger i det væsentlige var korrekte og at de anvendte  

 budgetforudsætninger i det væsentlige forekom forsvarlige og  

 sandsynlige.
 Det gøres endvidere gældende, at der ikke i  

 sagen er sådanne konkrete omstændigheder, der kan medføre,  

 at indklagede ikke skulle følge de normer, der var fastsat i  

 revisionsvejledningen for 1989.
 Selv om budgettet alene skulle anvendes til brug for  

 opnåelse af lånetilsagn på samlet kr. 650.000,- fritager  

 det på ingen måde opfyldelse af vejledningens normer ved  

 udarbejdelse af budgetter, idet opnåelse af lånetilsagn jo netop  

 er den vigtigste og afgørende forudsætning ved en overdragelse  

 af en virksomhed.
 Selvom indklagede havde haft forespurgt om sælgers  

 tidligere regnskaber og fik meddelelse om fra køber, at køber  

 ikke var i besiddelse af yderligere regnskabsmateriale bevirker det fortsat  

 ikke, at indklagede kan fritages for at have fulgt revisionsvejledningens  

 normer.
I en sådan situation burde indklagede enten have  

 fraskrevet sig hvervet eller i modsat fald have taget yderligere forbehold i  

 selve budgettet, idet der ikke heraf fremgår, at de sædvanlige  

 normer ikke er opfyldt  .. " I indklagedes brev af 15. juli 1993 til Unibank,  

 Hillerød, hedder det:
 "På vor ovennævnte klients vegne, skal vi  

 hermed anmode om finansiel bistand, i forbindelse med overtagelse af  

 Pakke-Trans Reg. 24/28.
 Likviditetsbehovet kan opgøres således:
 1.	Driftslån på kr. 550.000, ydelse kr. 15.000 pr.  

 måned.
 2.	Kassekredit, max. kr. 100.000.
 Vi vedlægger budgetter for perioden 01.08.1993 -  

 31.12.1994, hvortil vi har følgende bemærkninger:
 1.	Budgettet er udarbejdet på grundlag af nuværende ejers  

 budget.
 2.	Der er ikke medtaget forskydninger i debitorer samt kreditorer.
 3.	Hustrus indkomst er ikke medregnet.
4.	B-skat m.v. er skønnet meget forsigtigt, hvorfor der må  

 påregnes en restskat/henlæggelse til investeringsfond i 1994.  

 Beløbet er ikke medtaget i budgettet. . . . . " I en skrivelse af 18. april 1995 fra Unibank A/S,  

 Erhvervsafdelingen i Hillerød til klagernes advokat hedder det blandt  

 andet:
 "Som svar på Deres brev af 11. ds. vedr. bevilling  

 af lånefaciliteter til Kim og Hanne Klitgaard i forbindelse med deres  

 overtagelse af Pakke-Trans region 24/28 kan vi oplyse følgende:
 Personerne       drev en tilsvarende region på  

 Bornholm.
 Pænt eget indskud i den nye virksomhed, idet der var  

 aftale med Pakke-Trans om at overtage virksomheden på Bornholm.
 Oplysninger om Pakke-Trans bekræftede, at det var en  

 seriøs virksomhed, som også medvirkede ved fastsættelse af  

 overtaglsesprisen.
 Oplysninger om driften i andre distrikter  

 bekræftede, at der kunne tjenes penge i branchen.
 Budget fra tidligere ejer samt oplysninger om, at budget  

 mentes fulgt i første halvår.
 Indtryk af at familien Klitgaard var seriøse og  

 arbejdsomme personer.
Disse forhold gjorde, at der fra bankens side ikke blev  

 stillet yderligere krav til budgetmaterialet, som blev modtaget fra  

 Klitgaards hidtidige revisor.
Dette fremstod som en videreførelse af  

 det allerede udarbejdede budget suppleret med Klitgaards tal i forbindelse  

 med overtagelsen.
Budgettet bekræftede imidlertid en betydelig  

 indtjeningsmulighed i virksomheden." I Revisornævnet mødte advokat Christian Petri  

 for og med klageren Kim Klitgaard og advokat Ditlev Wad for indklagede.
 Nævnsformanden henledte advokaternes  

 opmærksomhed på, at klagerne i hvert fald i  

 indbringelsesskrivelsen for Revisornævnet ikke synes at have  

 begrænset klagen til alene at vedrøre forholdet mellem  

 parterne.
 Klagernes advokat har bekræftet dette og i  

 øvrigt henholdt sig til det i indbringelsesskrivelsen anførte.  

 Han har yderligere anført, at banken må antages at have stillet  

 krav om et revisorudarbejdet budget, fordi man er gået ud fra, at  

 revisors medvirken sikrede, at de sædvanlige normer i  

 Revisionsvejledning nr. 16 blev iagttaget.
Indklagedes advokat har anført, at standardreglerne  

 kan fraviges ved parternes aftale.
Den i sagen foreliggende  

 revisorerklæring giver ikke udtryk for mere, end dens ordlyd  

 dækker.
Banken havde brug for en beregning af klagernes  

 likviditetsbehov, og det fik banken af indklagede.
Banken var klar over, at  

 der ikke forelå regnskaber fra den tidligere indehavers drift og at  

 revisionsvejledningen var fraveget.
Banken vurderede ikke klagernes  

 kreditværdighed ud fra det fremsendte budgetmateriale.
Det  

 fremgår af bankens i Disciplinærnævnet fremlagte skrivelse  

 af 18. april 1995, hvad banken lagde vægt på ved bevillingen af  

 lån til klagerne.
Indklagede gør gældende, at han har  

 udført det arbejde, han blev anmodet om.
Hans skrivelse af 15. juli  

 1993 til banken viser klart, hvad han har lavet i forbindelse med budgettet,  

 og skrivelsens ordlyd må anses som tilstrækkeligt forbehold i den  

 givne anledning.
 Revisornævnets bemærkninger:
Det i klagen omhandlede materiale betegner sig som  

 "budgetter" og er udarbejdet efter krav fra Unibank til brug ved en  

 lånebevilling til klagerne.
Budgetterne er af indklagede sendt direkte  

 til banken, som i sin senere skrivelse til klagernes advokat blandt andet har  

 anført, at de "bekræftede en betydelig indtjeningsmulighed i  

 virksomheden." Efter Revisornævnets opfattelse kan det  

 nærmere indhold af indklagedes aftale med klagerne ikke fritage  

 indklagede for til banken at have oplyst klart, hvilke af de sædvanlige  

 krav til en revisors udarbejdelse af et budget, han ikke har været i  

 stand til at opfylde.
Han burde således i et forbehold have fralagt sig  

 ansvar for rigtigheden af budgettets tal.
 Indklagedes undladelse må anses for en  

 tilsidesættelse af god revisorskik som fastlagt i  

 Disciplinærnævnets kendelse og i Foreningen af Statsautoriserede  

 Revisorers Revisionsvejledninger fra maj 1989 nr. 15 og 16.
 Revisornævnet pålægger som følge  

 heraf indklagede en bøde på 3.000 kr., jf. lov om registrerede  

 revisorer ? 11 a, stk 1.
 I medfør af bekendtgørelsen  om  

 Revisornævnet ? 11, stk 3, er  

 det bestemt, at kendelsen skal offentliggøres.
 Thi bestemmes:
 Disciplinærnævnets kendelse ændres  

 således, at der pålægges registreret revisor Finn Olsen en  

 bøde på 3.000 kr.
