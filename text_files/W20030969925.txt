Landsskatteretskendelse af 26. juni 2003 vedr.  

 Lønsumsafgiftsgrundlag  vederlag til generalforsamlingsudvalget formand  

 og  

 kasserer i fagforbund Klagen vedrører spørgsmålet om, hvorvidt udbetalte vederlag til  

 den generalforsamlingsvalgte formand og kasserer skal medregnes i  

 lønsumsafgiftsgrundlaget.
Det fremgår af sagen, at Forbundet, X afdeling, (herefter  

 klageren) er en afdeling under A forbund.
A forbund er opdelt i afdelinger,  

 der  

 varetager medlemmernes interesser i lokalområdet i overensstemmelse med  

 forbundets formål.
 Klagerens formål m.v. er beskrevet i §§ 1, 2, 3, 4, 5, 9, 10,  

 11, 21, 27 og 28 i de for klageren gældende love, hvori det hedder:
  

  

 § 1 Stk. 1. A forbund har til formål at virke for en forbedring af  

 arbejdsvilkårene for de inden for forbundets virkeområde beskæftigede  

 organiserede arbejdere, teknikere og unge under faglig uddannelse samt  

 arbejde  

 for faglig organisering.
Forbundet skal arbejde for en modernisering af den  

 faglige struktur, principielt for dannelse af industriforbund.
 § 2.
 Stk. 1. Den højeste myndighed i alle forbundets anliggender har  

 - med forbehold af beslutninger, der træffes ved urafstemning, jf. §§ 6-8, -  

 kongressen.
 Stk. 2. Kongressen fastsætter tid for næste ordinære kongres.  

 Hovedbestyrelsen fastsætter sted for kongressens afvikling.
 Stk. 3. Såfremt særlige forhold gør det påkrævet, kan  

 hovedbestyrelsen indkalde en ekstraordinær kongres eller træffe beslutning  

 om,  

 at tidspunktet for den ordinære kongres skal rykkes frem.
 § 3.
 Stk. 1. I kongressen deltager hovedbestyrelsens medlemmer,  

 formændene for alle forbundets afdelinger samt yderligere delegerede for  

 afdelingerne  

 i henhold til stk. 2. Afdelingsformændene tæller med i antallet af  

 afdelingsdelegerede.
 Stk. 2. Til kongressen vælger afdelinger med indtil 400  

 medlemmer 2 delegerede og yderligere en delegeret for hver 300 medlemmer  

 udover  

 400.
 Stk. 3. De valgte er kongresdelegerede i hele kongresperioden.  

 Der vælges mindst 2 suppleanter.
 Stk. 4. Repræsentationen beregnes efter forbundets opgørelse  

 over afdelingernes samlede medlemstal pr. 31. december i året forud for det  

 år,  

 hvori kongressen holdes.
 Stk. 5. Hovedbestyrelsesansatte sekretærer samt forbundets  

 revisorer har ret til at deltage i kongressens forhandlinger uden stemmeret.
 § 4.
 Stk. 1. På den ordinære kongres behandles:
A.
Beretningen om virksomheden siden den sidste ordinære  

 kongres, der i skriftlig form er udsendt til de kongresdelegerede senest 14  

 dage før kongressen, samt regnskaberne.
B.
Fra afdelingerne, distrikterne eller af hovedbestyrelsen  

 fremsatte forslag til lovændringer eller til fremme af bestemte formål.
C.
Andre spørgsmål, som hovedbestyrelsen har ønsket optaget på  

 kongressens dagsorden.
D.
Valg af forbundets hovedledelse.
Unge under uddannelse er  

 ikke valgbare til fastlønnede stillinger.
E.
Valg af forbundets revisorer.
 Stk. 2. Kongressens afgørelser træffes ved almindelig  

 stemmeflerhed.
 Stk. 3. Efter hver kongres udarbejdes snarest muligt en  

 beretning om det på denne passerede.
 § 5.
 Stk. 1. Udgifterne ved kongressens afholdelse, herunder  

 deltagernes diæter og rejsegodtgørelse, afholdes af forbundet.
( ) § 9.
Stk. 1. Forbundets hovedbestyrelse har mellem kongresserne den  

 overordnede ledelse af forbundet i overensstemmelse med de af kongressen  

 trufne  

 beslutninger, herunder de af kongressen vedtagne love.
Hovedbestyrelsen kan i  

 enhver henseende forpligte forbundet og dets medlemmer ved overenskomster og  

 aftaler, jf. dog § 6.
Stk. 2. Hovedbestyrelsen holder møde, så ofte forholdene kræver  

 det, dog mindst hver tredje måned.
Den fastsætter selv sin forretningsorden.
 § 10.
 Stk. 1. Hovedbestyrelsen består af forbundets formand, 2  

 næstformænd, hovedkasserer, de 6 kongresvalgte forbundssekretærer samt 29  

 repræsentanter, hvoraf der vælges fra forskellige distrikter.
Stk. 2. Hovedbestyrelsens medlemmer skal have deres  

 beskæftigelse i faget eller være i organisationens tjeneste.
Hvis et  

 hovedbestyrelsesmedlem i valgperioden ikke opfylder en af disse  

 forudsætninger,  

 f.eks. ved overgang til pension eller fratræder det tillidshverv, der ligger  

 til grund for pågældendes valg til hovedbestyrelse, udtræder han af  

 hovedbestyrelsen, og suppleanten indkaldes.
Stk. 3. De ovennævnte 29 repræsentanter vælges af kongressen for  

 perioden indtil den næstfølgende ordinære kongres efter indstilling af de  

 delegerede for distrikterne, som skal bringe det dobbelte antal  

 repræsentanter  

 i forslag til kongressen.
Ved indstillingsvalget i København deltager også  

 forbundets formand, 2 næstformænd, hovedkasserer og de 6 kongresvalgte  

 forbundssekretærer.
Stk. 4. Ved indstillingsvalget skal de delegerede mindst stemme  

 på det antal repræsentanter, der skal vælges, og højst på det dobbelte antal.  

 Stemmesedler, der ikke er afgivet i overensstemmelse hermed, er ugyldige.
Ved  

 valget på selve kongressen skal der stemmes på det antal repræsentanter, der  

 skal vælges i de enkelte distrikter.
De kandidater, der ikke opnår valg på  

 kongressen, er suppleanter inden for distrikterne i den orden, som  

 stemmetallene anviser.
 § 11.
 Stk. 1. Hovedbestyrelsens forretningsudvalg har den daglige  

 ledelse af forbundets virksomhed i overensstemmelse med de af kongressen og  

 hovedbestyrelsen trufne beslutninger.
 Stk. 2. Blandt de til hovedbestyrelsen valgte repræsentanter  

 vælger kongressen 1 for hvert distrikt til, sammen med forbundsformand, 2  

 næstformænd, hovedkasserer og de 3 anciennitetsældste forbundssekretærer, at  

 udgøre forretningsudvalget.
Stk. 3. Valget til forretningsudvalget foretages efter  

 indstilling af de delegerede for distrikterne, der skal bringe det dobbelte  

 antal repræsentanter i forslag til kongressen.
Ved indstillingsvalget i  

 distrikt 8 deltager også forbundets formand, 2 næstformænd, hovedkasserer og  

 de  

 6 kongresvalgte forbundssekretærer.
Stk. 4. Ved indstillingsvalget skal de delegerede mindst stemme  

 på det antal repræsentanter, der skal vælges, og højst på det dobbelte antal.  

 Stemmesedler, der ikke er afgivet i overensstemmelse hermed, er ugyldige.
Ved  

 valget på selve kongressen skal der stemmes på det antal repræsentanter, der  

 skal vælges i de enkelte distrikter.
De kandidater, der ikke opnår valg på  

 kongressen, er suppleanter inden for distrikterne i den orden, som  

 stemmetallene anviser.
( ) § 21.
 Stk. 1. Afdelingerne har til opgave inden for den kreds, hvor de  

 er dannede, at fremme medlemmernes interesser i overensstemmelse med  

 forbundets  

 formål samt at sørge for ved opsøgende arbejde at organisere flest mulige  

 medlemmer.
( ) § 27 Stk. 1. Fastlønnede formænd og kasserere har 6 måneders  

 opsigelse.
 Stk. 2. Såfremt der ikke senest 7 dage før generalforsamlingen  

 er indgået skriftligt forslag om nyvalg af formand eller kasserer, betragtes  

 de  

 hidtidige som genvalgt.
Stk. 3. Såfremt en fastlønnet formand eller kasserer på den  

 ordinære generalforsamling ikke opnår de nødvendige stemmer for valg,  

 betragtes  

 det som en opsigelse, og opsigelsesfristen regnes derfra.
Der skal i sådanne  

 tilfælde inden for 3 måneder afholdes ekstraordinær generalforsamling med  

 eneste punkt på dagsordenen: Valg af formand (eller kasserer).
 Stk. 4. De opsagte kan modtage genvalg.
 Stk. 5. Valgene skal ske ved skriftlig og hemmelig afstemning.
 Stk. 6. De opsagte fungerer, indtil den ekstraordinære  

 generalforsamling har været afholdt.
 Stk. 7. For fastlønnede formænd, kasserere og øvrige fastansatte  

 faglige medarbejdere i afdelingerne (næstformand eller faglige  

 assistenter/sekretærer) gælder funktionærlovens bestemmelser.
 § 28.
Stk. 1. Afdelingsformanden forestår afdelingens daglige  

 administration i overensstemmelse med de for forbundet gældende og af  

 afdelingens generalforsamlingen og bestyrelse trufne beslutninger. Vederlaget til den generalforsamlingsvalgte formand og kasserer  

 er fastsat af et lønudvalg, der er valgt af generalforsamlingen.
De udbetalte  

 årslønninger for de valgte personer har i perioden 1. januar 1996 til 31.  

 december 2000 udgjort:
ÅR FORMAND KASSERER TOTAL 1996 307.804 295.804 603.608 1997 309.387 297.387 606.774 1998 313.213 285.933 599.146 1999 327.252 305.830 633.082 2000 332.507 325.036 657.543 Af et referat fra et lønudvalgsmøde den 20. marts 2001 fremgår,  

 at der fremkom forslag om, at formandens løn skulle udgøre 29.720 kr. inkl.  

 formandstillæg (148.60 kr./200 timer) pr. måned og at kassererens løn skulle  

 udgøre 28.900 kr. (144.50 kr./200 timer) pr. måned.
 Klageren har tidligere medregnet vederlaget til den  

 generalforsamlingsvalgte formand m.fl. ved opgørelsen af afgiftsgrundlaget.  

 Under henvisning til en kendelse af 14. december 1999 fra Landsskatteretten  

 har  

 klageren anmodet Told- og Skatteregionen om at foretage tilbagebetaling af  

 den  

 lønsumsafgift, som klageren har betalt på grundlag af sådanne vederlag i  

 perioden 1. januar 1996  31. december 2000, i alt 62.518 kr.
Told- og Skatteregionen har ved den påklagede afgørelse anset  

 klageren for pligtig at medregne de omhandlede vederlag i  

 lønsumsafgiftsgrundlaget, jf. lønsumsafgiftslovens § 4, stk. 2, nr. 4 og § 5,  

 stk. 3, hvorfor anmodningen om tilbagebetaling af lønsumsafgift med 62.518  

 kr.  

 ikke er imødekommet.
Regionen har bemærket, at det er praksis, at  

 bestyrelsesmedlemmer i selskaber og foreninger normalt ikke anses for  

 ansatte,  

 og at honoraret til disse ikke skal medregnes til afgiftsgrundlaget, og at  

 der  

 ved afgørelsen af, hvilke personers løn og honorarer, der skal indgå i  

 lønsummen, lægges afgørende vægt på, om der skal trækkes A-skat, AM-bidrag og  

 SP-bidrag.
Regionen har dertil anført, at vederlaget til de valgte personer  

 skal anses som vederlag for udførelse af egentlig lønarbejde.
Regionen har  

 herved lagt særlig vægt på, at der trækkes A-skat m.v. af udbetalingerne til  

 de  

 valgte personer, og at de valgte personer i fuldt omfang og på lige vilkår  

 med  

 ansatte er omfattet af ATP, samt at personerne modtager løn under ferie på  

 lige  

 vilkår med ansatte.
 Told- og skatteregionen har over for Landsskatteretten udtalt,  

 at regionens afgørelse er truffet efter de retningslinier, der er anvist i  

 Told- og Skattestyrelsens meddelelse af 26. september 2001, SKM 2001.415.TSS.  

 Regionen har bemærket, at man på den baggrund har anset de pågældende  

 behandlet  

 på lige vilkår som ansatte, uagtet at regionen er enig med klageren i, at  

 bestyrelsesmedlemmer ikke befinder sig i et ansættelsesforhold.
 Klagerens advokat har over for Landsskatteretten nedlagt påstand  

 om, at vederlag til generalforsamlingsvalgte medlemmer af klagerens  

 bestyrelse  

 ikke skal medregnes til afgiftsgrundlaget efter lønsumsafgiftslovens § 4,  

 stk.  

 2, og at der som følge heraf skal ske tilbagebetaling af den af klageren for  

 perioden 1. januar 1996 til 31. december 2000 betalte lønsumsafgift, af  

 klageren opgjort til 62.518 kr.
 Til støtte for påstanden har advokaten gjort gældende, at  

 vederlaget til klagerens generalforsamlingsvalgte bestyrelsesmedlemmer ikke  

 indgår i grundlaget for beregning af lønsumsafgift, da dette vederlag ikke  

 kan  

 anses for en del af virksomhedens lønsum, jf. lønsumsafgiftslovens § 4, stk.  

 2.
 Han har henvist til, at lønsumsafgiften har sit udspring i lov  

 nr. 840 af 18. december 1987 om arbejdsmarkedsbidrag, hvor bidragsgrundlaget  

 i  

 henhold til lovens § 8 for en række virksomheder var virksomhedens  

 samlede  

 lønsum med tillæg af 90 %., og at det i bemærkningerne til den nævnte  

 lovbestemmelse hedder: I lønsummen indgår enhver form for lønindtægt,  

 som  

 virksomhedens ansatte har erhvervet i perioden for afregning af bidrag.  

 Han  

 har bemærket, at denne begrebsfastlæggelse blev fastholdt i forarbejderne til  

 lov nr. 830 af 19. december 1989 om lønsumsafgift for virksomheder inden for  

 den offentlige sektor.
Han har anført, at klageren således ved opgørelsen af  

 afgiftsgrundlaget alene skal beregne betalingerne til de  

 generalforsamlingsvalgte bestyrelsesmedlemmer, hvis disse betalinger kan  

 kvalificeres som løn til en ansat.
Begrebet løn omfatter  i  

 overensstemmelse  

 med det ovenfor fra forarbejdernes citerede, hvorefter afgiftsgrundlaget  

 udgøres af lønnen til virksomhedens ansatte  alene vederlag i  

 ansættelses-/tjenesteforhold.
Det er med andre ord en helt afgørende  

 forudsætning  

 for at kunne medregne de i nærværende sag omhandlede vederlag til  

 afgiftsgrundlaget, at disse kan anses for vederlag ydet i et  

 ansættelses-/tjenesteforhold.
Han har dertil anført, at denne forudsætning  

 ikke  

 er opfyldt i nærværende sag, hverken skatteretligt eller civilretligt.
 Han har anført, at de lønninger, som indgår i  

 lønsumsafgiftsgrundlaget, er A-indkomst omfattet af kildeskattelovens § 43,  

 stk. 1, hvori det hedder:
Til A-indkomst henregnes enhver form for vederlag i penge, samt  

 i forbindelse hermed ydet fri kost og logi for personligt arbejde i  

 tjenesteforhold, herunder løn, feriegodtgørelse, honorar, tantieme,  

 provision,  

 drikkepenge og lignende ydelser Videre har han anført, at de i nærværende sag omhandlede  

 vederlag er gjort til A-indkomst i henhold til bemyndigelsen i  

 kildeskattelovens § 43, stk. 2, men at der naturligvis ikke derved etableres  

 noget ansættelses-/tjenesteforhold.
 Endvidere har han anført, at bestemmelserne om bidragspligt og  

 bidragsgrundlag i §§ 7 og 8 i arbejdsmarkedsfondsloven ligeledes bekræfter,  

 at  

 løn forudsætter en ansættelse, idet bestemmelserne om vederlag og honorarer  

 m.v. uden for tjeneste-/ansættelsesforhold i § 7, stk. 1, litra c, og § 8,  

 stk.  

 1, litra e,  

    

  

 i modsat fald  

    

  

 var overflødige.
Han har anført, at for så vidt angår de i nærværende sag  

 omhandlede generalforsamlingsvalgte bestyrelsesmedlemmers status i relation  

 til  

 dansk rets almindelige lønmodtagerbegreb, er det i en række domme blevet  

 fastslået, at generalforsamlingsvalgte tillidsrepræsentanter, som de i  

 nærværende sag omhandlede, ikke er omfattet af funktionærloven, jf.
UfR  

 1961.690, UfR 1968.122 SH, Vestre Landsrets kendelse af 9. oktober 2001 og  

 Østre Landsrets dom af 4. maj 2001. Civilretligt er det udelukket, at anse de  

 pågældende personer som ansatte, og således også udelukket at anse vederlaget  

 som et vederlag til en ansat.
Der er ikke noget, der peger i retning af, at  

 man  

 skatteretligt skal vurdere forholdet på en anden måde.
Skatteretligt anses  

 bestyrelsesmedlemmer ikke for omfattet af lønmodtagerbegrebet.
Når man fra  

 lovgivers side har ønsket at bestyrelsesmedlemmer skal være omfattet af en  

 lønmodtagerregel, er der indsat en særlig regel herom, jf. f.eks.  

 rejsegodtgørelsesbestemmelserne.
Han har videre anført, at generalforsamlingsvalgte tillidsfolk,  

 som de i nærværende sag omhandlede bestyrelsesmedlemmer, ikke er omfattet af  

 diverse beskyttelseslove, herunder bl.a. ansættelsesbevisloven, ferieloven,  

 konkurslovens regler om privilegerede krav, lov om Arbejdsmarkedets  

 Tillægspension, lov om arbejdstageres opfindelser, lov om lige løn til mænd  

 og  

 kvinder, lov om Lønmodtagerne Garantifond, lov om varsling m.v. i forbindelse  

 med afskedigelser af større omfang og lov om lønmodtageres retsstilling ved  

 virksomhedsoverdragelse.
Det er dog ikke underligt, at de pågældende personer  

 forsøger at sikre sig på linie med de ansatte, fx med en form for  

 opsigelsesvarsel eller fratrædelsesgodtgørelse.
For så vidt angår ATP er det  

 formentligt en fejl, at der er sket indbetaling.
Man bliver dog f.eks. ikke  

 omfattet af ferieloven blot fordi der er aftalt en feriegodtgørelse.
 Han har anført, at det derfor i nærværende sag må lægges til  

 grund, at de omhandlede generalforsamlingsvalgte bestyrelsesmedlemmer ikke er  

 omfattet af det i henhold til dansk ret gældende lønmodtagerbegreb, og at  

 vederlaget til disse derfor ikke skal medregnes til afgiftsgrundlaget.
Endvidere har han anført, at det af regionen anførte om, at de i  

 nærværende sag omhandlede vederlag skal anses som vederlag for udførelse af  

 egentlig lønarbejde, kunne tyde på, at arten af den enkelte arbejdsopgave  

 efter  

 regionens opfattelse kan være af afgørende betydning for afgørelsen af, om  

 vederlaget skal medregnes til afgiftsgrundlaget eller ej.
I givet fald er  

 dette  

 ikke korrekt, da karakteren af arbejdsopgaven ikke på nogen måde viser, om  

 der  

 foreligger et ansættelses-/tjenesteforhold eller ej.
Han har angivet som  

 eksempel, at et fagforbund kan vælge at lade edb-arbejde udføre af egne  

 ansatte  

 edb-folk eller teknikere fra et selvstændigt konsulentfirma, og at det i  

 begge  

 tilfælde er nøjagtig den samme arbejdsopgave, der bliver udført.
Hvis  

 fagforbundet vælger at lade arbejdet udføre af egne medarbejdere, indgår  

 udgiften i form af løn til disse medarbejdere i afgiftsgrundlaget.
Hvis  

 fagforbundet i stedet for vælger at lade arbejdet udføre af et selvstændigt  

 konsulentfirma, indgår udgiften, der nu afholdes i form af honorar til  

 konsulentfirmaet, ikke i afgiftsgrundlaget.
 Han har dertil anført, at det afgørende således ikke er  

 arbejdets art, men alene om den pågældende arbejdsopgave udføres som led i et  

 ansættelses-/tjenesteforhold til klageren.
Videre har han anført, at der  som Landsskatterettens kendelse  

 af 14. december 1999 viser  principielt ikke er noget til hinder for,  

 at  

 generalforsamlingsvalgte bestyrelsesmedlemmer udover dette tillidshverv, kan  

 udføre arbejde som ansat, og i så fald skal vederlaget, der udbetales som led  

 i  

 dette ansættelses-/tjenesteforhold, medregnes til afgiftsgrundlaget.
Han har  

 anført, at dette resultat ikke er overraskende, da den pågældende person i  

 disse sjældne tilfælde i relation til arbejdsopgaverne udført som led i  

 ansættelses-/tjenesteforholdet tillige er omfattet af de for andre ansatte i  

 henhold til ovennævnte lovgivning gældende beskyttelsesregler.
Dertil har han anført, at for at vederlaget som løn kan  

 medregnes til afgiftsgrundlaget, er det imidlertid en forudsætning, at der  

 foreligger særligt definerede arbejdsopgaver, der vederlægges særskilt som  

 led  

 i et konkret ansættelsesforhold.
Det er derimod ikke tilstrækkeligt til at  

 kunne medregne vederlaget til afgiftsgrundlaget, at foreningens love eller  

 andet aftalemæssigt grundlag i visse relationer giver bestyrelsesmedlemmet  

 rettigheder svarende til de i henhold til den for lønmodtagere gældende  

 præceptive beskyttelseslovgivning, da dette ikke i sig selv etablerer et  

 ansættelses-/tjenesteforhold.
 Endvidere har han anført, at de inden for skatte- og  

 afgiftsretten almindeligt gældende fortolkningsprincipper må understreges,  

 således om bl.a. beskrevet i Skatteministeriets meddelelse offentliggjort i  

 TfS  

 1998.137. Disse fortolkningsprincipper er senest blevet bekræftet af  

 Højesteret  

 i SKM 2003.26.HR/TfS 2003.155 og SKM 2003.445.HR/TfS 2003.445. Hvis  

 myndighederne vil kræve skat eller afgift, kræver det således en klar  

 hjemmel.  

 I nærværende sag er der ikke hjemmel til at lade omhandlede vederlag indgå i  

 lønsumsafgiftsgrundlaget.
Advokaten har til told- og skatteregionens høringssvar til  

 Landsskatteretten bl.a. bemærket, at der er enighed om, at de i nærværende  

 sag  

 omhandlede generalforsamlingsvalgte bestyrelsesmedlemmer ikke er i et  

 ansættelsesforhold til fagforeningen, og at afgørelsen således er baseret på  

 den forudsætning om, at alene den omstændighed, at de  

 generalforsamlingsvalgte  

 bestyrelsesmedlemmer i et vist omfang udfører arbejde, der kunne være udført  

 af  

 almindeligt ansat personale, medfører, at der skal svares  

 lønsumsafgift af  

 vederlaget.
Han har dertil anført, at der ikke er hjemmel til at lade disse  

 vederlag indgå i den af lønsumsafgiftslovens § 4 omfattede lønsum, blot fordi  

 visse dele af arbejdet kunne være udført at almindeligt ansat  

 administrativt  

 personale.
Han har herved understreget, at de omhandlede personer som  

 tillidsrepræsentanter er valgt til at varetage medlemmernes fagpolitiske  

 interesser, og at disse grundlæggende har en ganske anden funktion  og  

 andre  

 vilkår  en almindeligt ansat administrativt personale.
Endvidere har han anført, at de pågældende personer er medlemmer  

 valgt til at varetage de fagpolitiske interesser for forbundets medlemmer, og  

 personerne skal således f.eks. hjælpe medlemmer, der melder sig ledige, og  

 herved diskutere om overenskomsten er overholdt.
I det hele taget skal de  

 være  

 med til at få løst de opgaver, der følger af overenskomsten og være med til  

 at  

 sikre, at overenskomsten bliver ført ud i livet.
I forbindelse med  

 varetagelse  

 af disse fagpolitiske opgaver, kan der være en række mere administrative  

 funktioner, f.eks. indberetninger, men det har dog alt sammen tilknytning til  

 det fagpolitiske opgave, de er valgt til at varetage.
Advokaten har anført, at man ikke kan udlede noget som helst af  

 arbejdets karakter.
Myndighederne anvender begrebet egentlig lønarbejde, men  

 medmindre et sådant udføres af en der er i et ansættelsesforhold, er der tale  

 om et helt nyt begreb.
Told- og Skattestyrelsens meddelelse af 27. september  

 2001 skal betragtes som et partsindlæg, idet indlægget er udsprunget af de  

 konkrete sager.
Regionerne har således følt sig bundet til at træffe  

 afgørelserne.
Dog har en told- og skatteregion truffet en helt korrekt  

 afgørelse om, at vederlag til en formand i et forbund ikke skal indgå i  

 lønsumsafgiftsgrundlaget.
 Han har anført, at en antagelse om, hvad der var hensigten at  

 skulle være bidragspligtig virksomhed efter lov om arbejdsmarkedsbidrag, kan  

 ikke tillægges nogen betydning ved fastlæggelsen af afgiftsgrundlaget efter  

 lønsumsafgiftsloven.
Sammenfattende har advokaten anført, at  

  

 afgiftsgrundlaget  

 i henhold til lønsumsafgiftslovens § 4, stk. 2, er virksomhedens lønsum med  

 tillæg af 90 %, at  

  

 lønsummen omfatter  

 enhver form for lønindtægt for virksomhedens ansatte, at  

  

 alene vederlag  

 (løn) ydet som led i et ansættelses-/tjenesteforhold kan medregnes til  

 afgiftsgrundlaget, at  

  

 de i nærværende  

 sag omhandlede bestyrelsesmedlemmer ikke har noget  

 ansættelses-/tjenesteforhold  

 til klageren, og at  

  

 det af klageren  

 til de omhandlede bestyrelsesmedlemmer betalte vederlag ikke skal medregnes  

 til  

 afgiftsgrundlaget efter lønsumsafgiftsgrundlaget efter lønsumsafgiftslovens §  

 4, stk. 2.
 Landsskatteretten skal  

 udtale:
 Efter lønsumsafgiftslovens § 1, stk. 1 (senest lovbekendtgørelse  

 nr. 674 af 15. september 1998) betales der en afgift til statskassen af  

 virksomheder, der mod vederlag leverer varer og ydelser, der er fritaget for  

 afgift efter merværdiafgiftslovens § 13, stk. 1, nr. 1, nr. 3, nr. 5 og 6,  

 nr.  

 8, nr. 10-12, nr. 15-17 og nr. 20, jf. dog stk. 2, og af virksomheder med  

 anden  

 økonomisk virksomhed, der mod vederlag leverer ydelser, der ikke er  

 afgiftspligtige efter merværdiafgiftsloven.
 Det følger af lønsumsafgiftslovens § 4, stk. 2, nr. 4, at  

 afgiftsgrundlaget er virksomhedens lønsum med tillæg af 90 % for  

 organisationer, fonde, foreninger, herunder almennyttige boligselskaber,  

 loger  

 m.v.
 Af bekendtgørelse om afgift af lønsum (senest bekendtgørelse nr.  

 431 af 5. juni 1999) § 3, fremgår:
Til virksomhedens lønsum medregnes enhver form for løn, som  

 virksomhedens ansatte har erhvervet inkl. alle tillæg, uanset om de indgår i  

 lønnen eller ydes særskilt, jf. dog lønsumsafgiftslovens § 4, stk. 3. (  

 ) Af bemærkningerne til den nu ophævede lov om  

 arbejdsmarkedsbidrag (L 118 af 9. december 1987) fremgik om opgørelse af  

 lønsummen:
I lønsummen indgår enhver form for lønindtægt, som  

 virksomhedens ansatte har erhvervet i perioden for afregning af bidrag, dvs.  

 års-, måneds-, 14 dages-, uge-, dag- eller timeløn, akkordfortjeneste,  

 gratialer, honorarer, bonus, produktionstillæg, pensionsbidrag og andre  

 former  

 for vederlag. ( ) I bemærkningerne til lovforslag L 86 af 6. december 1989 til lov  

 om lønsumsafgift for virksomheder inden for den finansielle sektor (lov nr.  

 830  

 af 19. december 1989) er angivet:
 Svarende til afgrænsningen af lønsummen i  

 arbejdsmarkedsbidragsloven indgår i lønsummen enhver form for lønindtægt, som  

 virksomhedens ansatte har erhvervet i perioden for afregning af bidrag, dvs.  

 års-, måneds-, 14 dages-, uge-, dag- eller timeløn, akkordfortjeneste,  

 gratialer, honorarer, bonus, produktionstillæg, pensionsbidrag og andre  

 former  

 for vederlag.
En persons løn skal medregnes til lønsummen, hvis lønnen er  

 A-indkomst og hvis modtageren er omfattet af ATP. ( ) Af bemærkningerne til lov om arbejdsmarkedsbidrag fremgik om  

 bidragspligtig virksomhed:
 Anden økonomisk virksomhed, der består i levering af ydelser  

 mod vederlag, omfatter bl.a. virksomheden i organisationer, foreninger,  

 fonde,  

 selskaber m.fl., der mod kontingent eller lignende vederlag varetager  

 administrative opgaver eller fællesøkonomiske, herunder faglige formål for  

 medlemmer.
( ) Bidragspligtig virksomhed i foreninger, fonde m.v. udføres  

 undertiden af medlemmerne, bestyrelsen eller andre uden vederlag.
Det er i §  

 8,  

 stk. 2, foreslået, at bidraget af visse virksomheder, herunder de nævnte  

 foreninger m.v., skal beregnes på grundlag af lønsummen.
På denne baggrund er  

 der i § 3, stk. 4, foreslået indsat en regel om, at foreninger, fonde m.v.,  

 der  

 leverer momsfrie ydelser, kun skal registreres, hvis de beskæftiger lønnet  

 arbejdskraft ( ). Henset til det angivne i bemærkningerne til den nu ophævede  

 arbejdsmarkedsbidragslov vedrørende bidragspligten, finder Landsskatteretten,  

 at det må antages at have været hensigten, at aktiviteter af den omhandlede  

 karakter skulle være bidragspligtig virksomhed, og at vederlag for ansattes  

 udførelse af sådanne aktiviteter således skulle indgå i afgiftsgrundlaget.
Spørgsmålet om, hvorvidt en person kan betragtes som ansat,  

 findes at måtte afhænge af en bedømmelse af arbejdsforholdets og vederlagets  

 karakter.
Hvis forholdet efter en sådan bedømmelse må sidestilles med et  

 ansættelsesforhold, findes vederlaget at skulle indgå i  

 lønsumsafgiftsgrundlaget,  

 uanset at personen er valgt af en generalforsamling til at udføre  

 arbejdsopgaven.
 Det er bl.a. i Landsskatterettens kendelse af 4. december 1999  

 antaget, at bestyrelsesmedlemmer normalt ikke kan anses som ansatte i  

 lønsumsafgiftslovens forstand, jf. herved også Lønsumsafgiftsvejledningen  

 afsnit D.2. Dette må imidlertid forudsætte, at det arbejde de pågældende  

 udfører, kan karakteriseres som egentlig bestyrelsesarbejde, hvorved må  

 forstås  

 deltagelse i beslutninger om den overordnede ledelse af virksomheden.
 Landsskatteretten finder ikke, at det her omhandlede arbejde kan  

 karakteriseres som sådant egentlig bestyrelsesarbejde, men må anses som  

 udførelse af de opgaver, afdelingen i henhold til foreningens love skal  

 varetage.
Henset hertil samt henset til, at de pågældende personer i  

 henhold til forbundets love er fastlønnede, har 6 måneders opsigelse,  

 modtager  

 løn under ferie, at det er bestemt, at funktionærlovens bestemmelser skal  

 gælde  

 og at vederlaget udbetales som A-indkomst, ligesom der tillige er foretaget  

 indbetalinger til Arbejdsmarkedets tillægspension, finder retten, at de  

 pågældende i lønsumsafgiftsmæssig henseende må karakteriseres som eller  

 sidestilles med ansatte, hvorfor vederlaget til disse skal indgå i  

 lønsumsafgiftsgrundlaget.
Dette er tiltrådt af Told- og Skattestyrelsen.
 Landsskatteretten stadfæster derfor regionens afgørelse.
