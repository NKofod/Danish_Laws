Bekendtgørelse om ændring af bekendtgørelse om håndtering af affald i form af motordrevne køretøjer og affaldsfraktioner herfra1) (Definition af farligt stof m.v.) § 1 I bekendtgørelse nr. 1708 af 20. december 2006 om håndtering af affald i form af motordrevne køretøjer og affaldsfraktioner herfra, som ændret ved bekendtgørelse nr. 1228 af 11. december 2008 og bekendtgørelse nr. 1538 af 15. december 2009, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2000/53/EF af 18. september 2000 om udrangerede køretøjer, EF-tidende 2000 L 269, s. 34, som ændret ved Europa-Parlamentets og Rådets direktiv 2008/112/EF af 16. december 2008, EU-tidende 2008, nr.
L 345, side 68.« 2. I § 3 indsættes som nr. 14:
»14) Farligt stof: Et stof, der klassificeres som farligt, jf. forordning (EF) nr. 1272/2008 om klassificering, mærkning og emballering af stoffer og blandinger.« § 2 Bekendtgørelsen træder i kraft den 15. april 2010.
Miljøministeriet, den 6. april 2010 Karen Ellemann / Claus Torp 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2008/112/EF af 16. december 2008 om ændring af Rådets direktiv 76/768/EØF, 88/378/EØF, 1999/13/EF og direktiv 2000/53/EF, 2002/96/EF og Europa-Parlamentets og Rådets direktiv 2004/42/EF med henblik på at tilpasse disse til forordning (EF) nr. 1272/2008 om klassificering, mærkning og emballering af stoffer og blandinger, EU-Tidende 2008, nr.
L 345, side. 68.
