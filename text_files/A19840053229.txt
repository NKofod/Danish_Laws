(Genanvendelsesloven) Hermed bekendtgøres lov nr. 297 af 8. juni 1978 om  

 genanvendelse af papir og drikkevareemballager samt begrænsning af affald med  

 de ændringer der følger af lov nr. 253 af 23. maj 1984.
 Område og formål m.v.
 § 1.  (Ophævet).
 § 2.  Loven har til formål at forebygge og bekæmpe  

 forurening ved at tilvejebringe grundlag for at begrænse miljøbelastningen  

 fra affald og at sikre en samfundsmæssigt hensigtsmæssig anvendelse af  

 råvarer, produkter, materialer og spildprodukter ved genanvendelse eller ved  

 anvendelse af teknologi, der er mindre forurenende end den hidtil anvendte.
 Stk. 2.  Ved bedømmelse af omfanget og arten af de  

 foranstaltninger, der træffes i medfør af denne lov, skal der på den ene side  

 lægges vægt på de miljømæssige og ressourcemæssige forhold og på den anden  

 side de tekniske og økonomiske konsekvenser, herunder de omkostninger,  

 sådanne foranstaltninger medfører for samfundet som helhed, for forbrugerne  

 og for de berørte virksomheder.
 § 3.  Inden miljøministeren fastsætter regler i medfør  

 af loven, forhandler ministeren med de nærmest interesserede landsomfattende  

 erhvervs- og forbrugerorganisationer, de kommunale organisationer samt de  

 ministre, hvis områder berøres af reglerne.
 Stk. 2.  Over for det af folketinget nedsatte  

 miljøudvalg skal miljøministeren redegøre for mere betydende  

 foranstaltninger, som påtænkes gennemført i medfør af loven.
 § 4.  Loven anvendes ikke på materialer eller  

 produkter, der eksporteres, medmindre ministeren bestemmer andet.
 Stk. 2.  Loven anvendes heller ikke på materialer og  

 produkter, der er fremstillet i udlandet og føres gennem landet som  

 transitgods eller oplagres som transitgods.
 § 5.  Loven finder ikke anvendelse på materialer og  

 produkter, der her i landet som forsyning føres til danske skibe og fly,  

 medmindre ministeren bestemmer andet.
 Bestemmelser om produkter, emballager m.v.
 § 6.  Hvor anvendelsen af bestemte råvarer,  

 tilsætnings- eller hjælpestoffer hindrer genanvendelse af papir, pap- og  

 kartonmaterialer, produkter heraf eller emballager, der er omfattet af § 8,  

 kan ministeren bestemme, at disse ikke eller kun i nærmere angivet omfang må  

 forekomme i materialer eller produkter, der sælges eller anvendes her i  

 landet.
 § 7.  Ministeren kan for papir-, pap- og  

 kartonmaterialer og produkter heraf fastsætte regler om, at disse skal  

 indeholde bestemte andele af tidligere anvendte og genanvendelige materialer  

 eller produkter.
 § 8.  Ministeren kan for emballager til drikkevarer og  

 konsummælkprodukter fastsætte regler om begrænsning af eller forbud mod  

 anvendelse af bestemte emballagematerialer og -typer og særlige dele af en  

 emballage samt om, at bestemte emballagematerialer og -typer skal anvendes.
 Stk. 2.  Ministeren kan endvidere fastsætte regler om,  

 at bestemmelsen i stk. 1 tillige finder anvendelse på emballager, der  

 benyttes til andre flydende levnedsmidler.
Bestemmelser om pantordninger og tilskud § 9.  Ministeren kan fastsætte regler om pantordninger  

 for bestemte emballagetyper, herunder fastsætte pantets størrelse.
 Stk. 2.  Ministeren kan tillige fastsætte regler om  

 pantordninger for bestemte produkter, der medfører en særlig miljøbelastning  

 ved bortskaffelsen, herunder fastsætte regler om pantets størrelse.
§ 10.  Tilskud kan ydes til udrednings- og  

 udviklingsprojekter, der har til formål at fremme genanvendelse af produkter,  

 materialer eller spildprodukter eller at nedsætte miljøbelastningen  

 væsentligt ved omstilling til mindre forurenende teknologi.
Tilskud kan ydes  

 såvel til projekter med almennyttigt sigte som til virksomheders egne  

 projekter.
Stk. 2.  Til udrednings- og udviklingsprojekter, hvis  

 resultat kommer en bredere kreds af virksomheder, den offentlige sektor eller  

 samfundet i øvrigt til gode, kan der ydes tilskud på indtil 100 pct.
Tilskud  

 kan ydes til udvikling af processer, metoder, produktionsudstyr og produkter.
Stk. 3.  Til udrednings- og udviklingsprojekter, hvis  

 resultat alene tilhører den eller de ansøgende virksomheder, kan ydes tilskud  

 på indtil 75 pct.
Der kan ydes tilskud til udvikling af processer, metoder  

 eller produktionsudstyr.
Endvidere kan der ydes tilskud til udvikling af  

 produkter, der øger muligheden for genanvendelse.
 Stk. 4.  De omkostninger til et projekt, hvortil der er  

 opnået tilskud efter lov nr. 470 af 14. september 1977 om statstilskud til  

 produktudvikling, og projekter, hvortil der ydes bistand efter lov nr. 104 af  

 20. marts 1970 om »Fondet til fremme af teknisk og industriel  

 udvikling«, kan ikke opnå tilskud efter stk. 2 eller 3.
 § 10 a.  Tilskud på indtil 25 pct. kan ydes til  

 anlægsinvesteringer til produktionsformål inden for genanvendelse.
 Stk. 2.  Tilskud på indtil 75 pct. kan ydes til  

 anlægsinvesteringer i indsamlingsordninger for alle affaldstyper.
Stk. 3.  Det er en betingelse for tilskud til  

 anlægsinvesteringer efter stk. 1 eller 2, at ansøgeren kan sandsynliggøre, at  

 investeringen medfører en varigt øget genanvendelse af produkter, materialer  

 eller spildprodukter, hvorved miljøbelastningen nedsættes væsentligt, eller  

 hvorved der finder en hensigtsmæssig udnyttelse sted af de pågældende  

 produkter, materialer eller spildprodukter.
Der kan ikke ydes tilskud efter  

 stk. 1 eller 2 til anlæg, som i væsentlig grad vil påvirke  

 konkurrenceforholdene til ugunst for eksisterende virksomheder.
§ 10 b.  Miljøministeren nedsætter et råd, der træffer  

 afgørelse i sager om tilskud i henhold til § 10 og § 10 a.
Rådets afgørelse  

 kan ikke indbringes for anden administrativ myndighed.
Stk. 2.  Rådets medlemmer og formanden udpeges af  

 miljøministeren, der ligeledes udpeger suppleanter for samtlige medlemmer.  

 Rådets medlemmer udpeges for indtil 4 år ad gangen.
Rådet består af en  

 formand og 9 andre medlemmer, heraf 2 med erfaring inden for genanvendelse og  

 mindre forurenende teknologi.
I øvrigt sammensættes rådet således:
Stk. 3.  Ministeren kan fastsætte nærmere bestemmelser  

 om ydelse af tilskud efter § 10 og § 10 a, herunder ansøgningernes indhold og  

 om eventuel tilbagebetaling af tilskud i visse tilfælde.
Ministeren kan  

 endvidere fastsætte nærmere bestemmelser om behandlingen af sagerne samt om  

 rådets virksomhed.
§ 10 c.  Den årlige tilsagnsramme fastsættes på  

 finansloven.
Den del af en tilsagnsramme, der ikke er udnyttet i et finansår,  

 kan overføres til et følgende finansår.
Indsamling af affald § 11.  Ministeren kan fastsætte regler om, at  

 kommunalbestyrelsen skal forestå indsamling af genanvendelige materialer og  

 produkter.
 Stk. 2.  Kommunalbestyrelsen træffer herefter beslutning  

 om, hvorvidt indsamling udelukkende skal ske ved kommunalbestyrelsens  

 foranstaltning, eller om indsamling helt eller delvis skal overlades til  

 dertil egnede virksomheder eller organisationer.
Stk. 3.  Nærmere forskrifter om, hvorledes indsamlingen  

 skal gennemføres, kan gives i et regulativ, der udstedes af  

 kommunalbestyrelsen.
I sådanne forskrifter kan det bestemmes, at en eller  

 flere affaldstyper skal holdes adskilt fra affald i øvrigt.
 Stk. 4.  Såfremt der i medfør af stk. 1 fastsættes  

 regler om indsamling af affald fra erhvervsvirksomheder, skal ministeren  

 samtidig bestemme, at kommunalbestyrelsen på visse betingelser skal fritage  

 erhvervsvirksomheder fra at være omfattet af en indsamlingsordning.
Stk. 5.  Kommunalbestyrelsen kan fastsætte gebyrer til  

 dækning af kommunens udgifter ved indsamlingsordninger.
Ministeren kan  

 fastsætte nærmere regler for gebyrfastsættelsen.
Miljøstyrelsen og ankenævnet § 12.  Ministeren kan bemyndige miljøstyrelsen til at  

 træffe afgørelser i medfør af de regler, der er udstedt i henhold til loven.
 Stk. 2.  Ministeren kan fastsætte regler om adgangen til  

 at påklage miljøstyrelsens afgørelser, herunder at miljøstyrelsen har den  

 endelige afgørelse i sådanne sager.
§ 12 a.  Miljøstyrelsen yder faglig rådgivning og  

 anden bistand til miljøministeren og kan bistå andre myndigheder i spørgsmål  

 vedrørende mindre forurenende teknologi og genanvendelse.
Styrelsen skal  

 holde sig orienteret om den til enhver tid værende faglige viden med hensyn  

 til mindre forurenende teknologi og genanvendelse.
 Stk. 2.  Miljøstyrelsen forestår generel vejlednings- og  

 informationsvirksomhed med hensyn til mindre forurenende teknologi og  

 genanvendelse over for andre myndigheder, forbrugerne og virksomheder.
 § 13.  Det miljøankenævn, der er nedsat i henhold til  

 lov om miljøbeskyttelse, kan i regler, fastsat i medfør af §§ 6-9, indsættes  

 som klagemyndighed for administrative afgørelser, der træffes af  

 miljøstyrelsen som første instans.
 Stk. 2.  Nævnet er i sin virksomhed uafhængigt af  

 instruktioner om den enkelte sags behandling og afgørelse.
 Stk. 3.  Ministeren kan fastsætte nærmere regler om  

 ankenævnets sammensætning og virksomhed ved behandlingen af sager i henhold  

 til denne lov, herunder regler om sagsbehandlingen og regler om afgifter for  

 indbringelse af sager.
 Stk. 4.  En klage til ankenævnet har opsættende  

 virkning, medmindre nævnet bestemmer andet.
Tilsyn og kontrol.
Oplysningspligt § 14.  Ministeren kan fastsætte nærmere regler om  

 tilsyn og kontrol med overholdelse af regler, udstedt med hjemmel i loven.  

 Statslige og kommunale myndigheder kan pålægges tilsynsopgaver i forbindelse  

 hermed.
 Stk. 2.  I reglerne kan det pålægges den, der  

 fremstiller, indfører eller forhandler et materiale eller produkt, at give  

 oplysninger til miljøstyrelsen eller tilsynsmyndigheden om produktets  

 sammensætning samt vederlagsfrit at afgive prøver af produktet.
 § 15.  Tilsynsmyndighedernes afgørelser meddeles  

 skriftligt og skal indeholde oplysning om, til hvilken myndighed afgørelsen  

 kan påklages og fristen herfor.
 Stk. 2.  Klagefristen er 4 uger fra den dag, afgørelsen  

 er meddelt den pågældende.
 Stk. 3.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
 § 16.  Til brug for fastsættelse af regler i medfør af  

 denne lov kan ministeren bestemme, at virksomheder skal afgive oplysninger om  

 materialers og produkters mængde og sammensætning.
Tavshedspligt § 17.  Myndigheder og personer, der udøver opgaver  

 efter loven, samt enhver, der i øvrigt yder bistand hertil, er underkastet  

 tavshedspligt efter borgerlig straffelovs § 152 og § 264 b.
Straffe- og ikrafttrædelsesbestemmelser § 18.  Den, der undlader at meddele oplysninger efter  

 § 16, straffes med bøde.
Stk. 2.  I regler, der udstedes i medfør af §§ 6-9 og  

 14, stk. 2, kan der fastsættes straf, enten af bøde eller af bøde eller hæfte  

 for overtrædelse af bestemmelserne i reglerne.
I regler, der udstedes i  

 medfør af § 10 b, stk. 3, 1. punktum, kan der fastsættes bestemmelser om, at  

 den, der afgiver urigtige oplysninger om projektets art, omfang eller  

 omkostninger derved, kan straffes med bøde, medmindre højere straf er  

 forskyldt efter anden lovgivning.
 Stk. 3.  I forskrifter, der udstedes af  

 kommunalbestyrelsen i medfør af § 11, stk. 3, kan der fastsættes straf af  

 bøde for overtrædelse af bestemmelser i forskrifterne.
 Stk. 4.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 19.  Loven træder i kraft 1. januar 1979.
 Stk. 2.  Lov nr. 293 af 9. juni 1971 om beholdere til øl  

 og læskedrikke ophæves, dog ikke for Grønlands vedkommende.
Stk. 3.  Bekendtgørelse nr. 136 af 5. april 1977 om  

 emballage til kulsyreholdige læskedrikke forbliver i kraft, indtil den  

 ophæves af miljøministeren. (* 1) § 20.  Loven gælder ikke for Færøerne og Grønland.
 § 21.  Loven optages til revision i folketingsåret  

 1983-84.
 Lov nr. 253 af 23. maj 1984 om ændring af lov om genanvendelse af papir og  

 drikkevareemballager samt begrænsning af affald, som angår §§ 1, 2, 6, 8, 9,  

 stk. 2, 10, 10 a, 10 b, 10 c, 11, stk. 5, 12 a og 18, stk. 2 indeholder  

 følgende ikrafttrædelsesbestemmelse:
 § 2.  Loven træder i kraft den 1. oktober 1984.
Miljøministeriet, den 16. oktober 1984 Christian Christensen / Erik Lindegaard (* 1) Ophævet 1. januar 1982 og erstattet af Bekendtgørelse nr. 397 af 2.  

 juli 1981 om emballage til øl og læskedrikke og nr. 95 af 16. marts 1984 om  

 ændring af bekendtgørelse om emballage til øl og læskedrikke.
