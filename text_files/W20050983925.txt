Refusion  

  kassens skøn 21. februar 2005 Ankenævnet har behandlet Deres klage på møde den 17.  

 februar 2005.
Nævnet traf denne A F G Ø R E L S E Ledernes Arbejdsløshedskasse er berettiget til refusion  

 for udbetalte dagpenge i perioden 1. april - 31. maj 2003 til NN.
Ankenævnet lægger ved afgørelsen til grund, at der ikke var aftalt  

 noget opsigelsesvarsel mellem NN og hans arbejdsgiver.
A-kassen måtte således  

 ved fastlæggelsen af et opsigelsesvarsel træffe en skønsmæssig afgørelse.
 Ankenævnet lagde ved sin afgørelse af 27. februar 2004 om fradrag  

 i NNs dagpenge for fratrædelsesgodtgørelse udbetalt ved arbejdsophøret vægt  

 på,  

 at det i teori og retspraksis antages, at der for direktører, i tilfælde,  

 hvor  

 der ikke mellem parterne er aftalt et opsigelsesvarsel, gælder et rimeligt  

 opsigelsesvarsel, som afhængig af ansættelsesforholdets længde vil være på  

 mellem 3 og 6 måneder.
Ankenævnet lagde endvidere vægt på, at medlemmet havde været ansat  

 i selskabet i næsten 3 år og 7 måneder.
Ankenævnet fandt at der skulle ske  

 fradrag i perioden 1. december 2002 til 31. maj 2003.
 Kassen har skønnet, at NNs opsigelsesvarsel var på 4 måneder.  

 Kassen begrundede dette med en henvisning til funktionærlovens § 2  

 stk. 2, nr. 2 jf. stk. 3. Kassen bemærkede, at NN ikke var omfattet  

 af funktionærloven.
 Der forelå ikke faste holdepunkter til brug for afgørelsen af  

 spørgsmålet om fastlæggelse af NNs opsigelsesvarsel.
 A-kassens anvendelse af principperne i funktionærloven og  

 vurderingen af opsigelsesvarslet på 4 måneder kan ikke på denne baggrund  

 anses  

 for at være et uforsvarligt skøn.
 Ankenævnet henviser til lov om arbejdsløshedsforsikring m.v. jf.  

 lovbekendtgørelse 799 af 24. september 2002 § 86, stk. 4, og  

 stk. 6 og § 3, stk. 1, i direktoratets bekendtgørelse nr. 980  

 af  

 14. december 1993 om arbejdsløshedskassernes ret til refusion fra statskassen  

 for fejludbetalte ydelser.
 Ankenævnet ændrer således direktoratets afgørelse af 3. maj 2004.
På ankenævnets vegne fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet  

  

 NN 1. Sagsforløb Sekretariatet refererer sagen således:
 Et Medlem var ansat som direktør i et A/S.
 Medlemmet blev opsagt af bestyrelsen uden varsel den 27.november  

 2002. Medlemmet fik i henhold til kontrakten udbetalt en  

 fratrædelsesgodtgørelse svarende til i alt 8 måneders løn udbetalt som et  

 engangsbeløb.
Der var ifølge ansættelseskontrakten ikke noget opsigelsesvarsel  

 fra arbejdsgiverside i kontrakten.
Der tilkom medlemmet en godtgørelse der  

 svarede til 6 måneders løn+ en måneds løn for hvert hele år medlemmet havde  

 været ansat efter den 31. december 1999.
 A-kassen traf afgørelse om, at medlemmet ikke havde ret til  

 dagpenge i perioden 1.december 2002 til 31. marts 2003, idet a-kassen lagde  

 til  

 grund, at medlemmet ikke var funktionær, men i henhold til funktionærloven  

 ville have haft et opsigelsesvarsel på 4 måneder.
 Den resterende del af fratrædelsesgodtgørelsen skulle ikke medføre  

 fradrag.
 Direktoratet ændrede a-kassen afgørelse, således at  

 fratrædelsesgodtgørelsen skulle medføre fradrag i medlemmets dagpenge i  

 perioden 1.december 2002 til 1.august 2003, idet fratrædelsesgodtgørelsen  

 skulle sidestilles med, at medlemmet havde fået løn i 8 måneder.
 Ankenævnet fandt at der skulle ske fradrag i perioden 1. december  

 2002 til 31. maj 2003, svarende til et opsigelsesvarsel på 6 måneder.
 Ankenævnet lagde vægt på, at det i teori og retspraksis antages,  

 at der for direktører, i tilfælde, hvor der ikke mellem parterne er aftalt et  

 opsigelsesvarsel, gælder et rimeligt opsigelsesvarsel, som afhængig af  

 ansættelsesforholdets længde vil være på mellem 3 og 6 måneder.
 Ankenævnet lagde endvidere vægt på, at medlemmet havde været ansat  

 i selskabet i næsten 3 år og 7 måneder.
 Kassen traf herefter afgørelse om, at der var udbetalt dagpenge  

 med urette i perioden 1. april - 31. maj 2003.
Kassen fandt, at medlemmet ikke kunne gøres ansvarlig og anmodede  

 direktoratet om refusion.
Kassen henviste til, at der var tale om et  

 forsvarligt skøn.
2. Arbejdsdirektoratets  

 afgørelse Direktoratet traf den 3. maj 2004 denne afgørelse:
  Direktoratet har modtaget a-kassens brev af 11. marts 2004.
 A-kassen har heri peget på, at NN som følge af Ankenævnets  

 afgørelse af 27. februar 2004 med urette har fået udbetalt dagpenge i  

 perioden  

 fra 1. april til 31. maj 2003 med brutto 28.035 kr.
 Det er a-kassens vurdering, at der ikke er grundlag for at kræve  

 det med urette udbetalte beløb tilbage fra medlemmet.
A-kassen har således henvist til, at grundlaget for udbetaling af  

 dagpenge i perioden er sket på baggrund af et forsvarligt skøn ud fra de  

 gældende regler og sagens omstændigheder.
A-kassen mener sig derfor  

 berettiget  

 til refusion efter § 5 i bekendtgørelse nr. 587 af 26. juni 2003 om  

 a-kassernes ret til refusion for fejludbetalte ydelser.
I sin afgørelse af 29. januar 2003 har a-kassen lagt til grund, at  

 NNs arbejdsgiver kunne opsige NNs kontrakt uden varsel mod at betale  

 fratrædelsesgodtgørelse.
I ansættelseskontrakten var fratrædelsesgodtgørelse  

 fastsat til et beløb svarende til seks gange det månedlige aftalte vederlag  

 med  

 et tillæg på et månedligt vederlag for hvert hele år, NN var ansat efter 31. december 1999 (dog højst i alt 12 gange det  

 månedlige vederlag).
 NN fik efter kontrakten 8 måneders fratrædelsesgodtgørelse.
 A-kassen henviste i sin afgørelse til, at da NN var ansat som  

 direktør, var han ikke omfattet af funktionærlovens regler.
 A-kassen traf imidlertid afgørelse om, at der skulle ske fradrag  

 efter reglerne om varsel i funktionærloven, hvilket varsel efter NNs  

 ansættelsesperiode  

 svarede til 4 måneders varsel.
 Direktoratet traf afgørelse om, at NNs fratrædelsesgodtgørelse på  

 8 måneder skulle sidestilles med, at han havde fået løn i 8 måneder, hvorfor  

 der skulle ske fradrag for alle 8 måneder.
 Ankenævnet lagde efter en samlet vurdering vægt på, at  

 fratrædelsesgodtgørelsen måtte anses for at træde i stedet for løn i perioden  

 efter opsigelsen, svarende til et opsigelsesvarsel på 6 måneder.
Det er direktoratets opfattelse, at direktører ofte har aftalt,  

 som det også er udtrykt i a-kassens afgørelse, endog meget lange  

 opsigelsesvarsler.
Det er også korrekt, at NN ifølge sin kontrakt ikke var  

 omfattet af funktionærlovens regler, men af den mere begunstigende  

 fratrædelsesbestemmelse i ansættelseskontrakten.
 Det er herefter direktoratets umiddelbare opfattelse, at a-kassen  

 vurdering af, at NN skulle have et varsel efter funktionærlovens § 2,  

 stk. 2, nr. 2, jf. stk. 3, dvs, i form af i alt 4 måneder, ikke er  

 omfattet  

 af bestemmelsen i § 5, stk. 1, i bekendtgørelse nr. 587 af 26. juni  

 2003 om a-kassernes ret til refusion for udbetalte ydelser.
Direktoratet mener herefter ikke, at der kan gives refusion i  

 sagen. 3. Klagen til  

 ankenævnet A-kassen skrev den 27. maj 2004:
Vedr. afslag på refusion i sag A-kasse klager hermed over, at der ikke kan gives refusion  

 iovennævnte sag.Der henvises til den begrundelse, som tidligere er anført  

 over  

 for direktoratet. 4. Arbejdsdirektoratets  

 bemærkninger til klagen Direktoratet skrev den 15. juni 2004:
 NN, cpr.nr.  ..
 Direktoratet sender klage over afgørelse af 29. april 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet 6. Regler Arbejdsløshedsforsikringsloven  

 m.v. jf.
Lovbekendtgørelse nr. 799 af 24. september 2002 § 86 .
 Stk. 4.  

  

 Hvis dagpenge eller andre ydelser,  

 jf. stk. 1 og 15, er udbetalt med urette, har kassen ikke krav på  

 refusion  

 fra statskassen og skal betale udbetalte refusionsbeløb tilbage, medmindre  

 den  

 fejlagtige udbetaling skyldes medlemmets svigagtige forhold.
 ...
 Stk. 6.  

  

 Direktøren for  

 Arbejdsdirektoratet kan efter forhandling med Beskæftigelsesrådet fastsætte  

 regler om administrationen af stk. 4 og 5 og kan herunder bestemme, at  

 kassen skal have ret til refusion i ganske særlige situationer, selv om  

 fejludbetalingen ikke skyldes medlemmets svigagtige forhold.
Direktoratet for  

 Arbejdsløshedsforsikringens bekendtgørelse nr. 980 af 14. december 1993 om  

 arbejdsløshedskassernes  

 ret til refusion fra statskassen for fejludbetalte ydelser § 3.  

  

 Hvis fejludbetalingen skyldes en skønsmæssig afgørelse, har kassen ret til  

 refusion, såfremt kassen har sikret sig et tilstrækkeligt grundlag for det  

 udøvede skøn, og skønnet kan anses for forsvarligt.
 Stk. 2.  

  

 Kassen har  

 endvidere ret til refusion, hvis fejludbetalingen skyldes urigtige  

 oplysninger  

 fra arbejdsgivere, offentlige myndigheder eller en anden arbejdsløshedskasse,  

 medmindre kassen vidste eller burde vide, at oplysningerne var urigtige.
 Stk. 3.  

  

 Stk. 1  

 og stk. 2, finder dog ikke anvendelse i tilfælde, hvor medlemmet i  

 forbindelse med fejludbetalingen har udvist uagtsomt forhold, således at der  

 er  

 grundlag for at pålægge medlemmet ansvar for tilbagebetaling efter § 86  

 ,  

 stk. 1, i lov om arbejdsløshedsforsikring m.v., jf. dog § 5.
Arbejdsdirektoratets  

 bekendtgørelse nr. 587 af 26. juni 2003 om a-kassernes ret til refusion for  

 udbetalte ydelser § 5.  

  

 Hvis udbetalingen skyldes en skønsmæssig afgørelse, har a-kassen ret til  

 refusion, hvis a-kassen har sikret sig et tilstrækkeligt grundlag for det  

 udøvede skøn, og skønnet kan anses for forsvarligt.
 § 8.  

  

 Bekendtgørelsen træder i kraft den 1. juli 2003.
 Stk. 2.  

  

 Bekendtgørelsen har virkning for udbetalinger af ydelser, der udbetales for  

 perioder efter den 1. juli 2003.
Bekendtgørelse af  

 lov om retsforholdet mellem arbejdsgivere og funktionærer jf.  

 lovbekendtgørelse  

 nr. 622 af 20. juli 1999 med de ændringer der følger af lov nr. 444 af 7.  

 juni  

 2001 og lov nr. 132 af 20. marts 2002 § 2.  

  

 Arbejdsaftalen mellem  

 arbejdsgiveren og funktionæren kan ved opsigelse kun bringes til ophør efter  

 forudgående varsel i overensstemmelse med nedenstående regler.
Det samme  

 gælder  

 ved ophør af en tidsbegrænset arbejdsaftale før tidspunktet for  

 arbejdsaftalens  

 udløb.
Stk. 2.  

  

 Opsigelse fra arbejdsgiverens  

 side skal ske med mindst 1)  

 	  

 1 måneds varsel til  

 fratræden ved en måneds udgang i de første 6 måneder efter ansættelsen, 2)  

 	  

 3 måneders varsel til  

 fratræden ved en måneds udgang efter 6 måneders ansættelse.
 Stk. 3.  

  

 Opsigelsesvarslet i stk. 2,  

 nr. 2, forhøjes med 1 måned for hvert tredje ansættelsesår, dog højst til 6  

 måneder.
