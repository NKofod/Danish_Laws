Bilag 1 Bekendtgørelse om ændring af bekendtgørelse om bekæmpelse af salmonella i konsumægshønsehold og opdræt hertil § 1 I bekendtgørelse nr. 1260 af 15. december 2008 om bekæmpelse af salmonella i konsumægshønsehold og opdræt hertil foretages følgende ændringer:
 1. I § 21 indsættes som stk. 3:
»Stk. 3. Uanset stk. 2 anses en flok, der er mistænkt efter § 19, stk. 1, nr. 1, som værende fri for mistanke, hvis mistanken om smitte ikke kan bekræftes ved undersøgelse af materiale indsendt efter § 20.« 2. § 25, stk. 1, affattes således:
»Det offentlige tilsyn ophæves af fødevareregionen, hvis mistanken ikke kan bekræftes, jf. § 17, stk.2, § 21, stk. 2 og 3, eller, hvis en mistænkt flok er sat ud, uden at mistanken er afklaret, når rengøring og desinfektion, jf. § 26, er godkendt af fødevareregionen.« 3. Bilag 2, kapitel 6, punkt 22, litra e, ophæves.
 4. Bilag 2, kapitel 6, punkt 24, affattes således:
»24) Hvis mistankeprøver udtaget efter punkt 23 er negative, udtages endnu en prøve som beskrevet i punkt 23.« 5. Bilag 2, tabel 2, affattes som bilag 1 til denne bekendtgørelse.
§ 2 Bekendtgørelsen træder i kraft den 25. januar 2009.
Fødevarestyrelsen, den 22. januar 2009 Esben Egede Rasmussen / Janni Rose Christensen Bilag 1 Tabel 2. Prøveudtagning i flokke med mindst 500 dyr Tabel 2. Prøveudtagning i flokke med mindst 500 dyr * Hvis der alene leveres æg direkte til den endelige forbruger, skal der kun udtages prøver hver 18. uge, og der skal alene udtages prøver af æg.
