Vejledning Godtgørelse af olieafgift- kollektiv trafik mv Denne vejledning indeholder reglerne for godtgørelse af afgift af olie,  

 der bruges som brændstof i de kollektive trafikmidler, herunder godtgørelse  

 af momsen på olieafgiften.
Afgiftssatserne i olieafgiftsloven udgør for gas- og dieselolie 176 øre pr  

 liter, for fuelolie 198 øre pr kg, for fyringstjære 178 øre pr kg og for  

 petroleum 176 øre pr liter.
For petroleum, der sælges i dunke på 10 liter  

 udgør afgiften 57 øre pr liter.
Olieafgiftsgodtgørelse for kollektiv trafik Godtgørelsesordningen omfatter olie, der bruges som brændstof i  

 trafikmidler i den kollektive trafik, dvs til drift af - jernbaner - færger - busser, der anvendes erhvervsmæssigt til momsfri buskørsel.
 Hyrevogne er ikke omfattet af godtgørelsesordningen.
Godtgørelsesordningen omfatter kun olie, der bruges som brændstof i de  

 pågældende trafikmidler.
Ordningen omfatter således ikke olie, der bruges til  

 fx opvarmning af garageanlæg, værksteder, kontor- og administrationslokaler  

 eller funktionærboliger, samt olie til indehaverens og personalets  

 privatforbrug.
 Godtgørelsesordningen for afgift af olie til den kollektive trafik er  

 tilrettelagt efter samme princip, som gælder for momsregistrerede  

 virksomheders fradrag for købsmoms af virksomhedens køb af varer og ydelser  

 til brug for virksomheden.
 Del betyder, at virksomheder, der udfører kollektiv trafik, og som ikke er  

 momsregistreret, - enten fordi de udelukkende beskæftiger sig med momsfri  

 personbefordring, eller fordi det årlige salg af momspligtige varer/ydelser  

 ikke overstiger 10 000 kr - må lade sig registrere hos toldvæsenet for at  

 blive omfattet af godtgørelsesordningen.
 Anmeldelse til registrering foretages på en særlig blanket (P 86), der fås  

 ved henvendelse til det lokale distriktstoldkammer.
En sådan særlig registrering giver kun mulighed for at opnå godtgørelse af  

 den betalte olieafgift incl momsen af denne, og giver altså ikke ret til  

 fradrag for købsmoms af varer og tjenesteydelser, der i øvrigt indkøbes af  

 virksomheden.
Registreringen betyder på den anden side heller ikke, at der  

 skal opkræves moms af eventuelle indtægter for godsbefordring og reklame mv,  

 hvis disse indtægter på årsbasis ikke overstiger 10 000 kr.
Anden olieafgiftsgodtgørelse Virksomheder, der er registreret efter momsloven for afsætning af  

 varer/ydelser, fx kiosksalg, godsbefordring eller udlejning af reklameplads,  

 kan - efter de almindelige regler for olieafgiftsgodtgørelse til  

 momsregistrerede virksomheder få godtgjort afgiften af olie, der anvendes til  

 andre formål end brændstof i den kollektive trafik.
Godtgørelsen ydes i samme  

 omfang, som virksomheden har fradragsret for købsmoms.
Disse regler er  

 udførligt behandlet i vejledningen (P 84) om godtgørelse af afgifterne af  

 olie, el, gas og kul.
 Det betyder, at der for virksomheder, som udfører kollektiv trafik, og som  

 i forbindelse hermed har momspligtig afsætning af varer/ydelser, fx  

 kiosksalg, godsbefordring eller udlejning af reklameplads, gælder to  

 ordninger for olieafgiftsgodtgørelse, nemlig en for brændstof til  

 virksomhedens kollektive trafik og en for virksomhedens øvrige olieforbrug.
Fællesbestemmelser For de to godtgørelsesordninger gælder følgende fællesbestemmelser om  

 indkøb, regnskab, opgørelse af afgiftsgodtgørelse og udbetaling mv:
Indkøb Det er en betingelse for godtgørelse, at virksomheden kan fremlægge  

 fakturaer, der oplyser dato for udstedelsen, sælgerens navn og adresse,  

 køberens navn og adresse, leveringsstedet, art og mængde af den  

 afgiftspligtige olie samt afgiftens størrelse.
Afgiftens størrelse kan  

 angives ved anførsel af afgiftssatserne.
Som fakturaer anses også regninger  

 og notaer.
 Ved køb (tankning) af olie på tankstationer kan regningen i stedet for  

 køberens navn og adresse oplyse om køretøjets registreringsnummer.
 Det er køberen selv, der må sikre sig, at fakturaen indeholder de  

 nødvendige oplysninger.
 Virksomheder, der sælger afgiftspligtig olie, skal efter anmodning fra en  

 køber, der er omfattet af godtgørelsesordningen, udstede en faktura med de  

 krævede oplysninger.
Hvis afgiftsbeløbet for leverancen ikke direkte fremgår af købsbilaget, må  

 virksomheden selv beregne afgiftsbeløbet.
Det gøres ved at gange den leverede  

 mængde med afgiftssatsen.
Afgiftssatsen skal derfor fremgå af købsbilaget.
Eksempel 2300 liter dieselolie a 176 øre = 4048 kr Regnskab Virksomheden skal føre et regnskab, som kan danne grundlag for opgørelse  

 af godtgørelsen.
Regnskabet skal føres i det almindelige forretningsregnskab på en konto  

 for olieafgift.
Hvis regnskabet ikke kan indpasses i forretningsregnskabet,  

 skal der for hvert kvartal føres en specifikation over afgiften af den købte  

 olie, for hvilken der kan ydes godtgørelse.
Regnskabet føres på grundlag af købsbilag, fx fakturaer, regninger og  

 notaer.
Virksomheder, der importerer olie til eget forbrug, og som har betalt  

 afgiften ved indførslen, skal bruge fortoldningsbegæringens debetnota.
 Regnskabet med tilhørende bilag skal opbevares i mindst 5 år efter  

 regnskabsårets udløb.
Opgørelse Virksomheden skal kvartalsvis opgøre det beløb, der kan godtgøres.
Ved kvartalets udløb sender toldvæsenet en blanket (momsangivelse) til  

 virksomheden, som skal bruge den til at angive godtgørelsesbeløbet for  

 olieafgift og momsen heraf.
Hvis blanketten ikke er modtaget inden 14 dage  

 efter kvartalets udløb, må virksomheden henvende sig til toldvæsenet.
 Godtgørelsesbeløb for olieafgift og købsmoms angives i hele kroner i  

 rubrikkerne »Olieafgift« og »Indg. moms (af køb)».
Virksomheder, der ikke har momspligtig afsætning Godtgørelsesbeløbet til disse virksomheder omfatter afgiften af den mængde  

 olie, der i kvartalets løb er indkøbt som brændstof til kollektive  

 trafikmidler, samt den moms, der hviler på olieafgiften.
Dette momsbeløb  

 beregnes med 22 pct. af den opgjorte olieafgiftsgodtgørelse.
Eksempel Indkøbt mængde olie som brændstof til kollektive trafikmidler: 5 200 liter Olieafgift, 5 200 liter a 176 øre = 9 152,00 kr Moms, 22 pct. heraf: 2 013,44 kr Virksomheder, der også har momspligtig afsætning For disse virksomheder bliver der tale om to opgørelser.
For det første opgøres afgiften af den mængde olie, der er indkøbt som  

 brændstof til kollektive trafikmidler, samt den moms, der hviler på  

 olieafgiften.
Denne opgørelse svarer til den opgørelse, som skal foretages af  

 virksomheder, der ikke har momspligtig afsætning.
For det andet beregnes det delvise fradrag for købsmoms.
Dette sker på  

 grundlag af momsen af varer og ydelser, som er købt til brug for  

 virksomheden.
I dette beregningsgrundlag fratrækkes imidlertid den ovenfor  

 nævnte beregnede moms af afgiften af olie, der anvendes som brændstof i  

 kollektive trafikmidler.
I forbindelse hermed foretages en beregning af  

 afgiften af den olie, der er brugt til andre formål end drift af kollektive  

 trafikmidler.
Olieafgiften af dette forbrug godtgøres i samme omfang (med  

 samme procentvise andel) som momsen på olieindkøbet.
Eksempel En virksomheds hovedaktivitet er kollektiv personbefordring med rutebiler  

 (ikke momspligtig). 5 pct. af virksomhedens omsætning består dog af indtægter  

 fra godsbefordring (momspligtig).
Virksomheden kan således ved den kvartalsvise opgørelse af momstilsvaret  

 fratrække 5 pct. af købsmomsen på varer og ydelser, der er købt til brug for  

 virksomheden.
Der kan endvidere opnås godtgørelse af en tilsvarende andel af  

 den betalte afgift af olie, der er brugt til andre formål end brændstof i  

 kollektive trafikmidler.
 Virksomheden har i kvartalets løb købt 10 000 liter olie til drift af  

 rutebiler og 1 200 liter til andre formål, fx opvarmning af garageanlæg,  

 værksteder samt kontor- og administrationslokaler.
 Købsmomsen på samtlige varer og ydelser (indbefattet olie), som er købt  

 til brug for virksomheden i kvartalets løb, udgør 10 000 kr.
 Olieafgiftsgodtgørelse og momsfradrag beregnes herefter således:
Vedrørende kollektiv trafik Olieafgift, 10 000 liter a 176 øre = 17600,00 kr Moms, 22 pct. heraf: 3872,00 kr Vedrørende momspligtig afsætning Olieafgift, 5 pct. af 1 200 liter a 176 øre = 105,60 kr Moms, 5 pct. af 6 128,00 kr (10 000 kr - 3 872 kr): 306,40 kr Momsangivelsen udfyldes herefter med følgende beløb:
Indgående moms (af køb) 3872,00 kr + 306,40 kr = 4178,40 kr Olieafgift 17600,00 kr + 105,60kr = 17705,60 kr De øvrige rubrikker i momsangivelsen udfyldes på sædvanlig måde.
Udbetaling Udbetaling af godtgørelsesbeløbet sker efter de regler, der gælder for  

 udbetaling fra toldvæsenet af moms (negativt afgiftstilsvar). For rettidigt  

 modtagne angivelser finder denne udbetaling sted senest 3 uger efter, at  

 toldvæsenet har modtaget angivelsen.
 Hvis toldvæsenet ikke kan foretage kontrol af angivelsen på grund af  

 virksomhedens forhold (fx ferielukning eller bortrejse), kan  

 udbetalingsfristen overskrides.
 Hvis virksomheden skylder beløb til statskassen, fx told, punktafgifter  

 eller skat, kan en sådan gæld modregnes i godtgørelsesbeløbet.
Andre bestemmelser Toldvæsenet har ret til at foretage eftersyn hos virksomheder, der anmoder  

 om godtgørelse af afgift af olie og momsen heraf.
 Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene.
 Hvis det konstateres, at en virksomhed har fået godtgjort for meget i  

 afgift, afkræves virksomheden det for meget godtgjorte beløb til betaling  

 senest 14 dage efter påkrav.
 Betales afgiften ikke i rette tid, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales af virksomheden, dog mindst 10 kr.
 Afgivelse af urigtige eller vildledende oplysninger eller fortielse af  

 oplysninger til brug for afgiftskontrollen i forbindelse med godtgørelse af  

 olieafgiften og momsen heraf kan medføre strafansvar efter de gældende  

 bestemmelser.
Fremskyndet tilbagebetaling af energiafgifter Virksomheder med et særligt stort energiforbrug kan efter ansøgning få  

 tilladelse til månedsvis tilbagebetaling af afgift af olie.
 Det er således en betingelse, at olieafgiften udgør mindst 30 000 kr om  

 året.
 Reglerne om fremskyndet tilbagebetaling af energiafgifter er nærmere  

 omtalt i en særlig vejledning P 120.
Yderligere oplysninger Har De brug for flere oplysninger, er De velkommen til at henvende Dem til  

 toldkamret.
