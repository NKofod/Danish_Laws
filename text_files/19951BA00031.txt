Nr BSF 31 Forslag til folketingsbeslutning om stop for motorvejene i Vendsyssel Fremsat af Tommy Dinesen (SF) Margrete Auken (SF) Aage Frandsen (SF) Steen  

 Gade (SF) Jes Lunde (SF) den 25. oktober 1995 Folketinget opfordrer regeringen til at fremsætte lovforslag, der stopper  

 videre udbygning af motorvejene i Vendsyssel.
Bemærkninger til forslaget Udbygningen af Vendsysselmotorvejene blev aftalt som en del af et forlig  

 om de faste forbindelser på Storebælt.
Nogle lokalvalgte politikere i området  

 havde forlangt »som betaling« for at stemme for  

 Storebæltsforbindelserne, at de nordjyske motorveje blev etableret  

 henholdsvis udvidet.
Prisen for den aftale var knap 2 mia. kr., og projektet  

 skulle bestå af syv etaper med hver sit anlægsprogram.
 SF kritiserede vejbyggeriet allerede ved lovens ikrafttræden, fordi der  

 ikke ud fra saglige trafikpolitiske kriterier var belæg for så stor en  

 vejinvestering, og det er der stadig ikke.
 I sammenligning med andre lande- og motorveje i Danmark, hvor  

 trafiktætheden, ulykkestallene samt antallet af trafikdræbte er betydelig  

 større, forekommer det planløst og urimeligt at anlægge disse veje i stedet  

 for at investere i bedre sikkerhed på landets mest ulykkesramte veje.
 Eksempelvis har der på A 9 mellem Odense og Svendborg med en  

 årsdøgnstrafik på 12.900 på de mest trafikerede steder siden 1988 været 439  

 trafikulykker med 302 tilskadekomne personer, hvoraf 24 blev dræbt.
Et andet eksempel med høje ulykkestal: Oddenvejen fra Holbæk til Sjællands  

 Odde.
Her var årsdøgnstrafikken på de mest trafikerede strækninger i 1992 på  

 17.200.
Til sammenligning har etape 98, motorvejen Hjørring-S.
Bjergby en  

 årsdøgnstrafik på 4.600-6.700. Her er anlægsarbejdet næsten afsluttet.
 SF mener derfor, at den videre motorvejsudbygning af de vendsysselske  

 motorveje bør stoppes, samt at der bør foretages en nyvurdering af uheld,  

 trafiktal m.v. på Danmarks lande- og motorveje for hermed at sikre, at det  

 først og fremmest bliver trafiksikkerheden og ikke studehandler, der kommer  

 til at afgøre fremtidige vejinvesteringer i Danmark.
 SF mener, at der bør satses langt stærkere på investeringer i en udbygning  

 og forbedring af den kollektive trafik i den samlede planlægning. (Der  

 henvises i denne forbindelse til nedenstående citater fra Transportrådets  

 »Fire baggrundsnotater til Trafik 2005«). I udvalgte områder kan  

 det ske i form af forbedringer for DSB, privatbanerne, til nye skinneanlæg  

 m.v.
 Citatet nedenfor om vigtigheden af at skaffe kollektive trafikmuligheder  

 for pendlere viser en vej for den bedre mobilitet af arbejdskraften, der  

 efterlyses i arbejdsløshedsdebatten.
 Et eksempel: Når en motorvej koster 500 mio. kr. og en motortrafikvej på  

 strækningen A 9 koster 360 mio. kr., burde differencen på 140 mio. kr. bruges  

 til modernisering af jernbanen Svendborg-Odense, f.eks. med dobbeltspor, nye  

 tog el.lign.
 Mange politikere har stadig en fast overbevisning om, at »veje giver  

 vækst«, til trods for at det er blevet imødegået i Transportrådets  

 »Fire baggrundsnotater til Trafik 2005« (december 93, notat nr. 93  

 * 09):
 »Danske og udenlandske analyser af de regionaløkonomiske effekter af  

 trafikinvesteringer peger på, at udbygning af trafikinfrastruktur ikke i sig  

 selv medfører langsigtet økonomisk vækst.
I de situationer, hvor den økonomiske aktivitet begrænses som følge af  

 manglende transportmulighed (f.eks. alvorlige kapacitetsproblemer på  

 vejnettet), vil udbygning af transportinfrastrukturen kunne medvirke til  

 langsigtet økonomisk vækst.
Sådanne forhold findes primært i storbyer og i  

 udkantsområder med meget dårlig trafikbetjening.
I det omfang der i forvejen  

 findes transportinfrastruktur, er der altså ingen regionaløkonomiske  

 argumenter for at udbygge kapaciteten, før behovet kan dokumenteres.
 Et velfungerende trafiksystem er altså en nødvendig - men ikke  

 tilstrækkelig - forudsætning for vækst.
Flere undersøgelser påpeger, at en forbedret trafikinfrastruktur - i det  

 omfang der er nogen mærkbar effekt - vil betyde en ændret  

 konkurrencesituation mellem de enkelte regioner, og den vækst, der opnås via  

 forbedret trafikinfrastruktur, vil derfor i vid udstrækning ske på bekostning  

 af andre regioner.
Eksempelvis viser analyser af højhastighedsjernbaner, at  

 væksten centreres i de byer, hvor togene stopper, mens andre byer langs banen  

 oplever en afmatning.
 Virksomheders transportomkostninger udgør ofte en meget lille del af de  

 samlede omkostninger, og de besparelser, der kan opnås ved forbedret  

 transportinfrastruktur, er marginale og for de fleste virksomheder i praksis  

 uden betydning for virksomhedens konkurrencevilkår.
Såvel danske som udenlandske undersøgelser konkluderer, at gevinsterne ved  

 en forbedring af transportvilkårene for pendlere er større end effekterne ved  

 at forbedre transportvilkårene for vareproducerende virksomheder.
Forbedrede  

 vilkår for pendling udvider arbejdskraftoplandet for virksomhederne og  

 optimerer derved produktionsfaktoren arbejdskraft.
 Tilsvarende har etableringen af broer til de danske øer medført en  

 betydelig større pendling og dermed antagelig reduceret afvandringen fra  

 øerne.
 De gennemgående analyser fra ind- og udland peger ikke i retning af, at  

 der kan forventes betydelige regionaløkonomiske effekter ved etablering af  

 forestående motorvejs- og baneprojekter i Danmark.
 Etablering af motorveje f.eks. i Nordjylland samt Midt- og Vestjylland må  

 på denne baggrund forventes at have meget begrænset effekt på de berørte  

 regioners økonomiske udvikling.
De nuværende veje i området kan ikke siges at være den begrænsende faktor  

 for regionens erhvervsliv.
De forbedringer i transportsituationen, der måtte  

 komme ved etablering af motorveje, vil være så begrænsede, at disse næppe kan  

 ændre konkurrenceevnen for områdets erhvervsliv mærkbart.
Tilsvarende forhold gør sig gældende for andre påtænkte udvidelser af det  

 overordnede vejnet i Danmark.« Ovenstående citater viser med al tydelighed, at kun rent saglige trafikale  

 kriterier bør være afgørende for fremtidige trafikinvesteringer.
Bilag Nogle af Finansudvalgets spørgsmål til trafikministeren og dennes  

 besvarelse heraf Besvarelser i Finansudvalget fra trafikministeren til spørgsmål, § 28 -  

 bilag 42, nr. 18-20 Spørgsmål 18:
»Hvor langt er anlægsarbejderne med hensyn til de såkaldte nordjyske  

 motorveje?» Svar:
 De såkaldte nordjyske motorveje består af strækningerne  

 Vodskov-Frederikshavn og Nørresundby-Hirtshals og er opdelt i nedenstående 7  

 etaper, der følger hver sit anlægsprogram.
Status for de enkelte etaper er følgende: Etape 91, motorvejen  

 Vodskov-Jyske Ås  Længde 18 km Ekspropriationer påbegyndt.
 Anlægsarbejder ikke påbegyndt.
Etape 92, motorvejen Jyske Ås-Syvsten  Længde 18 km Ekspropriationer ikke påbegyndt.
 Anlægsarbejder ikke påbegyndt.
Etape 93, motorvejen Syvsten-Frederikshavn  Længde 10 km Ekspropriationer afsluttet.
 Broarbejder afsluttet.
 Jord- og afvandingsarbejder næsten afsluttet.
 Belægningsarbejder påbegyndes oktober 1995.
Etape 96, motorvejen Nørresundby-Brønderslev  Længde 21 km Ekspropriationer ikke påbegyndt.
 Anlægsarbejder ikke påbegyndt.
Etape 97, motorvejen Brønderslev-Hjørring S  Længde 21 km Ekspropriationer ikke påbegyndt.
 Anlægsarbejder ikke påbegyndt.
Etape 98, motorvejen Hjørring S-Bjergby  Længde 12 km Ekspropriationer afsluttet.
 Broarbejder afsluttet.
 Jord- og afvandingsarbejder næsten afsluttet.
 Belægningsarbejder er udbudt.
Etape 99, motorvejen Bjergby-Hirtshals  Længde 11 km Ekspropriationer ikke påbegyndt.
 Anlægsarbejder ikke påbegyndt.
 Spørgsmål 19:
»Hvor mange penge er der indtil nu brugt til anlæg af disse  

 motorveje?» Svar:
Etape 91, motorvejen Vodskov-Jyske Ås Spørgsmål 20:
»Hvilke strækninger mangler færdiggørelse, og hvad kommer anlægget af  

 dem til at koste?» Alle priser er eksklusive moms.
 60 eksemplarer af dette brev vedlægges.
