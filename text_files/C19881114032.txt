Ang.: Administration af bestemmelser om asbestfri friktionsbelægninger og om bremsefading i Detailforskrifter for køretøjer 1988.
I Detailforskrifter for Køretøjer 1988, der træder i kraft 1. april 1988,  

 er der optaget nye bestemmelser om - asbestfri friktionsbelægninger på personbil M1, varebil N1, motorcykel,  

 påhængs-/sættevogn 01 og 02 samt campingvogn og - bremsefading for bil, påhængs-/sættevogn til bil, campingvogn og andet  

 registreringspligtigt påhængsredskab, jfr. tillige Meddelelse nr. 1522 af 2. oktober 1987 og nr. 1525 af 7.  

 januar 1988.
 Bestemmelserne gælder for køretøjer, der registreres, godkendes eller  

 tages i brug første gang den 1. april 1988 eller senere.
 I den anledning meddeles følgende om administration af bestemmelserne i  

 forbindelse med køretøjernes 1. registrering:
 1. Dokumentation for, at kravet om asbestfri  

 friktionsbelægninger er opfyldt, skal bestå af erklæring fra  

 køretøjsfabrikanten eller dennes repræsentant.
 2. Dokumentation for, at kravet vedrørende  

 bremsefading er opfyldt, skal bestå af - godkendelse i henhold til  

 EF-direktiv nr. 71/320/EØF som ændret ved direktiv nr. 79/489/EØF eller  

 85/647/EØF eller - erklæring fra køretøjsfabrikanten eller dennes  

 repræsentant.
 2. Dokumentation skal afleveres - ved ansøgning om  

 typegodkendelse (hvorved der i denne meddelelse forstås typegodkendelse,  

 standardtypegodkendelse, tillæg hertil eller godkendelseserklæring), der  

 udstedes den 1. april 1988 eller senere, henholdsvis - ved syn den 1. april  

 1988 eller senere med henblik på første registrering af - personbil M1,  

 såfremt der ikke foreligger typeattest udstedt den 1. april 1988 eller  

 senere, eller - andet omfattet køretøj, der er typegodkendt inden den 1.  

 april 1988.
 P.M.V.
 E.B.
