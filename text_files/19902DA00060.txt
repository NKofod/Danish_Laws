Nr BTB 60 Betænkning over Forslag til folketingsbeslutning om kørselsordninger for  

 svært bevægelseshæmmede   

 Nr B 60 1990-91, 2. samling Afgivet af Trafikudvalget Afgivet: 19910503 Udvalget har behandlet beslutningsforslaget i en række møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige henvendelser af 23. april og 2.  

 maj 1991 fra henholdsvis Bolig-, Motor- og Hjælpemiddeludvalget og  

 Hovedstadsområdets Trafikselskab.
 Et af udvalgets spørgsmål til trafikministeren og dennes svar herpå er  

 optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse  

 uændret, idet flertallet udtaler følgende:
Hovedsigtet med vedtagelsen af beslutningsforslaget er i transportmæssig  

 henseende at stille stærkt bevægelseshæmmede i hele landet mere lige med  

 mennesker med fuld førlighed.
Der henvises tillige til ministerens svar på  

 udvalgets spørgsmål 1, som er optrykt som bilag til betænkningen.
Flertallet er opmærksomt på, at vedtagelsen af beslutningsforslaget kan  

 virke forskelligt i forhold til trafikselskabernes kundeunderlag.
Derfor  

 opfordres regeringen til at tage hensyn hertil, eventuelt gennem »det  

 udvidede totalbalanceprincip« (DUT-princippet), således at der kan  

 kompenseres for de pålagte merudgifter gennem bloktilskud.
De allerede  

 aftalte 5 x 50 mio. kr., jf. lov om buskørsel, som blev vedtaget af  

 Folketinget den 30. maj 1990 , er uafhængige af dette beslutningsforslag.  

 Flertallet forventer, at regeringens initiativer til opfølgning af  

 beslutningsforslagets vedtagelse sker straks i det nye folketingsår, således  

 at ordningen kan træde i kraft senest den 1. maj 1992.
 Et mindretal (Fremskridtspartiets medlem af udvalget) indstiller  

 beslutningsforslaget til forkastelse med følgende bemærkninger:
 Fremskridtspartiet har altid ønsket at hjælpe svært bevægelseshæmmede, men  

 har også altid været imod de amtskommunale trafikselskaber.  

 Fremskridtspartiet vil stadig arbejde for at få oprettet individuelle  

 kørselsordninger, der hviler på rationelle tiltag ud fra lokale og andre  

 behov, der kan etableres efter et frit udbud.
Tove Lindbo Larsen (S) Hans Erenbjerg (S) Søren Hansen (S) J.
K.  

 Hansen (S) fmd.
Helge Mortensen (S) Kaj Poulsen (S) Jimmy Stahr (S)  

 Tommy Dinesen (SF) Arne Melchior (CD) Aagaard (KF) Agnete Laustsen (KF) Svend  

 Heiselberg (V) Helge Sander (V) Ernst B.
Schmidt (FP) nfmd.
Ole Donner  

 (FP) Bilgrav-Nielsen (RV) Inger Stilling Pedersen (KRF) Bilag Et af udvalgets spørgsmål til trafikministeren og dennes besvarelse heraf Spørgsmål 1:
»Udvalget ønsker oplyst, hvorledes de enkelte plejehjem får dækket  

 deres udgifter til kørsel for plejehjemsbeboerne ud over en eventuel kørsel  

 til behandling, terapi og lignende herunder ønskes oplyst, hvem der i givet  

 fald yder tilskud til denne kørsel.« Svar:
I et plejehjem skal der kunne gives den fornødne omsorg og pleje efter  

 den enkeltes behov.
Herudover har plejehjemsbeboerne ret til ydelser, der  

 sædvanligvis gives i et plejehjem.
Hvad der er sædvanlige ydelser, varierer  

 fra kommune til kommune og fra plejehjem til plejehjem.
Der er ikke herudover  

 fastsat regler om befordring af plejehjemsbeboere ud over kørsel til  

 behandling, terapi og lignende.
Det følger heraf, at det er den kommune, som driver plejehjemmet, eller  

 som har indgået overenskomst med et privat plejehjem, herunder et selvejende  

 plejehjem, der fastsætter omfanget af kørselsordningen for plejehjemmets  

 beboere, og hvilken betaling der skal ydes herfor.
Kommunen kan herunder  

 fastsætte, at udgifterne afholdes over plejehjemmets drift.
Det gælder også i  

 de tilfælde, hvor plejehjemmet råder over egen bil, som eventuelt kan være  

 anskaffet ved frivillige bidrag.
Herudover kan der til plejehjemsbeboere ydes  

 kørsel efter bestemmelsen i bistandslovens § 61 om befordring med  

 individuelle transportmidler, når helbredsmæssige grunde taler derfor.  

 Endelig vil befordring kunne ydes som personligt tillæg til pensionen.
 Herudover er der i visse amter mulighed for at benytte de amtslige  

 trafikselskabers handicap-/ældrekørsel, i det omfang disse har bestemt, at  

 plejehjemsbeboere skal være omfattet af ordningen.
