Patentankenævnet stadfæstede Patentdirektoratets afgørelse efter  

 indsigelse, hvorefter varemærkerne FRUTIN og FERTIN ikke fandtes  

 forvekslelige År 1995, den 22. juni afsagde Patentankenævnet (Grønning-Nielsen, Hans  

 Chr.
Thomsen, Gulmann) følgende Den 26. oktober 1992 indleverede New Nordic Danmark APS en ansøgning om  

 registrering af varemærket FRUTIN og (ordmærke) for alle varer i klasse 5.
 Varemærket blev registreret den 21. maj 1993 for klasse 5: Præparater mod  

 reflux og sure opstød, som antacida og som gastrointestinale midler.
 Den 23. juni 1993 blev registreringen offentliggjort i Dansk  

 Varemærketidende.
Ved skrivelse af 17. august 1993 nedlagde klageren, FERTIN A/S,  

 v/Patentbureau Chas.
Hude, i medfør af varemærkelovens § 23 indsigelse mod  

 registreringens gyldighed.
 Som begrundelse for indsigelsen anførtes:
 ».... Indsigelsen nedlægges under henvisning til varemærkelovens §  

 15, stk. 1, jf. stk. 2 og stk. 4, idet ordet FRUTIN findes at være  

 forveksleligt med ordet FERTIN, der er registreret og anvendt af indsigerne  

 som varemærke og som firma.
At ordene FRUTIN og FERTIN er forvekslelige i henhold til varemærkeloven  

 findes uomtvisteligt, bl.a. fordi det af akterne til VR 3774/1993 (VA  

 7544/1992) fremgår, at indsigernes ældre registrering VR 27/1980 af ordet  

 FERTIN blev fremdraget af Patentdirektoratet som forveksleligt med varemærket  

 FRUTIN, jf.
Patentdirektoratets skrivelse af 10. februar 1993. Der må således  

 konstateres mærkelighed.
For så vidt angår spørgsmålet om varelighed, skal jeg anføre, at dette må  

 besvares bekræftende.
Reg.
VR 3774/1993 FRUTIN angår følgende  

 varefortegnelse, som bekendtgjort i Dansk Varemærketidende:
 Klasse 5: Præparater mod reflux og sure opstød, som antacida og som  

 gastrointestinale midler.
 Indsigernes ældre registrering VR 27/1980 FERTIN angår følgende  

 varefortegnelse:
Klasse 5: Medicinsk tyggegummi, Klasse 30: Ikke-medicinsk tyggegummi.
 Varearten »tyggegummi« er klart ligeartet med »præparater  

 mod reflux og sure opstød«, og dette understreges desto mere af det  

 faktum, at »medicinsk tyggegummi« og »præparater mod reflux og  

 sure opstød« henføres til klasse 5. Sidstnævnte kan også forekomme i  

 form af tyggegummi, og da indsigernes varemærke endvidere angår  

 »medicinsk tyggegummi«, er der i realiteten tale om vareidentitet.  

 »Medicinsk tyggegummi« kan således også indeholde stoffer eller  

 præparater mod reflux og sure opstød.
Der kan således konstateres både mærkelighed og varelighed.
Følgelig er  

 varemærkerne FRUTIN og FERTIN forvekslelige i varemærkelovens forstand, og  

 som følge deraf bør varemærket FRUTIN ikke registreres, jf. varemærkelovens §  

 15. Registrering VR 3774/1993 FRUTIN bør erklæres ugyldig.
 Det skal tilføjes, at varemærket FERTIN aktuelt anvendes for medicinsk  

 tyggegummi (såvel i Danmark som i udlandet).
Ansøgerne er bekendt med indsigernes rettigheder ...' I skrivelse af 19. oktober 1993 bestred mærkeindehaveren, at de to mærker  

 er forvekslelige og udtalte:
 »Varemærket FERTIN (VR 27/1980) er registreret i klasse 5 under  

 varefortegnelsen »Medicinsk tyggegummi«.
Varemærket FRUTIN (VR 3774/1993) er registreret i klasse 5 under  

 varefortegnelsen »Præparater mod reflux og sure opstød, som antacida og  

 som gastrointestinale midler.« Ved varefortegnelsen »Præparater mod reflux og sure opstød, som  

 antacida og som gastrointestinale midler« forstås præparater, som har en  

 virkning i maven eller tarmen.
Reflux og sure opstød er desuden defineret som  

 syretilbageløb fra mavesækken og medicinsk set er præparatet mod reflux og  

 sure opstød præparater, som danner en fysisk/mekanisk barriere mod  

 syretilbageløb.
Derfor kan det ikke tænkes, at man kan anvende tyggegummi i  

 forbindelse med sådan en barriere, og der findes derfor ingen eksempler på  

 sådanne produkter.
Derfor mener vi ikke, at der kan være tale om  

 vareidentitet.
 Med henblik på mærkeidentiteten, så er vor opfattelse den, at selvom  

 Patentdirektoratet tidligere under behandlingen af FRUTIN har fremdraget  

 FERTIN, så mener vi ikke, at de to varemærker umiddelbart kan forveksles.  

 Endelsen »TIN« er den samme, men den første stavelse, henholdsvis  

 »FER« og »FRU« er forskellige og har hver deres særpræg.
Hvis Patentdirektoratet finder det nødvendigt kan vi acceptere at begrænse  

 vor varefortegnelse yderligere som følger: »Præparater i form af  

 tabletter, pulver eller mixtur, mod reflux og sure opstød, som antacida og  

 som gastrointestinale midler.«» Patentdirektoratet traf afgørelse i sagen den 13. januar 1994 og afviste  

 indsigelsen med følgende begrundelse:
 »...For at to mærker kan anses for forvekslelige i medfør af  

 bestemmelsen i varemærkelovens § 15, stk. 1, nr. 2, skal der foreligge både  

 mærkelighed og varesammenfald eller vareartslighed.
 Det er direktoratets opfattelse, at der trods ret forskellige første  

 stavelser foreligger mærkelighed, idet mærkerne FRUTIN og FERTIN har 5 ud af  

 6 bogstaver tilfælles, herunder det første bogstav F og slutstavelsen - TIN.
 Da der således foreligger en vis mærkelighed, er det afgørende for, om  

 mærkerne er forvekslelige, om der kan anses for at foreligge varesammenfald.
Det kan næppe helt udelukkes, at der i medicinske tyggegummi kan  

 indeholdes et præparat, som via spyt føres til mavesækken, hvor det kan  

 modvirke reflux og sure opstød.
Virksomme præparater mod reflux og sure  

 opstød vil imidlertid normalt være tabletter, som tygges og sluges eller  

 pulver eller mixtur som sluges, således at præparaterne virker i mavesækken.
 Da der ikke er en stærk grad af mærkelighed, og da det er yderst  

 tvivlsomt, om der er varesammenfald, skønnes mærkerne ved en samlet  

 bedømmelse ikke at være forvekslelige.
Indsigelsen tages herefter ikke til følge.« Denne afgørelse har klageren ved skrivelse af 10. marts 1994 indbragt for  

 Patentankenævnet med påstand om, at Direktoratets afgørelse omstødes.
 Klageren anfører endvidere:
»Ordet FRUTIN blev anmeldt til registrering som varemærke under VA  

 7544/1992 den 26. oktober 1992 af New Nordic Danmark ApS, Torbenfeldvej 8,  

 2665 Vallensbæk Strand, Danmark.
Ansøgningen ønskedes registreret for  

 følgende varer: »Præparater i tabletform, pulverform af flydende form  

 mod reflux og sure opstød, som antacida og som gastrointestinale midler.  

 Præparater indeholdende fibre og eller syreneutraliserende midler.
I øvrigt  

 alle præparater under klasse 5«.
Under ansøgningens behandling i  

 Patentdirektoratet fremdrog sagsbehandleren følgende ældre rettigheder:
 Efter at ansøgerne havde begrænset ansøgningen, accepteredes denne til  

 registrering og offentliggørelse i Dansk Varemærketidende den 23. juni 1993,  

 jf. bilag 1, med følgende varefortegnelse:
 Klasse 5: »Præparater mod reflux og sure opstød, som antacida og som  

 gastrointestinale midler«.
Med skrivelse af den 17. august 1993 (bilag 6) nedlagde jeg på vegne af  

 Fertin A/S indsigelse imod den offentliggjorte registrering, men med  

 skrivelse af den 13. januar 1994 (bilag 7) afslog Patentdirektoratet  

 indsigelsen.
Det er denne afgørelse, som hermed indbringes for  

 Patentankenævnet, idet jeg ikke er enig med Patentdirektoratet og som nævnte  

 påstår VR 3774/1993 FRUTIN kendt ugyldig.
Fertin A/S er en dansk medicinalvarevirksomhed, der fortrinsvis  

 fremstiller »medicinsk tyggegummi«, og selskabet er medlem af Mefa,  

 foreningen af danske medicinfabrikker.
Dette fremgår blandt andet af vedlagte  

 tryksag (bilag 8) udgivet af Mefa, der på siderne 12 og 13 giver en nærmere  

 præsentation af selskabet.
Det fremgår i denne forbindelse, at Fertin A/S har  

 specialiseret sig i udvikling, produktion og markedsføring af medicinsk  

 tyggegummi dvs. tyggegummi indeholdende forskellige typer af aktive  

 ingredienser.
Foruden at producere og markedsføre egne mærkevarer, bl.a.  

 under varemærket FERTIN, producerer selskabet også varer i lønarbejde for  

 andre selskaber indenfor den farmaceutiske industri.
Kliniske forsøg og  

 afprøvninger finder sted i samarbejde med udvalgte læger, tandlæger,  

 hospitaler, tandlægehøjskoler og den farmaceutiske højskole i Danmark.
Fertin  

 A/S har bl.a. påvist, at et antal lægemidler får øget effekt, når tyggegummi  

 anvendes som bærer og udleveringsmedie, bl.a. i forbindelse med forebyggelse  

 og helbredelse af sygdomme i og omkring tænderne og i mundhulen.
Tyggegummi  

 kan endvidere øge effekten af lægemidler med høj præsystemisk metabolisme og  

 lægemidler til børn, og endvidere kan tyggegummi være en fordel, når hurtig  

 absorption er nødvendig, og når en bedre spredning af lægemidlet er ønsket,  

 f.eks. i mundhulen.
Hertil kommer, at tyggegummi som udleveringsmedie  

 tillader en kontrolleret frigivelse samt indtagelse uden vand.
Fertin A/S' virksomhed fokuserer således ikke blot på tænder og mundhule,  

 men tillige på mave- og tarmsystemet, og der produceres således tyggegummi  

 med aktive stoffer (lægemidler) med virkning på alle disse områder.  

 Virksomheden kolliderer således, såvel i konkurrenceretlig  

 (markedsføringsretlig) som varemærkeretlig henseende, med de varer, der er  

 omfattet af den offentliggjorte registrering VR 3774/1993 FRUTIN, jf. bilag  

 1, nemlig »præparater mod reflux og sure opstød, som antacida og som  

 gastrointestinale midler«.
Der er således tale om  

 »gastrointestinale midler«, dvs. midler med virkning for mave- og  

 tarmsystemet, herunder midler mod syretilbageløb og mod sure opstød samt  

 syreneutraliserende midler.
Disse midler falder direkte ind under Fertin A/S'  

 interesseområde og er netop midler, der med fordel kan kombineres med et  

 udleveringsmedie som tyggegummi.
Det er således på ingen måde korrekt, hvad  

 registreringsindehaveren anfører, jf. referatet i Patentdirektoratets  

 skrivelse af den 13. januar 1994, bilag 7, side 2, 3. afsnit, sidste punktum:  

 »Derfor kan det ikke tænkes, at man kan anvende tyggegummi i forbindelse  

 med sådan en barriere, og der findes derfor ingen eksempler på sådanne  

 produkter«.
Tyggegummi kan i høj grad anvendes i forbindelse med  

 samtlige de varer, der er nævnt i varefortegnelsen til registreringen.
Yderligere kan det anføres, at Fertin A/S' aktuelle produkter også  

 indeholder »antacida«, jf. dels vedlagte folder (bilag 9) og dels  

 vedlagte emballageemne (bilag 10). Det fremgår af folderen, jf. midtersiden  

 »sådan virker V6« at produktet indeholder carbamid, der er  

 syreneutraliserende.
Dette fremgår også af emballageemnet (bilag 10), der  

 anfører, at tyggetabletterne »neutraliserer den syre, der giver huller i  

 tænderne«.
Det er samtidig med til at neutralisere den syre, der findes  

 i mave- og tarmsystemet.
 Det findes herefter utvivlsomt, at der kan statueres varelighed, og den  

 tvivl, som Patentdirektoratet tilsyneladende har næret på dette punkt, jf.  

 Patentdirektoratets skrivelse af den 13. januar 1994, bilag 7, jf. side 3  

 næstsidste afsnit, må herefter være ryddet af vejen.
For så vidt angår mærkeligheden anfører Patentdirektoratet i samme  

 skrivelse, side 3, 4. afsnit, at der på grund af lighederne mellem ordene  

 FRUTIN og FERTIN foreligger mærkelighed.
Det findes uomtvisteligt, at Fertin  

 A/S har ældre rettigheder til varemærket og forretningskendetegnet FERTIN,  

 såvel i henseende til brug som i henseende til registrering, jf. bl.a  

 selskabsnavnet Fertin A/S og varemærket FERTIN, jf. bilag 2, der viser  

 registrering VR 27/1980 af ordet FERTIN.
Denne registrering omfatter  

 »medicinsk tyggegummi« i klasse 5. Herudover vedlægges til  

 yderligere orientering som bilag 11 et emballageemne for FERTIN tyggegummi  

 KLORHEXIDIN og som bilag 12 endnu et emballageemne til produktet benævnt  

 FERTIN VITAMINE.
At der i øvrigt ikke kan være tvivl om mærkeligheden fremgår af, at  

 varemærket FERTIN blev modholdt overfor FRUTIN, jf. ovenfor.
Endvidere kan  

 det nævnes, at en senere ansøgning om registrering af ordet FERTIN for en  

 udvidet varefortegnelse, jf.
VA 5365/1993, har fået modholdt VR 3774/1993  

 FRUTIN.
Det skal i denne forbindelse fremhæves, at der her er tale om varer  

 indenfor klasse 5 (lægemidler i vid forstand), hvorfor der i henhold til den  

 seneste Patentankenævnspraksis er grund til at se forholdsvis alvorligt på  

 risikoen for forveksling.
Jeg skal her henvise til Patentankenævnets  

 afgørelse af den 10. september 1991 vedrørende HEXAKEN og NEXAPEN.  

 Patentankenævnet understregede da også i selve afgørelsen, at der forelå  

 vareartslighed, allerede fordi der for begge mærkers vedkommende var tale om  

 lægemidler i klasse 5.
Jeg skal endvidere henvise til Patentankenævnets kendelse af den 18. juni  

 1992 vedrørende varemærkerne COREDASE og CARDACE, hvor Patentankenævnet  

 udtalte: »Begge mærker vedrører præparater i klasse 5 og præparater af  

 en sådan karakter, at der også herudover er åbenbar varekollision.
Risikoen  

 for forveksling må bedømmes ikke alene ud fra risikoen ved  

 fejlskrift/-læsning, men også ud fra det forhold, at indtelefonering af  

 recepter fra læge til apotek er en sædvanlig foranstaltning«.
Også her  

 understreges det således, at der ikke kan være tale om nogen mere liberal  

 bedømmelse af forvekslingsrisikoen vedrørende mærker indenfor klasse 5  

 området.
 Endelig skal jeg henvise til Patentankenævnets kendelse af den 23.  

 december 1993 vedrørende varemærket ATENDOL og stofbetegnelsen ATENOLOL, i  

 hvilken det udtaltes: »Da et varemærke omfatter alle almindelige  

 skriftformer, herunder også minuskler, og da der på lægemiddelområdet er  

 særlige risici ved forveksling, findes indsigelsen at burde tages til følge i  

 medfør af varemærkelovens § 14, stk. 1, nr. 2«.
For så vidt angår vareligheden skal afsluttende anføres, at  

 »medicinsk tyggegummi« kun vil være »medicinsk« på grund  

 af de aktive stoffer, som tyggegummi indeholder og ikke på grund af  

 tyggegummiet selv.
Det er ovenfor påvist, at tyggegummi til medicinsk  

 anvendelse faktisk indeholder eller kan indeholde lægemidler af enhver art og  

 herunder også præparater mod reflux og sure opstød, som antacida og som  

 gastrointestinale midler, jf. bilag 1. Der er således intet i vejen for at  

 understrege, at varemærket FERTIN jf. bilag 2, angår »medicinsk  

 tyggegummi, herunder medicinsk tyggegummi indeholdende præparater mod reflux  

 og sure opstød, antacida og andre gastrointestinale midler«.
At der er  

 tale om varelighed for ikke at sige vareidentitet findes herefter utvivlsomt.
På denne baggrund og under hensyntagen til at der må konstateres såvel  

 varelighed som mærkelighed, findes ordene FRUTIN og FERTIN at være  

 forvekslelige, og det henstilles derfor endnu en gang høfligst til  

 Patentankenævnet, at Patentdirektoratets afgørelse af den 13. januar 1994  

 omgøres, og at registrering VR 3774/1993 FRUTIN kendes ugyldig.' Mærkeindehaveren har ved skrivelse af 20. juni 1994 fremsat følgende  

 kommentarer til klagebegrundelsen:
 » Varelighed:
FRUTIN er registreret i klasse 5 under varefortegnelsen »Præparater  

 mod reflux og sure opstød, som antacida og som gastrointestinale  

 midler.« Der er altså tale om lægemidler og naturlægemidler, der virker  

 specifikt mod reflux og sure opstød, dvs. syretilbageløb fra mavesækken op i  

 spiserøret.
Disse præparater kaldes i fagsproget også for antirefluksmidler.  

 Se kopi af Lægemiddelkataloget i bilag 1.
Som det fremgår af brochuren vedlagt i bilag 2 samt FRUTIN paknings-etiket  

 i bilag 3, er FRUTIN et antirefluksmiddel, som mekanisk fremkalder en  

 barriere mod refluks ved at danne et gel-lag af frugtfibre og  

 calcium-magnesium-carbonat ovenpå maveindholdet.
For at danne sådan en  

 mekanisk barriere, kræves der en relativt stor mængde indholdsstoffer i  

 præparatet (>500 mg aktive ingredienser), og det vil rent praktisk ikke  

 være muligt at bruge tyggegummi som doseringsform.
Syreneutraliserende midler til reduktion af mavesyren kaldes i fagsproget  

 antacida.
Se kopi af Lægemiddelkataloget i bilag 1. Styrken af antacida måles  

 i deres syrebindingsevne.
Den nedre grænse for syrebindingskapaciteten er  

 internationalt set 5 mmol pr. tablet, se Food and Drug Administration  

 Monograph, USA, part 331, »Antacid products for Over-The Counter human  

 use«, bilag 4. I praksis kan man ikke forestille sig et stykke  

 tyggegummi indeholdende syreneutraliserende stoffer i så store mængder, at  

 man kan opnå en syrebindingskapacitet så der kan være tale om et antacida.  

 Antacida findes idag som tyggetabletter, tabletter, kapsler, pulver mixtur og  

 gele, men ikke som tyggegummi, hvilket skal ses i sammenhæng med ovennævnte  

 praktiske doseringsproblem.
Når indsiger i deres klageskrift side 4 nævner at »Fertin A/S«  

 aktuelle produkter også indeholder »antacida »» er det lidt af  

 en tilsnigelse.
Fertin's produkt V6 indeholder ganske vist carbamid, som er  

 basisk, men slet ikke med det formål at neutralisere mavesyren, bilag 5. Den  

 carbamid der findes i V6 kan heller ikke have nogen virkning som  

 mavesyreneutraliserende middel.
Hvis V6 virkelig var et antacida, dvs. et  

 middel til reduktion af mavesyre skulle det jo ifølge lægemiddelloven være  

 registreret som et lægemiddel, hvad det ikke er.
Os bekendt findes der ingen  

 lægemidler eller naturlægemidler, der bærer navnet FERTIN.
Det er også karakteristisk, at de tyggegummiprodukter, som markedsføres af  

 Fertin er placeret under helt andre varekategorier i forretningerne/på  

 apoteket end hvad der er tilfældet for FRUTIN.
Fertins produkter,  

 »V6«, »Vitarol C« og »Klorhexidin« er placeret  

 på slikhylden eller under mundhygiejniske produkter, hvor FRUTIN er placeret  

 sammen med antacida.
Der er altså ikke tale om mulig forvekslelighed i  

 butikkerne.
For Fertin's produkter er det karakteristisk at ordet FERTIN ikke  

 fremtræder i det egentlige produktnavn og i det for produktet særprægede  

 design.
På »Klorhexidin« pakken, bilag 6, fremstår  

 »Klorhexidin« som varens navn og genkendelsesmærke og det fremgår  

 for øvrigt ikke at FERTIN skulle være et registreret varemærke.
Indsiger  

 refererer desuden til produktet »FERTIN Vitamine« i deres  

 klageskrift.
Dette produktnavn markedsføres ikke i Danmark.
Her benævnes  

 produktet »Vitarol C« (bilag 7), og FERTIN bruges ikke som varens  

 navn eller genkendelsesmærke, og det fremgår for øvrigt ikke at FERTIN skulle  

 være et registreret varemærke.
Endelig henviser indsiger til deres V6, hvor  

 det heller ikke fremgår at FERTIN skulle være et registreret varemærke, bilag  

 6.
 Mærkelighed:
Vi er stadig af den opfattelse, at der ikke er tale om mærkeidentitet  

 mellem FRUTIN og FERTIN.
På trods af, at 5 ud af 6 bogstaver er de samme og  

 på trods af at endelsen »TIN« er den samme, så er der significant  

 forskel på udtalen og opfattelsen af »FRU« og »FER«.  

 FRUTIN er et internationalt varemærke, som vi anvender for vort produkt i en  

 række lande.
Med anvendelsen af varemærket prøver vi at associere det til at  

 den barrieredannende ingrediens er frugtfibre ... FRUIT-IN.
Vi har søgt om  

 varemærkeregistrering i alle lande, hvor vi markedsfører vort produkt, og det  

 skal bemærkes, at ingen andre varemærkemyndigheder på noget tidspunkt har  

 påpeget mærkelighed med FERTIN.
 Konklusion:
 Med baggrund i ovenstående mener vi ikke, at der kan konstateres  

 mærkelighed eller varesammenfald, og vi afviser, at der kan være tale om  

 forvekslelige mærker.
Vi ønsker samtidig at påpege, at Fertin's registrering af FERTIN som  

 »medicinsk tyggegummi« ikke er en hensigtsmæssig beskrivelse.
Hvor  

 produkter under klasse 30 normalt beskrives efter deres form, dvs. bolcher,  

 tyggegummi, chokolade, kaffe eller lignende, så bør produkter i klasse 5  

 beskrives efter deres tilsigtede virkningsområde, dvs. antacida,  

 dermatologiske midler, antibiotika etc.
Hvis man blot registrerer et  

 varemærke under en speciel doseringsform, som eksempelvis tyggegummi,  

 tabletter, creme eller mixtur, så vil der være tale om en meget ukonkret og  

 blokerende beskrivelse.
Hvis Patentankenævnet mod vores forventning finder det nødvendigt, kan vi  

 acceptere at begrænse vor varefortegnelse yderligere som følger:  

 »Præparater i form af tabletter, pulver eller mixtur, mod reflux og sure  

 opstød, som antacida og som gastrointestinale midler.«» Ankenævnet har behandlet sagen på sit møde den 20. april 1995.
For indsigeren (klageren) mødte cand.jur.
Kaj L.
Henriksen.
 For mærkeindehaveren (ansøger) mødte direktør Karl Kristian Jensen.
Klageren anførte navnlig, at der som anført af Direktoratet er en vis  

 varemærkelighed, og at der er tale om identiske eller i hvert fald ligeartede  

 varer.
Tyggegummi kan være bærer af det ansøgte præparat.
 Mærkeindehaveren har henholdt sig til de skriftlige indlæg.
 Ankenævnet skal udtale:
 Varemærkeligheden er af begrænset omfang.
 Herefter, og da klageren ikke har godtgjort, at de af hans mærke omfattede  

 varer har egenskaber af en sådan art, at de kan sidestilles med  

 varemærkeindehaverens, findes der ikke at foreligge vareartslighed.
