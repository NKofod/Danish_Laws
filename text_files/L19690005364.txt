 I henhold til kgl. resolution af 9. juli 1968 har Danmark, efter at  

 folketinget den 19. april 1968 havde meddelt sit samtykke dertil, ratificeret  

 den i Geneve den 29. april 1958 undertegnede valgfri protokol vedrørende  

 tvungen bilæggelse af tvister angående fortolkningen eller anvendelsen af  

 konventionerne af 29. april 1958 om retsordenen på havet, jfr.  

 udenrigsministeriets bekendtgørelse nr. 16 af 5. juli 1963 samt tre  

 bekendtgørelser af dags dato, Lovtidende C.
 Protokollens ordlyd er som følger (den kinesiske, russiske og spanske  

 tekst er udeladt her):
 Oversættelse.
VALGFRI PROTOKOL vedrørende tvungen bilæggelse af tvister De stater, som deltager i denne protokol og i een eller flere af  

 konventionerne om retsordenen på havet vedtaget af De forenende Nationers  

 konference om retsordenen på havet, der afholdtes i Geneve fra den 24.  

 februar til den 27. april 1958, som udtrykkker deres ønske om i alle dem vedrørende tvister angående  

 fortolkningen eller anvendelsen af en artikel i en af konventionerne af 29.  

 april 1958 om retsordenen på havet, at underkaste sig Den mellemfolkelige  

 Domstols bindende domsmyndighed, medmindre en anden bilæggelsesmåde er  

 foreskrevet i den pågældende konvention eller er aftalt af parterne inden en  

 rimelig frist, er blevet enige om følgende:
Artikel I Tvister vedrørende fortolkningen eller anvendelsen af en af konventionerne  

 om retsordenen på havet, er undergivet Den mellemfolkelige Domstols bindende  

 domsmyndighed og kan i overensstemmelse hermed indbringes for Domstolen ved  

 en anmodning fra en af tvistens parter, såfremt denne deltager i nærværende  

 protokol.
Artikel II Denne forpligtelse vedrører alle bestemmelser i konventionerne om  

 retsordenen på havet undtagen artiklerne 4, 5, 6, 7 og 8 i konventionen om  

 fiskeri på det åbne hav og bevarelse af dets levende rigdomskilder, på hvilke  

 artikler den pågældende konventions artikler 9, 10, 11 og 12 fortsat finder  

 anvendelse.
Artikel III Deltagerne kan inden for en frist af to måneder, efter at en part har  

 underrettet den anden part om, at der ifølge dens opfattelse foreligger en  

 tvist, aftale, at sagen ikke skal forelægges for Den mellemfolkelige Domstol,  

 men for en voldgiftsret.
Efter fristens udløb kan enhver part, som deltager i  

 denne protokol, ved anmodning herom indbringe tvisten for Domstolen.
Artikel IV 1. Inden for samme to måneders frist kan deltagerne i  

 denne protokol aftale en forligsprocedure føre forelæggelse for Den  

 mellemfolkelige Domstol.
2. Forligskommissionen skal afgive sine henstillinger  

 inden fem måneder efter den nedsættelse.
Såfremt den henstillinger ikke  

 tiltrædes af tvistens parter inden to måneder efter afgivelsen, kan enhver af  

 parterne ved anmodning herom indbringe tvisten for Domstolen.
Artikel V Denne protokol skal være åben for undertegnelse af alle stater, som  

 tiltræder en af de konventioner om retsordenen på havet, som blev vedtaget af  

 De forenede Nationers konference om retsordenen på havet, og skal  

 ratificeres, dersom dette er fornødent i henhold til signatarmagternes  

 forfatningsmæssige bestemmelser.
Artikel VI De forenede Nationers generalsekretær skal underrette alle stater, som  

 deltager i en af konventionerne om retsordenen på havet, om undertegnelser af  

 denne protokol og om deponering af ratifikationsinstrumenter i  

 overensstemmelse med artikel V.
Artikel VII Denne protokols originaleksemplar, hvis engelske, kinesiske, russiske og  

 spanske tekst er lige gyldighed, skal deponeres hos De forenede nationers  

 generalsekretær, som skal fremsende bekræftede genparter til samtlige de i  

 artikel V omhandlede stater.
 Til bekræftelse heraf har de nedenfor anførte befuldmægtigede, som  

 behørigt er bemyndiget dertil af deres respektive regeringer, undertegnet  

 denne protokol.
 Udfærdiget i Geneve den niogtyvende dag i april nittenhundredeotteog  

 halvtreds.
For Amerikas forenede Stater: Arthur H.
Dean (den 15. september 1958) For Bolivia: M.
Tamayo (den 17. oktober 1958) For Canada; under forbehold af ratifikation: George A.
Drew For Ceylon: C.
Corea (den 30. oktober 1958) For Colombia: Juan Uribe Holguin (* 1) Jose Joaquin Caicedo Castilla For Costa Rica: Raul Trejos Flores For Cuba: F.
V.
Garcia Amador For Danmark; under forbehold af ratifikation: Max Sørensen, T.
Oldenburg For Den dominikanske Republik: A.
Alvarez Aybar For Finland: G.
A.
Gripenberg (den 27. oktober 1958) For Frankrig: G.
Georges-Picot (den 30. oktober 1958) For Ghana: Richard Quarshie K.
B.
Asante For Haiti: Rigal.
For Indonesien: Ahmad Soebardjo (den 8. maj 1958) For Israel; (ad referendum) Shabtai Rosenne For Jugoslavien; under forbehold af ratifikation: Milan Bartos, V.
Popovic For Republikken Kina (Formosa) (* 2) Liu Chieh, Yu-chi Hsueh For Liberia: Rocheforte L.
Weeks (den 27. maj 1958) For Kongeriget Nederlandene; under forbehold af ratifikation: C.
Shurmann  

 (den 31. oktober 1958) For Nepal: Rishikesh Shaba For New Zealand: Foss Shanahan (den 29. oktober 1958) For Parkistan: Aly Khan (den 6. november 1958) For Panama: Carlos Sucre C. (den 2. maj 1958) For Pavestolen: P.
Demeur (den 30. spril 1958) For Protugal; under forbehold af ratifikation; Vasco Vieira Garin (den 28.  

 oktober 1958) For Schweiz; under forbehold af ratifikation: Paul Ruegger (den 24. maj  

 1958) For Den forenede Kongerige Storbritanien og Nordirland: Pierson Dixon (den  

 9. september 1958) For Forbundsrepublikken Tyskland: Werner Dankwort (den 30. oktober 1958) For Uruguay: Carlos Carbajal For Østrig; under forbehold af ratifikation: Dr.
Franz Matsch (den 27.  

 oktober 1958) Protokollen trådte i kraft den 30. september 1962.
Danmarks ratifikationsinstrument blev den 26. september 1968 deponeret hos  

 De forenede Nationers generalsekretær.
For Danmarks vedkommende trådte  

 protokollen for så vidt angår tvister vedrørende konventionen om den  

 kontinentale sokkel (udenrigsministeriets bekendtgørelse nr. 16 af 5. juli  

 1963, Lovtidende C) i kraft den 26. september 1968. For så vidt angår tvister  

 vedrørende konventionen om det åbne hav og konventionene om fiskeri på det  

 åbne hav og bevarelse af dets levende rigsdomskilder (udenrigsministeriets  

 bekendtgørelser af dags dato, 1968, Lovtidende C) trådte protokollen i kraft  

 den 26. oktober 1968.
 Foruden af Danmark er protokollen undertegnet uden ratifikationsforbehold  

 eller ratificeret af følgende stater:
 Amerikas forenede Stater, Australien, Bolivia, Ceylon, Colombia, Costa  

 Rica, Cuba, Den dominikanske Republik, Finland, Frankrig, Ghana, Haiti,  

 Indonesien, Jugoslavien, Republikken Kina (Formosa) (* 3), Liberia,  

 Madagascar, Malawi, Malaysia, Malta, Nederlandene, Nepal, New Zealand,  

 Parkistan, Panama, Pavestolen, Portugal, Schweiz, Sierra Leone, Den forenede  

 Kongerige Storbritannien og Nordirland, Sverige, Forbundsrepublikken  

 Tyskland, Uganda og Uruguay.
 Udenrigsministeriet, den 14. maj 1969.
 Poul Hartling.
 (* 1) I forbindelse med undertegnelsen af den valgfri protokol tager  

 Colombias delegation forbehold med hensyn til Colombias forpligtelser i  

 henhold til de konventioner om fredelig bilæggelse af tvister, som Colombia  

 har ratificeret og i henhold til tidligere konventioner om samme emne, som  

 Colombia måtte ratificere.
 (* 2) Ikke anerkendt i Danmark.
 (* 3) Ikke anerkendt i Danmark.
