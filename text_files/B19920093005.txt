I medfør af §§ 35 og 51, stk. 4, i lov om jagt og vildtforvaltning, jf. lovbekendtgørelse nr. 801 af 11. december 1987, fastsættes:
Formål § 1.  Bekendtgørelsen har til formål at sikre  

 Hejlsminde Nor som raste- og yngleområde for vandfugle.
Afgrænsning § 2.  Hejlsminde Nor Vildtreservat i Sønderjyllands  

 Amt omfatter som angivet på kortbilag:
 Stk. 2.  Mod land afgrænses de i stk. 1., nr. 5 nævnte  

 dele af fiskeriterritoriet af højeste, daglige vandstandslinje.
Reservatbestemmelser § 3.  På vildtreservatets område er det forbudt at  

 udøve jagt på eller på anden måde at ombringe, indfange eller forjage svømme-  

 og vadefugle.
 Stk. 2.  På de i § 2, nr. 5, nævnte områder af  

 fiskeriterritoriet er færdsel med ladt skydevåben forbudt.
 § 4.  På vildtreservatets område er det forbudt at  

 ødelægge eller indsamle æg.
 § 5.  På de i § 2, nr. 5, nævnte dele af  

 fiskeriterritoriet, som omfatter Hejlsminde Nor, er al sejlads - herunder  

 brætsejlads, jetski, vandscooter o.l. - forbudt medmindre der foreligger  

 særlig tilladelse.
 § 6.  På vildtreservatets område er sejlads forbudt  

 med højere hastighed end 5 knob (9,26 km/t).
Dispensation, bemyndigelse og tilsyn § 7.  Skov- og Naturstyrelsen kan, når særlige forhold  

 taler derfor, dispensere fra bestemmelserne, i §§ 3, 4, 5 og 6.
 Stk. 2.  Skov- og Naturstyrelsen kan efter nærmere  

 aftale bemyndige Sønderjyllands Amt til at udøve den i stk. 1 nævnte  

 dispensationsbeføjelse, for hvad angår det i § 4., stk. 1, nævnte forbud mod  

 sejlads, dog ikke hvad gælder forbud mod brætsejlads, jetski, vandscootere  

 o.l.
 § 8.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 9.  Overtrædelse af bestemmelserne i §§ 3, 4, 5 og 6  

 straffes med bøde, medmindre strengere straf er forskyldt efter den øvrige  

 lovgivning.
 § 10.  Bekendtgørelsen træder i kraft den 1. december  

 1992 og er gældende til og med den 30. september 1994.
 § 11.  Landbrugsministeriets bekendtgørelse af 27.  

 december 1984 om Hejlsminde Nor vildtreservat ophæves.
