Resumé  



  

 Civilretsdirektoratet stadfæstede et statsamts afgørelse om at nægte en  

 ægtemand partsaktindsigt i hustruens ansøgningsblanket om separation på grund  

 af utroskab.
Civilretsdirektoratet forklarede at blanketten bl.a. indeholdt  

 navn og adresse på hustruens nye mand.
Direktoratet mente at ægtemandens  

 interesse i indsigt i dokumentet måtte vige for hustruens og tredjemandens  

 modstående interesse.
Oplysningerne blev med denne begrundelse undtaget efter  

 forvaltningslovens § 15.
Ombudsmanden udtalte at den blotte tilstedeværelse af modstående  

 private interesser ikke i sig selv kan udgøre et tilstrækkeligt grundlag for  

 at  

 meddele afslag på partsaktindsigt.
Afslag kræver at interesserne er af en  

 sådan  

 karakter og intensitet at der er nærliggende fare for at private interesser  

 vil  

 lide væsentlig skade.
På den baggrund mente ombudsmanden ikke at direktoratet  

 havde skaffet tilstrækkelige oplysninger om hustruens og tredjemandens  

 eventuelle modstående interesser til at kunne vurdere aktindsigtsanmodningen  

 konkret.
 Ombudsmanden henstillede til Civilretsdirektoratet at sagen blev  

 genoptaget. (J.nr. 1996-184-601).
Partsaktindsigt i ansøgning om separation Det fremgik af sagen at  

 Københavns Statsamt ved brev af 14. november 1995 meddelte ægtemanden, A, at  

 hans ægtefælle, B, havde ansøgt om separation.
Statsamtet bad  

 i den forbindelse A om at oplyse hvorvidt han  

 ønskede at medvirke til separation ved bevilling.
 Ved påtegning af 16. november  

 1995 (af statsamtets brev) bad A bl.a. om aktindsigt i sagen.
Den 21. november 1995  

 meddelte Københavns Statsamt A aktindsigt i separationssagen.
Statsamtet  

 undtog  

 imidlertid et af sagens dokumenter fra aktindsigten med følgende begrundelse:
 "...
 Dette er sket med hjemmel i  

 forvaltningslovens § 15, hvorefter retten til aktindsigt kan begrænses,  

 såfremt  

 en parts interesse i, at kunne benytte kendskab til sagens dokumenter til  

 varetagelse af sit tarv findes at burde vige for afgørende hensyn bl.a. til  

 andre private interesser.
 Man har således fundet, at  

 (B)'s interesse i, at De ikke får indsigt i dette bilag, overstiger Deres  

 interesse i at have kendskab til dokumentet.
..." Den 26. november 1995  

 påklagede A statsamtets afgørelse til Civilretsdirektoratet som den 21.  

 december 1995 tiltrådte statsamtets afgørelse og begrundelse.
Den 25. december 1995 bad A  

 Civilretsdirektoratet om at genoptage behandlingen af A's sag.
Herefter  

 meddelte direktoratet A ved brev af 18. januar 1996 følgende:
 "...
 I den anledning skal man  

 meddele, at Civilretsdirektoratet efter på ny at have gennemgået sagen må  

 fastholde den trufne afgørelse, idet man finder, at der er tale om rent  

 private  

 forhold.
 Det er Civilretsdirektoratets  

 opfattelse, at hele det pågældende dokument bør undtages fra aktindsigt i  

 medfør af forvaltningslovens § 15, stk. 1. Civilretsdirektoratet finder ikke  

 grundlag for at meddele Dem aktindsigt i en del af dokumentet i medfør af  

 lovens § 15, stk. 2.
..." Ved brev af 21. januar 1996  

 klagede A til mig over Civilretsdirektoratets afgørelser.
A anførte i den  

 forbindelse at han havde brug for fuld aktindsigt i sagen med henblik på at  

 vurdere om han kunne/skulle kræve skilsmisse.
Jeg indhentede en udtalelse  

 af 19. marts 1996 fra Civilretsdirektoratet.
Heraf fremgik bl.a.:
 "...
Civilretsdirektoratet har  

 ikke fundet grundlag for at forelægge anmodningen om aktindsigt for de  

 berørte  

 parter, idet det lagdes til grund, at henvendelsen om aktindsigt var  

 begrundet  

 i, at (A) ikke kunne få oplysningen selv.
Man lagde endvidere vægt på, at  

 oplysningen ikke havde betydning i sagen, der blev afgjort ved en  

 separationsbevilling.
..." Den 21. marts 1996 fremsendte  

 jeg direktoratets udtalelse til A, og ved brev af 25. marts 1996 fremsatte A  

 yderligere bemærkninger til sagen.
Ombudsmandens udtalelse "Forvaltningslovens § 15  

 har overskriften 'Undtagelse af oplysninger'. Bestemmelsen har følgende  

 ordlyd:
'Retten til aktindsigt kan i  

 øvrigt begrænses, i det omfang partens interesse i at kunne benytte kendskab  

 til sagens dokumenter til varetagelse af sit tarv findes at burde vige for  

 afgørende  

 hensyn til den pågældende selv eller til andre private eller offentlige  

 interesser, herunder statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, opklaring og forfølgning af  

 lovovertrædelser, straffuldbyrdelse og lignende samt beskyttelse af sigtede,  

 vidner eller andre i sager om strafferetlig eller disciplinær forfølgning, gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, eller det offentliges økonomiske interesser, herunder  

 udførelsen af det offentliges forretningsvirksomhed.
Stk. 2.  

  

 Gør hensyn som nævnt i stk. 1 sig kun gældende for en del  

 af et dokument, skal parten gøres bekendt med dokumentets øvrige indhold.' § 15 giver mulighed for efter  

 et konkret skøn i hvert enkelt foreliggende tilfælde helt eller delvis at  

 undtage en oplysning fra partens ret til aktindsigt.
 Efter bestemmelsens ordlyd  

 skal der foreligge afgørende modhensyn over for partens adgang til aktindsigt  

 for at denne adgang kan begrænses.
 I bemærkningerne til  

 bestemmelsen (Folketingstidende 1985-86, tillæg A, sp. 140-142) er bl.a.  

 anført  

 følgende:
 '...
 Den gældende  

 offentlighedslovs § 10, stk. 1, bygger på det hovedsynspunkt, at de hensyn,  

 der  

 begrunder reglerne om partens aktindsigt, er af en så betydelige vægt, at  

 partens ret til at blive gjort bekendt med dokumenterne i sin egen sag kun  

 bør  

 vige, hvis der efter et konkret skøn i et foreliggende tilfælde er  

 nærliggende  

 fare for, at private eller offentlige interesser vil lide skade af væsentlig  

 betydning, dersom begæringen imødekommes.
 Efter Justitsministeriets  

 opfattelse bør dette hovedsynspunkt fastholdes, og bestemmelserne herom i den  

 gældende lovs § 10 foreslås derfor videreført uden væsentlige ændringer.
...' En nærmere vurdering af de  

 modstående hensyn forudsætter kendskab til de skadevirkninger som  

 oplysningernes videregivelse til ansøgeren kan have for den eller de  

 pågældende  

 private.
Det kan derfor være nødvendigt at indhente udtalelser herom fra de  

 pågældende, jf. det almindelige forvaltningsretlige sagsoplysningsprincip og  

 John Vogter, Forvaltningsloven med kommentarer, s.  

 197f.
 Civilretsdirektoratets  

 afgørelser af henholdsvis 21. december 1995 og 18. januar 1996 blev truffet  

 uden at direktoratet var i besiddelse af konkrete oplysninger til nærmere  

 vurdering af de modstående interesser i, at De fik den ønskede aktindsigt.  

 Civilretsdirektoratet har i udtalelsen af 19. marts 1996 anført at  

 direktoratet anså det for unødvendigt at undersøge spørgsmålet, da  

 direktoratet  

 lagde til grund at De ikke selv kunne få oplysningerne.
Det kan ikke give mig  

 anledning til kritik at direktoratet i forbindelse med Deres anmodning om  

 aktindsigt lagde til grund at De ikke selv ved henvendelse til (B) (eller  

 andre) kunne få de ønskede oplysninger, og at direktoratet som følge heraf  

 antog at (B) ikke ønskede De fik indsigt i oplysningerne.
Uanset  

 oplysningernes karakter af 'rent private forhold' (jf.
Civilretsdirektoratets  

 udtalelse af 19. marts 1996) kan eksistensen af modstående private interesser  

 ikke i sig selv udgøre et tilstrækkeligt grundlag for at meddele afslag på  

 partsaktindsigt efter forvaltningslovens § 15, stk. 1. Afslag på aktindsigt  

 kræver som nævnt ikke alene at der foreligger modstående interesser, men også  

 at disse er af en sådan karakter og intensitet at der er nærliggende fare for  

 at private interesser vil lide skade af væsentlig betydning.
For så vidt angår  

 direktoratets udtalelse om at oplysningen i det undtagede dokument ikke havde  

 betydning i sagen, som blev afgjort ved separationsbevilling, skal det  

 understreges at det forhold at en oplysning må skønnes at være uden betydning  

 for partens mulighed for at varetage sine interesser i forbindelse med sagens  

 behandling, ikke i sig selv kan antages at indeholde tilstrækkelig hjemmel  

 for  

 at undtage den.
Tilbageholdelsen kan kun ske hvis der foreligger modstående  

 hensyn af tilstrækkelig vægt, jf.
Folketingstidende 1985-86, tillæg A, sp.  

 141, og Folketingets Ombudsmands beretning for året 1988, s. 48.
 Sådan som sagen er oplyst for  

 mig, finder jeg ikke at Civilretsdirektoratet ved sine afgørelser har haft de  

 fornødne konkrete oplysninger til at direktoratet kunne foretage den i  

 forvaltningslovens § 15 nævnte konkrete afvejning i overensstemmelse med de  

 omtalte retningslinjer.
 Jeg har gjort  

 Civilretsdirektoratet bekendt med min opfattelse og henstillet at  

 direktoratet  

 genoptager behandlingen af Deres aktindsigtsanmodning og træffer afgørelse i  

 overensstemmelse med det jeg har anført ovenfor.
Jeg foretager mig herefter  

 ikke yderligere i anledning af Deres klage.
Jeg beder Dem afvente  

 Civilretsdirektoratets afgørelse førend De tager stilling til om der er  

 grundlag for at rette henvendelse til mig.
..." NOTER:(*1) Jf.
FOB 1988, s.  

 48.
