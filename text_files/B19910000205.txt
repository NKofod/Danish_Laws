I henhold til § 39 a, stk. 6, og § 39 h, stk. 2, i lov om folkeskolen, jf. lovbekendtgørelse nr. 524 af 10. juli 1990, fastsættes følgende regler om fremgangsmåden ved ansættelse og afskedigelse af tjenestemænd mfl. i folkeskolen ved kommunernes og amtskommunernes skole- og undervisningsvæsen.
Samtidig anføres nogle af de gældende regler om ansættelse og afskedigelse af disse tjenestemænd.
Ansættelsesmyndighed § 1.  Kommunalbestyrelsen ansætter efter indstilling  

 fra skolebestyrelsen tjenestemænd ved kommunens skolevæsen, jf.  

 folkeskolelovens § 39 a, stk. 2, nr. 2. Se i øvrigt kapitel 13.
 Stk. 2.  Amtsrådet ansætter efter indstilling fra  

 skolebestyrelsen tjenestemænd ved amtskommunens skole- og undervisningsvæsen,  

 jf. folkeskolelovens § 39 h, stk. 2. Se i øvrigt kapitel 13.
Ansættelsesformer § 2.  Ansættelse i en tjenestemandsstilling ved  

 kommunens eller amtskommunens skole- og undervisningsvæsen sker som 1) varig  

 ansættelse, 2) ansættelse på prøve med senere varig ansættelse for øje eller  

 3) ansættelse på åremål, jf. tjenestemandslovens § 2. Med hensyn til  

 åremålsansættelse henvises til Undervisnings og Forskningsministeriets  

 cirkulære om åremålsansættelse af skolekonsulenter i folkeskolen.
Formelle ansættelsesbetingelser § 3.  Ansættelse som tjenestemand forudsætter, at  

 vedkommende har dansk indfødsret og efter sin alder, helbredstilstand og  

 uddannelse er i stand til at varetage tjenesten i stillingen, jf.  

 tjenestemandslovens § 4. Med hensyn til helbredsbedømmelse henvises til  

 kapitel 14. Uddannelseskravene til lærere mfl. i folkeskolen er fastsat i  

 folkeskolelovens §§ 27, 28 og 29.
Stk. 2.  Det er endvidere en forudsætning, at ansøgeren  

 opfylder betingelserne efter tjenestemandslovens § 10, jf.
Undervisnings og  

 Forskningsministeriets cirkulære herom.
Normeringskontrol § 4.  Før en stilling opslås ledig, skal den  

 ansættende myndighed sikre sig, at det fornødne normeringsgrundlag  

 foreligger, jf.
Undervisnings- og Forskningsministeriets cirkulærer  

 henholdsvis om normering af tjenestemandsstillinger mfl. i folkeskolen, om  

 ledere og lærere ved den vidtgående specialundervisning i folkeskolen samt om  

 leder- og lærerstillinger ved folkeskolens observationsskoler og  

 heldagsskoler.
 Stk. 2.  Er det fastsat, at en stilling ved ledighed  

 skal klassificeres lavere, opslås stillingen med den lavere klassificering.
Opslag af stillinger § 5.  Ansættelse som tjenestemand sker, jf.  

 tjenestemandslovens § 5, stk. l, efter offentligt opslag, jf. dog kapitel 6  

 og 7. Ledige tjenestemandsstillinger skal opslås.
 Stk. 2.  Offentligt opslag skal således - medmindre  

 andet er bestemt nedenfor - finde sted forud for enhver  

 tjenestemandsansættelse, uanset om ansættelsen skal ske i form af ansættelse  

 på prøve, som varig ansættelse eller ansættelse på åremål.
Stk. 3.  Offentligt opslag sker ved anvendelse af sådan  

 form for avertering, som findes bedst egnet til at bringe opslaget til  

 offentlig kundskab.
Alt efter stillingens art og tjenestestedets beliggenhed  

 kan avertering ske gennem Statstidende, dagspressen eller fagblade eller på  

 anden måde, som findes formålstjenlig.
 Stk. 4.  Opslag foretages af den ansættende myndighed,  

 jf. § 1.
Undladelse af opslag § 6.  Opslag undlades i følgende tilfælde:
 § 7.  Undervisnings- og Forskningsministeriet kan i  

 særlige tilfælde tillade, at en stilling besættes uden opslag.
Internt opslag § 8.  Foretages inden for en stillingsgruppe  

 omklassificering af en eller flere stillinger, der er besat, sker ansættelse  

 i den omklassificerede stilling efter internt opslag.
 Stk. 2.  Internt opslag sker ved, at opslaget bringes  

 til kundskab for alle, der kan komme i betragtning ved besættelse af  

 stillingen.
Opslagets indhold § 9.  I opslaget angives stillingens betegnelse, fx  

 »lærer/overlærer« eller »skoleinspektør«.
Samme  

 stillingsbetegnelse skal anføres i tjenestemandens ansættelsesbrev.
Stk. 2.  I opslaget anføres tillige ansættelsesområdet,  

 jf.
Undervisnings- og Forskningsministeriets cirkulære om ansættelsesområder  

 for folkeskolens tjenestemænd.
Opslaget skal endvidere angive den for tiden  

 for stillingen gældende lønramme (evt. lønforløb) og det for tiden gældende  

 tjenestested.
Er der til stillingen knyttet særligt tillæg, anføres  

 størrelsen.
Stk. 3.  Ønskes en af de i Undervisnings- og  

 Forskningsministeriets cirkulære om åremålsansættelse af skolekonsulenter i  

 folkeskolen nævnte stillinger besat på åremål, anføres dette i opslaget.
Det  

 skal i opslaget tillige anføres, at størrelsen af særligt løntillæg og  

 indholdet af særlige pensionsmæssige vilkår vil blive fastsat ved aftale i  

 henhold til åremålslovgivningen og under hensyntagen til, om den udpegede  

 ansøger allerede er tjenestemand i folkeskolen.
Opslag af åremålsstillinger  

 kan foretages alternativt med henblik på, at stillingen kan besættes varigt  

 eller på åremål afhængigt af, hvilken ansøger der udpeges.
 Stk. 4.  Er der til en skolelederstilling knyttet  

 tjenestebolig, jf. tjenestemandslovens § 38, skal dette anføres.
 Ansøgningsfrist mv.
§ 10.  Opslaget skal angive en frist (dvs. dato og  

 klokkeslæt), inden hvis udløb ansøgninger om stillingen skal være modtaget af  

 vedkommende myndighed, jf. stk. 2. Ansøgningsfristen skal normalt være 4  

 uger, men kan i særlige tilfælde forkortes.
Fristen må dog ikke være kortere  

 end 14 dage, medmindre betingelserne for internt opslag er til stede, jf. §  

 8.
 Stk. 2.  Opslaget skal angive, til hvilken myndighed  

 ansøgningen skal stiles og indsendes.
Skriftlig bedømmelse af tjenestemænd § 11.  Sender en tjenestemand i folkeskolen ansøgning  

 om en anden stilling frem ad sædvanlig tjenstlig vej, skal tjenestemandens  

 nærmeste overordnede chef afgive en skriftlig bedømmelse af tjenestemanden og  

 derefter sende ansøgningen tillige med bedømmelsen direkte til den myndighed,  

 til hvilken ansøgningen skal indsendes.
Vedkommende chef skal samtidig  

 udlevere en afskrift af bedømmelsen til tjenestemanden.
 Stk. 2.  For ansøgere, der er ansat som tjenestemænd i  

 staten, folkeskolen eller folkekirken, og for hvem der ikke foreligger en  

 skriftlig bedømmelse som anført i stk. l, bør en sådan normalt indhentes hos  

 tjenestemandens nærmeste overordnede chef, som samtidig udleverer en afskrift  

 af bedømmelsen til tjenestemanden.
Fortegnelse over ansøgerne § 12.  Når ansøgningsfristen er udløbet, udarbejder  

 ansættelsesmyndigheden en fortegnelse over alle ansøgere med angivelse af,  

 hvilke af disse der ikke opfylder betingelserne for at kunne ansættes i  

 stillingen, jf. § 3.
 Stk. 2.  Når ansøgningsfristen er udløbet, udleveres der  

 på begæring af ansøgere og organisationer, hvis medlemmer er naturlige  

 ansøgere til stillingen, en liste med oplysning om navnene på alle ansøgere  

 og eventuelt tillige andre personlige data, der er nødvendige for at  

 identificere de enkelte ansøgere, jf. tjenestemandslovens § 5, stk. 3.
 Stk. 3.  Er der senest inden ansøgningsfristens udløb  

 modtaget skriftlig anmodning fra en ansøger om, at de oplysninger, der skal  

 udleveres i henhold til stk. 2, ikke gengives offentligt, skal oplysning  

 herom påføres ansøgerlisten ved udleveringen, jf. tjenestemandslovens § 5,  

 stk. 4.
 Stk. 4.  Hvis der er fremsat anmodning som nævnt i stk.  

 3, må offentlig gengivelse af ansøgerlisten eller dele deraf ikke finde sted,  

 og overtrædelse heraf straffes med bøde, jf. tjenestemandslovens § 5, stk. 5.
 Stk. 5.  Skal stillingen besættes efter indstilling,  

 sendes fortegnelsen bilagt ansøgningerne samt de i kapitel 10 nævnte  

 erklæringer til den indstillende myndighed, jf. kapitel 13.
Fornyet opslag § 13.  Kun rettidigt indkomne ansøgninger, jf. § 10,  

 stk. l, 1. pkt., kan indgå ved bedømmelsen af, hvem stillingen bør besættes  

 med.
 Stk. 2.  Skønner ansættelsesmyndigheden, at ingen af de  

 ansøgere, der rettidigt har meldt sig til en opslået stilling, er  

 tilstrækkeligt egnede til stillingen, eller at der ved fornyet opslag kan  

 fremskaffes ansøgning fra mere kvalificerede ansøgere, skal stillingen opslås  

 på ny, jf. tjenestemandslovens § 5, stk. 7. Ønsker ansættelsesmyndigheden, at  

 ansøgninger, der er modtaget for sent, skal kunne tages i betragtning, må  

 stillingen ligeledes opslås på ny.
 Indstilling om ansættelse mv.
 § 14.  Ansættelse i stillinger ved en kommunes  

 skolevæsen med tjeneste ved en bestemt skole sker efter indstilling fra  

 vedkommende skolebestyrelse.
 Stk. 2.  Ansøgninger til stillinger med tjeneste ved en  

 kommunal fast øvelsesskole skal vedkommende seminarierektor have lejlighed  

 til at udtale sig om, jf. læreruddannelseslovens § 19, stk. l, inden  

 skolebestyrelsen foretager indstilling.
 Stk. 3.  Ansættelse i stillinger ved en amtskommunes  

 skole- og undervisningsvæsen med tjeneste ved en bestemt skole sker efter  

 indstilling fra vedkommende skolebestyrelse.
 § 15.  Hvis der er flere ansøgere til en stilling, bør  

 indstillingen fra skolebestyrelsen normalt omfatte mindst 2 ansøgere,  

 opstillet i enten alfabetisk eller prioriteret orden.
 § 16.  Indstillingen sendes sammen med fortegnelsen  

 over ansøgerne og ansøgningerne tilbage til den ansættende myndighed.  

 Ansættelsesmyndigheden er ikke bundet af skolebestyrelsens indstilling.
 § 17.  Trækker en af de indstillede ansøgere  

 ansøgningen tilbage, før ansættelsesbrev er udfærdiget, kan  

 ansættelsesmyndigheden forlange ny indstilling eller eventuelt foretage  

 fornyet opslag af stillingen.
§ 18.  Ønsker ansættelsesmyndigheden at ansætte en  

 ansøger, der ikke opfylder uddannelseskravene i folkeskoleloven, jf. § 3,  

 stk. l, men som med Undervisnings- og Forskningsministeriets tilladelse vil  

 kunne ansættes i stillingen, sendes sagen til ministeriet.
Hvis ministeriet  

 ikke godkender, at den pågældende ansættes i stillingen, følges reglerne i §  

 17.
 Helbredsattest mv.
§ 19.  Forud for enhver førstegangsansættelse eller  

 genansættelse i en tjenestemandsstilling skal der foretages en bedømmelse af  

 den pågældendes helbredstilstand bortset fra tilfælde, hvor den pågældende  

 overgår direkte fra en anden stilling, der er forbundet med  

 tjenestemandspensionsret, og hvor der ved ansættelsen er sket  

 helbredsbedømmelse.
Bedømmelsen foretages af Nævnet for Helbredsbedømmelser i  

 Tjenestemandssager på grundlag af en helbredserklæring/helbredsattest.
 Stk. 2.  Fastsættes der særlige vilkår for  

 tjenestemandens pensionsret, jf. tjenestemandspensionslovens § 7, stk. 2,  

 foretages notering herom på tjenestemandens sygedagsliste.
Ansættelsesbrev § 20.  Før ansættelsesmyndigheden udfærdiger  

 ansættelsesbrev, skal for den udpegede ansøger foreligge:
 Stk. 2.  Er den, der ansættes, allerede tjenestemand i  

 staten, folkeskolen eller folkekirken, skal der foreligge ansættelsesbrev for  

 denne tjenestemandsansættelse, og oplysning om ansættelsesvilkår indhentes  

 fra den hidtidige ansættelsesmyndighed.
 § 21.  I ansættelsesbrevet angives stillingsbetegnelse  

 og ansættelsesområde, jf. § 9, stk. 1 og 2, ansættelsesform (ansættelse på  

 prøve, varig ansættelse eller ansættelse på åremål), jf. § 2, samt tidspunkt  

 for ansættelsen (den 1. i en måned). Ansættelsesbrevet forsynes med dato for  

 underskrivelsen.
 Stk. 2.  Ansættelsesbrev udfærdiges, så snart den i § 20  

 anførte dokumentation mv. foreligger.
 § 22.  Samtidig med fremsendelsen af ansættelsesbrevet  

 meddeles det i en følgeskrivelse tjenestemanden, efter hvilken lønramme, evt.  

 lønforløb, og med hvilken lønanciennitet den pågældende for tiden aflønnes,  

 og ved hvilken skole den pågældende indtil videre skal gøre tjeneste, eller  

 hvilket arbejdsområde den pågældende indtil videre skal varetage.
 Stk. 2.  Ved ansættelse i en primærkommune gives  

 meddelelse om ansættelsen til amtskommunen af hensyn til beregningen af den  

 pågældendes pensionsalder.
§ 23.  Er den, der ansættes, allerede tjenestemand i  

 folkeskolen, staten eller folkekirken, sendes meddelelse om ansættelsen til  

 den myndighed, under hvilken den pågældende er ansat.
Samtidig rekvireres en  

 kopi af sygedagslisten.
Stk. 2.  Meddelelse om ansættelsen bør gives senest en  

 måned før ansættelsestidspunktet.
Kan dette ikke overholdes, bør ansættelsen  

 udsættes, medmindre særlig aftale kan træffes mellem de pågældende  

 myndigheder.
Oprykning inden for samme stilling § 24.  Når en lærer i 2 år har oppebåret løn i  

 lønramme 21, og ansættelsesmyndigheden har taget stilling til vedkommendes  

 oprykning til lønramme 23 med stillingsbetegnelsen overlærer, jf. § l, stk. 2  

 og 5, i Undervisnings- og Forskningsministeriets cirkulære om klassificering  

 af tjenestemandsstillinger i folkeskolen, udfærdiges der ikke nyt  

 ansættelsesbrev.
 Stk. 2.  Tilsvarende gælder ved en lærers oprykning fra  

 lønramme 18 til lønramme 26 med stillingsbetegnelsen overlærer, samt ved en  

 småbørnslærerindes oprykning fra lønramme 13 til lønramme 17 og ved en  

 børnehaveklasseleders oprykning fra lønramme 11 til lønramme 16, jf. § l,  

 stk. 2, i ovennævnte cirkulære.
Stk. 3.  Ansættelsesmyndigheden underretter skriftligt  

 den pågældende om, at vedkommende fra det tidspunkt, anciennitetsbetingelsen  

 er opfyldt, er oprykket.
Ved en lærers oprykning til lønramme 23 (26)  

 meddeles tillige, at vedkommende fra samme tidspunkt benævnes overlærer.
 § 25.  Ved en lærers overgang fra ansættelsei  

 lønforløbet 13/21/23/24 til lønforløbet 18/26/28 eller ved en skoleleders  

 oprykning til en højere lønramme uden ændring i ansættelsesområde udfærdiges  

 der ikke nyt ansættelsesbrev, men tjenestemanden underrettes skriftligt om,  

 hvilken lønramme, evt. lønforløb, vedkommende fremtidig vil blive lønnet  

 efter, om eventuelt nyt tjenestested, samt ved en skoleleders oprykning om  

 eventuel ny stillingsbetegnelse.
Stk. 2.  For tjenestemænd, der overflyttes efter § 2,  

 stk. 3, i aftale af 15. august 1975 om ansættelsesområder for tjenestemænd,  

 udfærdiges der ikke nyt ansættelsesbrev, men det skal af en skrivelse til  

 tjenestemanden fremgå, i hvilken kommune og ved hvilket tjenestested den  

 pågældende fremtidig gør tjeneste, jf.
Undervisnings- og  

 Forskningsministeriets cirkulære om ansættelsesområder for folkeskolens  

 tjenestemænd.
Afsked § 26.  Afsked efter ansøgning foretages af  

 ansættelsesmyndigheden.
Uansøgt afsked foretages af Undervisnings- og  

 Forskningsministeriet, bortset fra uansøgt afsked på grund af svagelighed  

 eller ved opnået 70 års alder, der foretages af ansættelsesmyndigheden, jf.  

 folkeskolelovens § 39 a, stk. 5, og § 39 h, stk. 2.
Stk. 2.  Tjenestemænd på prøve afskediges ligeledes af  

 den ansættende myndighed, jf.
Undervisnings- og Forskningsministeriets  

 bekendtgørelse om ansættelse som tjenestemand på prøve i folkeskolen med  

 senere varig ansættelse for øje.
§ 27.  Tjenestemænd afskediges fra udgangen af den  

 måned, hvori de fylder 70 år, jf. tjenestemandslovens § 29. Det påhviler  

 ansættelsesmyndigheden at give den pågældende meddelelse om afskedigelsen  

 mindst 3 måneder forud for dette tidspunkt, jf.
Undervisnings- og  

 Forskningsministeriets cirkulæreskrivelse om afsked af tjenestemænd på grund  

 af helbredsbetinget utjenstdygtighed eller alder.
Undladelse af at overholde  

 fristen medfører ikke, at tidspunktet for afskedigelsen udskydes.
 § 28.  Tjenestemænd kan med 3 måneders varsel forlange  

 sig afskediget til udgangen af en måned, jf. tjenestemandslovens § 27.
 § 29.  En tjenestemand, der søger afsked på grund af  

 alder, efter at vedkommende er fyldt 60 år, skal indgive ansøgning om afsked  

 med mindst 3 måneders varsel.
 § 30.  Hvis der i forbindelse med afsked af en  

 tjenestemand opstår spørgsmål om ydelse af ventepenge eller rådighedsløn,  

 forelægges sagen for Undervisnings- og Forskningsministeriet med oplysning om  

 den pågældendes data (adresse, ansættelsesbrev med følgeskrivelse mv.) og  

 pensionsretlige stilling samt en redegørelse for sagen i øvrigt.
Særlige regler vedrørende timelærere, faste  

 vikarer, § 31.  Ansættelse af timelærere, faste vikarer,  

 vakancevikarer, årsvikarer (faglærere) samt månedslønnede og timelønnede  

 vikarer ved kommunens skolevæsen, hhv. amtskommunens skole- og  

 undervisningsvæsen, jf.
Undervisnings- og Forskningsministeriets cirkulære om  

 timelærere, vakancevikarer og vikarer i folkeskolen og cirkulære om  

 timelærere og vikarer ved den vidtgående specialundervisning i folkeskolen,  

 foretages af ansættelsesmyndigheden.
 Stk. 2.  Ledige stillinger som timelærer, fast vikar og  

 vakancevikar besættes efter offentligt opslag efter reglerne i kapitel 5.
 Stk. 3.  Ansættelse af en timelærer eller en  

 vakancevikar sker efter indstilling fra vedkommende skolebestyrelse efter  

 reglerne i kapitel 13.
 Stk. 4.  Før ansættelse af en timelærer, en fast vikar  

 (med læreruddannelse) eller en vakancevikar finder sted, skal der foreligge  

 bevis for den i medfør af folkeskolelovens § 27, stk. l, eller § 28 krævede  

 uddannelse samt for, at den pågældende er helbredsbedømt.
 § 32.  Der kan som timelærere endvidere ansættes  

 personer med særlige kvalifikationer til at undervise i enkelte fag, jf.  

 folkeskolelovens § 27, stk. 2.
 Stk. 2.  Ansættelse som timelærer efter stk. 1 kræver  

 mindst 2 års forudgående ansættelse i folkeskolen som årsvikar (faglærer).
 Stk. 3.  Undervisnings- og Forskningsministeriet kan i  

 særlige tilfælde tillade, at ansættelse sker, uden at kravet efter stk. 2 er  

 opfyldt.
§ 33.  Ansættelse af timelærere mfl., jf. § 31, stk.  

 l, og § 32, sker ved en skrivelse, hvori også anføres, ved hvilke(n) skole(r)  

 den pågældende indtil videre skal gøre tjeneste.
For månedslønnede vikarer  

 anføres tillige den periode, vikariatet forventes at ville strække sig over.
 Stk. 2.  Ansættelsesmyndigheden meddeler vedkommende  

 timelærer, faste vikar, vakancevikar eller årsvikar, hvilken lønanciennitet  

 der er fastsat for den pågældende.
 Stk. 3.  Ved ansættelse i en primærkommune af en  

 timelærer, en fast vikar (med læreruddannelse) eller en vakancevikar gives  

 meddelelse om ansættelsen til amtskommunen af hensyn til beregningen af den  

 pågældendes pensionsalder.
§ 34.  Afskedigelse af timelærere mfl., jf. § 31, stk.  

 l, og § 32, foretages af ansættelsesmyndigheden.
Timelærere mfl. afskediges  

 fra udgangen af den måned, hvori de fylder 70 år.
Afskedigelse i øvrigt sker  

 efter reglerne i de i § 31,stk. 1, nævnte regelsæt.
 Ikrafttræden mv.
 § 35.  Bekendtgørelsen træder i kraft den 1. februar  

 1991.
 Stk. 2.  Undervisnings- og Forskningsministeriets  

 cirkulære af 24. november 1977 om ansættelse og afskedigelse af tjenestemænd  

 m. fl. ved kommunernes og amtskommunernes skole- og undervisningsvæsen, som  

 ændret ved cirkulære af 8. marts 1978 og cirkulære af 16. juni 1981, ophæves.
Undervisnings- og Forskningsministeriet,  

 den 3. januar 1991 P.
M.
V.
