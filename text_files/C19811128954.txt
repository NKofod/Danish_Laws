 Med udgangspunkt i en konkret rigsrevisonsag henstilles det herved, at man  

 fremover i tilfælde, hvor der gives opsat pension efter §§ 24 - 26 i lov nr.  

 292 af 18. juni 1969 om tjenestemandspension, og hvor en del af den  

 persionsberettigedes ansættelsestid ligger forud for den 1. juli 1969,  

 skriftligt orienterer den pensionsberettigede om muligheden efter lovens §  

 37, stk. 1, for at få en del af pensionsbeløbet udbetalt.
 Samtidig bør den pågældende orienteres om størrelsen af den opsatte  

 pension med udregnet beløb, såvel for den situation, hvor en del af beløbet  

 udbetales, som for situationen, hvor der beregnes opsat pension for den fulde  

 tjenestetid.
 Efter anmodning fra rigsrevisonen henstilles det endvidere, at sager om  

 udbetaling efter § 37, stk. 1, indsendes til revision gennem direktoratet.
 I den konkrete sag, der har givet anledning til bemærkning fra  

 rigsrevisonen, blev en fængselsoverbetjent afskediget efter ansøgning i  

 forbindelse med en sag om spirituskørsel.
Den pågældende modtog meddelelse om, at han var berettiget til opsat  

 pension til udbetaling fra den 1. i måneden fra det fyldte 67. år samt en  

 beregning af den årlige ydelse.
Først efter forespørgsel orienterede man om  

 muligheden for delvis udbetaling efter tjenestemandspensionslovens § 37, stk.  

 1, men der blev ikke givet oplysning om, med hvilket beløb den opsatte  

 pension i så fald ville blive reduceret.
 E.B.
Janne Bohn-Willeberg Kriminalforsorgens anstalter.
