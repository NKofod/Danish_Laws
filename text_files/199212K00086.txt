Nr LSF 86 Forslag til Lov om ændring af lov om pension til statens tjenestemænd m.v.  

 i Grønland Fremsat af finansministeren (Henning Dyremose) den 5. november 1992 Vedtaget ved tredjebehandling den 11. december 1992 Lov nr. 1002 af 19/12/1992 § 1 I lov om pension til statens tjenestemænd m.v. i Grønland, jf.  

 lovbekendtgørelse nr. 575 af 5. august 1991, foretages følgende ændringer:
 1. § 4, stk. 1, affattes således:
»En tjenestemands pensionsgivende lønindtægt er lønnen på det opnåede  

 skalatrin forøget med eventuelt personligt pensionsgivende tillæg i henhold  

 til § 50 i lov om statens tjenestemænd i Grønland.
Ved pensionering pr. 1.  

 april 1991 eller senere indgår et eventuelt generelt tillæg i  

 pensionsberegningen.
Finansministeren fastsætter efter indhentet udtalelse  

 fra Lønningsrådet, med hvilken vægt det generelle tillæg indgår i  

 pensionsberegningen.« 2. § 13, stk. 1, affattes således:
»Når en tjenestemand pensioneres, bliver hans børn berettigede til  

 børnepensionstillæg.« 3. § 15 affattes således:
» § 15. Retten til børnepension og børnepensionstillæg efter §  

 13 vedvarer indtil barnets fyldte 21. år.« 4. I § 23, stk. 4, 1. pkt., ændres »udgør« til:  

 »udgjorde«.
 5. I § 23, stk. 4, indsættes efter 1. pkt. som nyt punktum:
»Bestemmelsen gælder dog ikke børnepensionstillæg.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra 1. april 1991 bortset fra § 1, nr. 2 og 5, der  

 har virkning fra 1. januar 1993.
 Stk. 2. § 1, nr. 3, finder anvendelse for børn, der ikke er fyldt  

 18 år den 1. april 1991.
Stk. 3. Børnepension og børnepensionstillæg, der ved lovens  

 ikrafttræden er bevilget forlænget ud over barnets fyldte 18. år, kan af  

 finansministeren forlænges ud over det fyldte 21. år, hvis barnets uddannelse  

 ikke er afsluttet på dette tidspunkt og forholdene taler derfor.
Forlængelsen  

 vil kun kunne bevilges i yderligere 1 år og ikke ud over den 31. december  

 1993, medmindre forlængelse ud over denne dato allerede er bevilget.
Oprindeligt fremsat forslag § 1 I lov om pension til statens tjenestemænd m.v. i Grønland, jf.  

 lovbekendtgørelse nr. 575 af 5. august 1991, foretages følgende ændringer:
 1. § 4, stk. 1, affattes således:
»En tjenestemands pensionsgivende lønindtægt er lønnen på det opnåede  

 skalatrin, forøget med eventuelt personligt pensionsgivende tillæg i henhold  

 til § 50 i lov om statens tjenestemænd i Grønland.
Ved pensionering pr. 1.  

 april 1991 eller senere indgår et eventuelt generelt tillæg i  

 pensionsberegningen.
Finansministeren fastsætter efter indhentet udtalelse  

 fra Lønningsrådet, med hvilken vægt det generelle tillæg indgår i  

 pensionsberegningen.« 2. § 13, stk. 1, affattes således:
»Når en tjenestemand pensioneres, bliver hans børn berettigede til  

 børnepensionstillæg.« 3. § 15 affattes således:
» § 15. Retten til børnepension og børnepensionstillæg efter §  

 13 vedvarer indtil barnets fyldte 21. år.« 4. I § 23, stk. 4, 1. pkt., ændres »udgør« til  

 »udgjorde«.
 5. I § 23, stk. 4, indsættes efter 1. pkt. som nyt pkt.:
»Bestemmelsen gælder dog ikke børnepensionstillæg.« 2. pkt. bliver herefter 3. pkt.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. april 1991 bortset fra § 1, nr. 2 og 5, der har virkning fra  

 1. januar 1993.
 Stk. 2. § 1, nr. 3, finder anvendelse for børn, der ikke er fyldt  

 18 år den 1. april 1991.
 Stk. 3. Børnepension og børnepensionstillæg, der ved lovens  

 ikrafttræden er bevilget forlænget ud over barnets fyldte 18. år, kan af  

 finansministeren forlænges ud over det fyldte 21. år, hvis barnets uddannelse  

 ikke er afsluttet på dette tidspunkt, og forholdene taler derfor.  

 Forlængelsen vil kun kunne bevilges i yderligere 1 år og ikke ud over den 31.  

 december 1993, medmindre forlængelse udover denne dato allerede er bevilget.
Bemærkninger til lovforslaget Almindelige bemærkninger Der har vist sig behov for at ændre den grønlandske  

 tjenestemandspensionslov som følge af overenskomstforliget indgået 13.  

 september 1991.
 Det var et led i overenskomstforliget for Grønland, at finansministeren  

 skulle søge loven ændret dels for så vidt angår beregningen af pensioner til  

 tjenestemænd i lønramme 35-40, dels for så vidt angår reglerne om  

 børnepension og børnepensionstillæg efter det fyldte 18. år.
 De foreslåede ændringer svarer til dem, der er gennemført i 1990 og 1991  

 for tjenestemænd i staten, folkeskolen og folkekirken i Danmark som følge af  

 overenskomstforligene i 1989 og 1991.
 Forslagene (L 151 i 1989-90 og L 201 i 1990-91) blev gennemført ved lov  

 nr. 383 af 13. juni 1990 og ved lov nr. 383 af 6. juni 1991 om ændring af lov  

 om tjenestemandspension.
Forslaget medfører således, at loven svarer til den gældende danske  

 tjenestemandspensionslov, jf.
Finansministeriets lovbekendtgørelse nr. 573 af  

 5. august 1991.
 Forslaget om en fast aldersgrænse for udbetaling af børnepension og  

 børnepensionstillæg indebærer en administrativ forenkling.
Forslagene medfører årlige merudgifter, der anslås at være ca. 15.750 kr.  

 henholdsvis ca. 10.500 kr.
Disse merudgifter er finansieret af  

 organisationernes pulje.
Lovforslaget har været forelagt Grønlands Hjemmestyre, De grønlandske  

 kommuners Landsforening og Statsministeriet.
Endvidere har lovforslaget i  

 medfør af § 44 i lov om statens tjenestemænd i Grønland været forhandlet med  

 Centralorganisationernes Fællesudvalg.
Bemærkninger til lovforslagets enkelte bestemmelser Til § 1 Til nr. 1 Pensionerne til lønrammerne 35-40 er begrænset ved, at en relativ stor del  

 af de faste løndele, herunder generelle tillæg, ikke indgår i  

 pensionsberegningen.
For lønramme 40 gælder desuden, at den sidste del af  

 grundlønnen ikke indgår i beregningen.
 For tjenestemænd, der pensioneres 1. april 1991 og senere, er det  

 hensigten, at pensionen beregnes af hele grundlønnen i lønramme 40, og at de  

 generelle tillæg til lønnen i lønrammerne 35-40 indgår i pensionsberegningen.
Forslaget indebærer, at begrænsningen i § 4, stk. 1, for pensioner i  

 lønramme 40 ophæves.
Samtidig foreslås, at der i § 4, stk. 1, indsættes en  

 bestemmelse om, at det generelle tillæg er pensionsgivende ved pensioneringer  

 pr. 1. april 1991 og senere.
 Hvilken vægt det generelle tillæg skal have ved pensionsberegningen,  

 fastsættes af finansministeren efter indhentet udtalelse fra Lønningsrådet.  

 Der tænkes fastlagt en faktor for hver lønramme, der teknisk forhøjer den  

 numeriske værdi af det generelle tillæg til brug for pensionsberegningen.
 Endelig er det foreslået præciseret, at udtrykket »eventuelt  

 personligt pensionsgivende tillæg« omfatter tillæg ydet i henhold til §  

 50 i lov om statens tjenestemænd i Grønland.
Til nr. 2 Efter de gældende regler udbetales børnepensionstillæg som et tillæg til  

 en pensioneret tjenestemands egenpension for hvert berettiget barn.  

 Børnepension udbetales til en afdød tjenestemands børnepensionsberettigede  

 børn.
Børnepensionstillægget varierer - på grund af beregningsreglerne -  

 mellem 7.421,05 kr. og 17.245,84 kr. (satser pr. 1. april 1992) pr. barn.  

 Børnepension udgør 17.245,84 kr. pr. barn, dog 34.491,68 kr. for  

 forældreløse.
 Ændringen betyder, at børnepensionstillægget for fremtiden vil blive  

 udbetalt til barnet og ikke til den pensionerede tjenestemand.
Samtidig fastsættes børnepensionstillægget i alle tilfælde til eet beløb,  

 der med satserne pr. 1. april 1992 udgør 7.421,05 kr., se bemærkningerne til  

 nr. 5. Dette medfører, at den samlede ydelse til visse pensionister vil være  

 mindre efter omlægningen.
I tilfælde, hvor barnet og  

 tjenestemandspensionisten bor sammen, kompenseres dette imidlertid af, at  

 husstanden må formodes at få en samlet skattebesparelse ved, at barnet bliver  

 selvstændigt skattepligtig af beløbet.
 Når barnet og tjenestemandspensionisten ikke er i samme husstand, men  

 tjenestemandspensionisten betaler børnebidrag, medfører forslaget, at barnet  

 får såvel børnepensionstillæg som børnebidrag.
Til nr. 3 Forslaget indebærer, at børnepension og børnepensionstillæg fremover i  

 alle tilfælde ydes indtil det 21. år.
 Efter gældende regler ydes børnepension og børnepensionstillæg indtil  

 barnets fyldte 18. år.
 Efter hidtidig praksis kan fortsat børnepension eller børnepensionstillæg  

 bevilges ud over det 18. år, hvis barnet fortsat er under uddannelse, og hvis  

 hverken barnets eller forældrenes indtægt overstiger visse grænser.
 Bestemmelsen har virkning for børn, der fylder 18 år 1. april 1991 eller  

 senere, og for børn, der ved lovens ikrafttræden får udbetalt forlænget  

 børnepension eller børnepensionstillæg.
Til nr. 4 og 5 Forslaget indebærer, at det udbetalte beløb i børnepensionstillæg i de  

 fleste tilfælde vil være det samme som før, uanset omlægningen fra en ydelse  

 til egenpensionisten til en selvstændig ydelse til barnet.
 Hidtil har børnepensionstillæg kun fået tillagt hele eller en del af  

 dyrtidstillægget, hvis tjenestemandspensionen inkl. børnepensionstillægget  

 har været så lille, at den har været procentvis dyrtidsreguleret.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning fra 1. april 1991, bortset fra § 1, nr. 2 og 5,  

 der har virkning fra 1. januar 1993.
Den foreslåede overgangsbestemmelse i stk. 3 har til formål at sikre, at  

 børnepensionsberettigede over 21 år, der har indstillet sig på de gældende  

 regler, får en rimelig tid til at omstille sig.
Ingen vil få mindre end et  

 år, og de få, der allerede nu har fået tilsagn om forlængelse af  

 børnepensionen til et tidspunkt efter 31. december 1993 under forudsætning  

 af, at betingelserne fortsat er opfyldt, vil ikke blive frataget den gunstige  

 retsstilling.
Dog vil den selvstændige udbetaling af børnepensionstillæg til  

 barnet have virkning fra 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om pension til statens tjenestemænd m.v. i Grønland, jf.  

 lovbekendtgørelse nr. 575 af 5. august 1991, foretages følgende ændringer:
 1. § 4, stk. 1, affattes således:
»En tjenestemands pensionsgivende lønindtægt er lønnen på det opnåede  

 skalatrin, forøget med eventuelt personligt pensionsgivende tillæg i henhold  

 til § 50 i lov om statens tjenestemænd i Grønland.
Ved pensionering pr. 1.  

 april 1991 eller senere indgår et eventuelt generelt tillæg i  

 pensionsberegningen.
Finansministeren fastsætter efter indhentet udtalelse  

 fra Lønningsrådet, med hvilken vægt det generelle tillæg indgår i  

 pensionsberegningen.« § 4. En tjenestemands pensionsgivende lønningsindtægt er lønnen på  

 det opnåede løntrin, forøget med eventuelt personligt pensionsgivende tillæg.  

 Lønningsindtægt, der overstiger 73.000 kr. kommer dog ikke i betragtning ved  

 pensionsberegning.
 2. § 13, stk. 1, affattes således:
»Når en tjenestemand pensioneres, bliver hans børn berettigede til  

 børnepensionstillæg.« § 13. En pensioneret tjenestemand er berettiget til  

 børnepensionstillæg for børn, over for hvem han har forsørgelsespligt.
Stk. 2. - - - 3. § 15 affattes således:
» § 15. Retten til børnepension og børnepensionstillæg efter §  

 13 vedvarer indtil barnets fyldte 21. år.« § 15. Retten til pension efter § 13 vedvarer indtil barnets fyldte  

 18. år.
Hvis barnets uddannelse ikke er afsluttet på dette tidspunkt og  

 forholdene taler derfor, kan finansministeren dog tillade, at der ydes hel  

 eller delvis pension, indtil uddannelsen er afsluttet.
 4. I § 23, stk. 4, 1. pkt., ændres »udgør« til  

 »udgjorde«.
§ 23. - - - Stk. 4. Til pensioner og til efterindtægt, jf. kapitel 1-4, til  

 ventepenge og rådighedsløn og til pensioner efter kapitel 5, der er opsat 1.  

 oktober 1985 og senere, ydes dyrtidstillæg på i alt 49.712,00 kr. årligt, dog  

 maksimalt det kronebeløb, som dyrtidstillægget udgør pr. 1. oktober 1985, jf.  

 stk. 3. Til pensioner efter kapitel 5, der er opsat før 1. oktober 1985, ydes  

 det dyrtidstillæg, som blev beregnet på fratrædelsestidspunktet.
 5. I § 23, stk. 4, indsættes efter 1. pkt. som nyt pkt.:
»Bestemmelsen gælder dog ikke børnepensionstillæg.« 2. pkt. bliver herefter 3. pkt.
§ 23. - - - Stk. 4. Til pensioner og til efterindtægt, jf. kapitel 1-4, til  

 ventepenge og rådighedsløn og til pensioner efter kapitel 5, der er opsat 1.  

 oktober 1985 og senere, ydes dyrtidstillæg på i alt 49.712,00 kr. årligt, dog  

 maksimalt det kronebeløb, som dyrtidstillægget udgør pr. 1. oktober 1985, jf.  

 stk. 3. Til pensioner efter kapitel 5, der er opsat før 1. oktober 1985, ydes  

 det dyrtidstillæg, som blev beregnet på fratrædelsestidspunktet.
