Erstatningsansvarslovens § 26  tortgodtgørelse ved forbrydelser mod kønssædeligheden m.v., nævnets j.nr. 11-520-19379 Skadevolder, som var ansøgers biologiske far, blev af retten straffet med bl.a. fængsel i 10 år for overtrædelse af straffelovens § 210, stk. 1, jf. stk. 3, § 222, stk. 2, og dels stk. 3, jf. stk. 1, jf. til dels § 224, § 230 samt § 232, ved i perioden, hvor ansøger var ca. 15 måneder til ca. 7 ½ år, gentagne gange at have haft samleje og anden kønslig omgængelse end samleje med ansøger (forhold 1). Retten bemærkede i sin begrundelse, at det første samleje havde fundet sted, da ansøger var 5 år og 9 måneder.
Skadevolder blev desuden dømt for i samme periode at have krænket ansøgers blufærdighed, ligesom han blev dømt for under særligt skærpende omstændigheder systematisk at have optaget utugtige fotografier og film af ansøger med henblik på salg eller anden udbredelse.
Skadevolder blev desuden dømt for at være i besiddelse af børnepornografisk materiale i form af ikke under 900.000 utugtige billeder og filmsekvenser af personer under 18 år, herunder ikke under 1.100 billeder og ikke under 48 filmsekvenser af ansøger optaget i perioden, hvor ansøger var mellem 15 måneder og 7 år gammel i forbindelse med, at han krænkede hende seksuelt (forhold 2).
Ansøger havde i retten krævet 200.000 kr. i godtgørelse.
Skadevolder anerkendte kravene.
Nævnet tilkendte ansøger godtgørelse i overensstemmelse med kravene.
