Nr BTB 35 Betænkning over Forslag til folketingsbeslutning om udarbejdelse af en  

 hvidbog om Danmark og EF's indre marked   

 Nr B 35 1988-89, 1. samling Afgivet af Markedsudvalget Afgivet: 19890526 Udvalget har behandlet beslutningsforslaget i underudvalget og i hele udvalget i nogle møder og har herunder stillet et spørgmsål til udenrigsministeren, som denne har besvaret skriftligt.
Udvalgets spørgsmål og ministerens besvarelse heraf er optrykt som bilag til betænkningen.
 Herefter indstiller et flertal (Socialdemokratiets, Det  

 Konservative Folkepartis, Venstres, Fremskridtspartiets og Det Radikale  

 Venstres medlemmer af udvalget) forslaget til forkastelse.
 Et mindretal (Centrum-Demokraternes og Kristeligt Folkepartis medlemmer af  

 udvalget) indstiller forslaget til vedtagelse uændret.
 Et andet mindretal (Socialistisk Folkepartis medlemmer af udvalget)  

 indstiller forslaget til vedtagelse uændret, idet det ønsker at udtale  

 følgende:
Efter mindretallets opfattelse bruges og især misbruges henvisninger til  

 EF's indre marked til megen usaglig information.
Specielt har en række  

 erhvervsorganisationer og borgerlige politikere benyttet EF's indre marked  

 til at begrunde deres egne, borgerlige synspunkter.
At uafhængige undersøgelser - på linje med dem, SF har ønsket med dette  

 forslag - betyder en højnelse af debatniveauet, viser de økonomiske vismænds  

 redegørelse om EF's indre marked.
Her hæfter mindretallet sig bl.a. ved:
- EF-Kommissionens skøn over vækstgevinsten ved realiseringen af det indre  

 marked er klart overvurderet.
Der vil komme en beskeden stigning i den  

 økonomske aktivitet, men i Danmark kan aktiviteten lige så godt falde som  

 stige.
 - EF tvinger ikke Danmark til at sænke indkomstbeskatningen, som ikke er  

 højere i Danmark end i flere andre EF-lande.
 - Skattetrykket i Danmark er ikke højere end i flere andre lande.
 - Forudsætningen for at opretholde de nuværende punktafgifter er, at  

 grænsen opretholdes.
 Der er i Danmark stadig et voldsomt behov for at få yderligere information  

 og forskellige, mere uafhængige vurderinger end den information, regeringen  

 giver.
 I den forbindelse undrer mindretallet sig over, at regeringen tillader sig  

 at svare så hovent, som det fremgår af optrykte svar til udvalget.
SF har i udvalget og i det af Markedsudvalget nedsatte underudvalg  

 arbejdet hårdt på at skaffe flertal ved at ændre i selve konstruktionen i  

 forslaget og har foreslået nye modeller for at nå de samme mål.
Derfor er  

 mindretallet også skuffet over, at det ikke har været muligt at skaffe større  

 tilslutning til hvidbogsideen, der fra starten blev modtaget meget positivt i  

 fagbevægelsen, i andre politiske partier og i nogle erhvervsorganisationer.
Grove (KF) fmd.
Flemming Hansen (KF) Jette Thomsen (KF) Kent Kirk (KF)  

 Bjørn Elmquist (V) Niels Anker Kofoed (V) Annette Just (FP) Larsen-Ledet (RV)  

 Duetoft (CD) Svend Andersen (S) Risgaard Knudsen (S) Ivar Nørgaard (S)  

 nfmd.
Arne Jensen (S) Birte Weiss (S) Bjørn Westh (S) Gade (SF) Holger K.  

 Nielsen (SF) Bilag Et af udvalgets spørgsmål til udenrigsministeren samt dennes svar herpå Spørgsmål:
 Regeringen bedes opstille en liste over de problemstillinger vedrørende  

 Danmark og EF's indre marked (de 10 vigtigste), som den anser for væsentligt  

 at få undersøgt og belyst i en samlet form.
 Svar:
 Regeringen finder, at en belysning som den, der refereres til i  

 spørgsmålet, sker dels i forbindelse med regeringens informationskampagne om  

 det indre marked, dels i forbindelse med behandlingen af sager i Folketingets  

 Markedsudvalg, herunder proceduren vedrørende forslag inden for det indre  

 marked, jf. § 7 i Folketingets Markedsudvalgs beretning af 14. november 1986,  

 hvorefter visse forslag gøres til genstand for behandling i folketingssalen,  

 svarende til førstebehandling af lovforslag.
