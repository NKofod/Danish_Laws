Betænkning afgivet af Boligudvalget den 9. december 2003 Betænkning over Forslag til lov om  

 ændring af lov om andelsboligforeninger og andre boligfællesskaber, lov om  

 individuel boligstøtte, lov om midlertidig regulering af boligforholdene og  

 forskellige andre love (Konsekvensændringer som følge af lov om byfornyelse og  

 udvikling af byer) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. november 2003 og var til 1.  

 behandling den 20. november 2003. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 3 møder.
Sammenhæng med andre lovforslag Lovforslaget har været behandlet sammen med forslag til lov om  

 byfornyelse og udvikling af byer (lovforslag nr.
L 73).
Høring Økonomi- og erhvervsministeren har oplyst, at lovforslaget, der  

 er et følgeforslag til forslag til lov om byfornyelse og udvikling af byer  

 (lovforslag nr.
L 73), på den baggrund ikke har været sendt i særskilt  

 høring,  

 jf. alm. del  bilag 4.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Praktiserende Arkitekters Råd, Foreningen af  

 Rådgivende Ingeniører og Rejsearbejdere for Retfærdig Skattelovgivning.
 Økonomi- og erhvervsministeren har over for udvalget kommenteret  

 de skriftlige henvendelser.
Spørgsmål Udvalget har stillet 2 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det  

 under nr. 1 stillede ændringsforslag og imod det under nr. 2 stillede  

 ændringsforslag.
Socialdemokratiets medlemmer af udvalget ser med stor bekymring,  

 men også undren på, at regeringen med forslaget her totalt løber fra de af  

 statsministeren afgivne løfter til lejerne om, at netop statsministeren var  

 garanten for, at lejerne også under en borgerlig regering ingen grund havde  

 til  

 at føle sig utrygge.
Regeringen ville ikke ændre på huslejereguleringen til  

 ugunst for lejerne, var statsministerens svar her i Folketinget den 26.  

 februar  

 2003.
Det samlede resultatet af L 73 og L 74 er for det første store  

 huslejestigninger.
Som om det ikke var nok, tillader regeringen sig at føje  

 spot til skade ved samtidig at fjerne lejernes retskrav på boligstøtte efter  

 byfornyelsesreformen på de første 155 kr. pr. m  

  

 2  

  

 . Regeringen gør sig  

 end ikke den sociale overvejelse at levne et håb for den del af befolkningen,  

 der har en meget lav indkomst, ved at sikre en indkomstuafhængig boligstøtte.  

 Dertil kommer, at regeringen oveni i kraft af L 77 og L 78 åbenbart har  

 fundet,  

 at det er nødvendigt at klemme lejerne yderligere ved også i disse to forslag  

 at forringe boligstøtten.
 Det kan konstateres, at regeringen klart har begået løftebrud  

 over for landets lejere.
 Afslutningsvis skal i øvrigt henvises til Socialdemokraternes  

 betænkningsbidrag til L 73, hvori findes mere generelle bemærkninger til den  

 foreslåede byfornyelsesreform.
Socialistisk  

 Folkepartis medlem af udvalget finder de massive forringelser af byfornyelsen  

 helt uacceptable.
Ikke alene har regeringen med støtte fra Dansk Folkeparti,  

 Kristendemokraterne og det Radikale Venstre nu for tredje år i træk beskåret  

 byfornyelsen til et niveau, der nu er tæt på en fjerdedel af niveauet for få  

 år  

 siden.
Det er i sig selv slemt nok set i lyset af de mere end 100.000  

 boliger,  

 der fortsat mangler basale fornødenheder som f.eks. bad, toilet, centralvarme  

 eller ordentlig isolering.
Men  

 med det foreliggende lovforslag forværres byfornyelsen voldsomt.
Lejerne kan  

 se  

 frem til højere huslejer samt mindre og mere usikker hjælp til at betale  

 forhøjelserne.
Lejernes indflydelse på byfornyelsen elimineres.
Dermed har  

 regeringen med sine støttepartier sendt en massiv regning videre til lejerne,  

 som samtidig mister muligheden for at sige fra.
Det er dybt usympatisk   

 ikke  

 mindst i en tid, hvor lejerne også i mange andre sammenhænge er jaget vildt.
Endelig  

 betyder reformen, at kommunernes muligheder for at kræve forfaldne ejendomme  

 byfornyet forsvinder.
Dermed fjernes den sidste rest af retssikkerhed for  

 lejerne, der helt og aldeles er prisgivet udlejernes luner, mens lejerne selv  

 betaler regningen.
Forslaget betyder mindre byfornyelse, højere huslejer og  

 nul  

 lejerindflydelse.
Socialistisk Folkeparti vil stemme imod forslaget.
 Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget bemærker, at det er  

 Enhedslistens opfattelse, at regeringen, Det Radikale Venstre og Dansk  

 Folkeparti med dette lovforslag afskaffer »byfornyelsen«, som vi kender den.
Tidligere har byfornyelsen været baseret på en slags   

 socialdemokratisk  social kontrakt.
Samfundet gik ind med støtte til de  

 udlejere, der ikke kunne finde ud af at vedligeholde deres ejendomme.
Til  

 gengæld blev lejerne sikret mod for høje huslejestigninger og fik en vis  

 indflydelse på de ting, der skulle ske med deres bolig.
Den tidligere SR-regering udhulede selv denne kontrakt.
Nu river  

 den borgerlige regering den helt i stykker.
 I lovforslaget fjernes alle lejernes rettigheder, og samtidig  

 får ejerne ret til at hæve huslejen, idet huslejeloftet for byfornyede  

 ejendomme bortfalder.
 De massive huslejeforhøjelser, der kan ventes sammen med  

 forbedringer af ejendommene, vil jage de nuværende lejere ud af  

 lejlighederne.  

 I forvejen har flere kommuner brugt byfornyelsen til at skifte beboerne ud.  

 Med  

 regeringens forslag er det stensikkert, at de mennesker, der bor i noget møg,  

 ikke har en chance for at komme til at bo i de nye lejligheder.
 Den forventelige store huslejestigning viser, at når  

 statsministeren i Folketingets spørgetid den 26. februar 2003 ved besvarelsen  

 af spørgsmål S 2117 udtaler, at han ikke vil lave ændringer til ugunst for  

 lejerne, og de har derfor »ingen som helst grund til at føle sig utrygge ved  

 regeringens overvejelser på huslejeområdet«, ja, så er det intet mindre end  

 en  

 sandhed med modifikationer  eller endnu et løftebrud.
 Grundlæggende er det ejernes manglende vedligeholdelse, der er  

 skyld i behovet for byfornyelse.
Fremover vil den blinde tro på, at markedet kan forbedre de  

 mange tusinde dårlige boliger i f.eks.
København, herske.
Kommunerne fratages deres mulighed for at gribe ind over for  

 husejere, der lader stå til.
Det står til gengæld kommunerne frit for at give  

 ejerne kontant støtte  dog uden at kunne stille betingelser.
Aftalt boligforbedring for andelsboliger (og ejerboliger)  

 afskaffes.
Kun meget begrænset støtte til udvendig vedligeholdelse  

 fortsættes.
 Det pakkes så ind i lidt ideologisk tågesnak om selv at være  

 ejer og baseres på, at regeringen og deres støttepartier tror, at  

 andelsboligerne er i meget bedre stand end private ejendomme.
 København har 90.000 private andelsboliger, næsten alle er fra  

 før 1950, og behovet for byfornyelse her overstiger behovet i den private  

 sektor. 41 pct. af byfornyelsesrammen er hidtil anvendt på andelsboliger.
 Forringelsen af andelsboligernes vilkår er i direkte modstrid  

 med den erklærede hensigt om at målrette støtten til de dårligste ejendomme.
 Lovforslaget vidner om, at flertallet ikke har mindste anelse  

 om, hvordan virkeligheden ser ud.
 De dårligste ejendomme vil stå tilbage; kommunernes magtmiddel   

 »rådeover«-bestemmelsen  afskaffes; huslejerne vil stige kolossalt.
Enhedslisten mener, at en sund og god bolig er en menneskeret.  

 Det er en samfundsopgave at sikre, at beboerne ikke skal lide under ejernes  

 manglende vedligeholdelse.
Dette lovforslag vil medføre  

    

  

 det stik modsatte, og det kan Enhedslisten  

 ikke støtte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 økonomi- og erhvervsministeren  

  

 , tiltrådt af et  

  

 flertal  

  

 (udvalget med undtagelse af EL):
Til § 4 1)  

  

 Efter nr. 3 indsættes som nyt  

 nummer:
»01.  

  

 I  

  

 § 7 g  

  

 ændres »§ 5, stk. 13« til: »§ 5,  

 stk. 14«.« [Konsekvensrettelse] Af  

 	  

    

  

 økonomi- og erhvervsministeren  

  

 , tiltrådt af et  

  

 flertal  

  

 (V, DF, KF, RV og KD):
Til § 7 2)  


  

 Nr.  

 4  

  

 affattes således:
 »4  

  

 . I  

  

 § 61  

  

 indsættes som  

  

 stk. 4:
»Stk. 4.  

  

 De udgifter,  

 som staten har afholdt til støtte til vedligeholdelsesarbejder i  

 udlejningsejendomme  

 efter § 19, stk. 2, i lov om byfornyelse og udvikling af byer, kan staten  

 uanset bestemmelsen i stk. 1, sidste pkt., forlange refunderet af  

 Grundejernes  

 Investeringsfond i et omfang, der nærmere fastlægges i en aftale mellem  

 staten  

 og Grundejernes Investeringsfond.
For 2004-2007 udgør refusionen fra  

 Grundejernes Investeringsfond 50 mio. kr. årligt.«« [Grundejernes Investeringsfonds muligheder for at foretage  

 kapitalindskud i sanerings- og byfornyelsesselskaber, som er løst fra  

 godkendelsen, udgår] Bemærkninger Til nr. 1 Den under nr. 1 foreslåede ændring er en konsekvens af  

 indsættelsen af et nyt stk. 5 i § 5 i lov om andelsboligforeninger og andre  

 boligfællesskaber.
Til nr. 2 I den foreslåede affattelse af § 61, stk. 1-5, i lov om  

 midlertidig regulering af boligforholdene, jf. forslagets § 7, nr. 4, er der  

 bestemmelser om bl.a.
Grundejernes Investeringsfonds muligheder for at  

 foretage  

 kapitalindskud i sanerings- og byfornyelsesselskaber, der efter ansøgning er  

 blevet løst fra godkendelsen.
Disse bestemmelser foreslås at udgå, således at  

 den hidtil gældende retstilstand opretholdes.
Grundejernes Investeringsfond  

 kan  

 herefter som hidtil alene foretage kapitalindskud i godkendte sanerings- og  

 byfornyelsesselskaber.
Inge‑Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 74 Bilagsnr.
