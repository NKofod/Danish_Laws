Værdiansættelse  

 af unoteret selskab B er i forbindelse  

 med sin ansættelse i selskabet A A/S blevet tilbudt at købe for kr. 26.000  

 aktier i selskabet, og B erhverver aktieposten fra selskabet i forbindelse  

 med  

 en aktieudvidelse fra selskabets side.
 Nedenfor nævnte  

 forhold er taget i betragtning ved beregning af den aktuelle kurs.
 A A/S er et  

 software- og analysefirma, der bl.a. tilbyder online  

 spørgeskemaundersøgelser,  

 dels i form af konsulentvirksomhed, dels via salg af en software online, hvor  

 alt foregår via internettet.
Baggrund I september 2000  

 købte venturefirmaet C A/S aktier i A A/S til kurs 666. I forbindelse med  

 kapitalindskuddet blev virksomheden omdannet til et aktieselskab, og  

 indskuddet  

 skete med en forventning om, at A A/S kunne blive et hurtigt voksende  

 dotcom-firma.
Forventningerne om et hurtigt voksende firma var meget udbredt  

 i  

 den periode, og der var ifølge B ikke noget odiøst i, at de fremlagte  

 forretningsplaner var baseret på en forventet efterspørgsel versus konkrete  

 resultater.
Forretningsplanen blev præsenteret for C A/S maj 2000 på de  

 indledende møder.
 Der er ikke  

 lykkedes A A/S at leve op til de salgsmål, der var budgetteret med i  

 forretningsplanen fra 2000, hvor selskabet fik et underskud på ca. kr. -  

 225.000. Budgettet var at skabe en omsætning på kr. 3.750.000 i 2001, men den  

 realiserede omsætning blev på ca. kr. 550.000 i 2001. Årets resultat før skat  

 for 2001 udgør ligeledes et negativt resultat på kr. - 620.186.
 Aktiens indre  

 værdi for regnskabsåret 2000 udgjorde 974.000 * 100 / 500.000 = 195. Den  

 forventedes ifølge B at blive under 100 i regnskabet for år 2001. Faktiske  

 indre værdi for aktierne udgjorde 353.865 * 100 / 500.000 = 70.
Det generelle  

 marked I løbet af år 2000  

 og 2001 faldt IT- og internetaktierne generelt meget kraftigt, og nogle af de  

 selskaber, der delvist minder om A A/S, faldt ifølge B med mere end 95 %. B  

 har  

 som eksempler herpå fremhævet nogle selskaber og deres generelle kursfald.
B har ligeledes  

 fremsendt materiale med oversigter over puljeafkast for IT-aktier i PFA og  

 Bank  

 Invest, som ligeledes er selskaber, som befinder sig i samme branche.  

 Oversigterne illustrerer udviklingen over de sidste fem år.
Disse  

 henvisninger,  

 som efter hans opfattelse ikke er opløftende, kan efter hans overbevisning  

 med  

 fordel bruges som grundlag for en vurdering.
 Han har hertil henvist  

 til, at det ikke er KFX-indexet, men det amerikanske Nasdac, der gælder for  

 IT-virksomheder, man bør kigge på - og her er kurserne generelt faldet.
 Ved ansættelse af  

 kursværdien for aktierne er det derfor B´s opfattelse, at der også bør tages  

 hensyn til ovenstående.
Aktionæroverenskomst Der er mellem de  

 nuværende parter, D og E, begge med en besiddelse af en andel på 32,5 % af  

 selskabets  

 samlede aktiekapital, samt C A/S, som besidder de resterende 35 %, den 1.  

 oktober  

 2000, indgået en aktionæroverenskomst om parternes besiddelse af aktier i A  

 A/S.
 Overenskomsten  

 skal i forholdet mellem parterne omfattet heraf til enhver tid være gældende  

 forud for selskabets vedtagter og tidligere eller samtidige aftaler mellem  

 parterne indbyrdes og mellem parterne og selskabet.
Selskabets  

 aktiebreve skal jf. overenskomsten i det omfang, der udstedes aktier, bære  

 påtegning  

 om, at der mellem aktionærerne er indgået aktionæroverenskomst, der har  

 indflydelse på aktierettighederne.
Det fremgår ligeledes om aktieovergang, at  

 salg eller anden overdragelse af aktier i selskabet til tredjemand skal ske  

 på  

 betingelse af, at denne er berettiget og forpligtet til at tiltræde  

 aktionæroverenskomsten  

 som part.
 B har hertil  

 bekræftet, at han ved erhvervelse af aktieposten vil være omfattet af  

 overenskomsten.  

 Det bemærkes i den forbindelse, at der ikke af overenskomsten fremgår  

 bestemmelser om muligheden for fravigelse heraf.
 Det fremgår blot,  

 at parterne er enige om at genforhandle overenskomsten og søge den ændret,  

 såfremt  

 væsentlige forhold tilsiger dette.
 Det fremgår  

 endvidere om aktieovergang, at uanset vedtægternes bestemmelser om  

 omsættelighed  

 kan ingen af parterne på nogen måde overdrage, overføre eller lade deres  

 aktier  

 overgå helt eller delvist, herunder ved salg, pantsætning eller  

 kreditorforfølgning, bortset fra dispositioner gennemført i overensstemmelse  

 med bestemmelserne.
 Ingen part kan  

 (dog undtagelser) på nogen måde overdrage, overføre eller lade deres aktier  

 overgå til eje, herunder gave eller på anden måde uden først at have tilbudt  

 den pågældende aktiepost til de øvrige parter i forhold til deres  

 aktiebesiddelse i selskabet og til den kurs og på de vilkår, som en seriøs,  

 navngiven og af parterne og selskabet uafhængig tredjemand har tilbudt.
 En part kan dog  

 frit overdrage hele eller en del af sin aktiepost i selskabet til et af den  

 pågældende part 100 % ejet selskab, mod at dette selskab indtræder som part i  

 overenskomsten og mod at ophør med 100 % ejerskab af det pågældende selskab,  

 uanset årsag hertil, udløser forkøbsret for de øvrige parter i i henhold til  

 overenskomsten, medmindre den overdragne aktiepost samtidig med ophøret af  

 100  

 % ejerskab tilbageoverdrages til den oprindelige part, eller overdragelsen er  

 omfattet af overdragelser som omtalt i overenskomsten.
En part, der måtte  

 ønske at overdrage eller overføre sine aktier, kan vælge en alternativ  

 procedure  

 ved først at tilkendegive over for de andre parter og selskabets bestyrelse,  

 at  

 parten ønsker at sælge sine aktier i selskabet, og i den forbindelse anmode  

 selskabets  

 generalforsamlingsvalgte revisor om at fastsætte aktiepostens værdi for den  

 pågældende regning.
Værdien skal fastsættes på kontantvilkår som den  

 forholdsmæssige andel af selskabets samlede værdi, herunder med hensyntagen  

 til  

 indtjeningsevne, indre værdi og reguleringer af egenkapital og således uden  

 særskilt hensyntagen til, om der er tale om en majoritets- eller  

 minoritetspost.
Den sælgende part skal være berettiget til for egen regning  

 at  

 foranledige, at en af denne part udpeget - af selskabet uafhængigt -  

 registreret eller statsautoriseret revisor eller anden sagkyndig person gives  

 indsigt i og lejlighed til udtalelse om - men ikke indflydelse på -  

 selskabets  

 værdiansættelse.
 Salg eller anden  

 overdragelse af aktier i selskabet til tredjemand skal ske på betingelse af,  

 at  

 denne er berettiget og forpligtet til at tiltræde aktionæroverenskomsten som  

 part.
Det fremgår af  

 overenskomsten, at de tre parter er enige om, at aktionæroverenskomsten  

 bygger  

 på et fælles ønske om, at udviklingen i selskabet bliver således, at det  

 inden  

 for en horisont på fem år vil være hensigtsmæssigt, at selskabet enten søges  

 afhændet ved et samlet salg eller børsnoteret.
D og E skal dog efter januar  

 2005 have mulighed for selvstændigt at videreføre selskabet.
Med virkning fra  

 den anførte dato skal C A/S på anfordring af D og E til disse sælge alle de  

 aktier, C A/S ejer i selskabet (en call-option). D og E har en tilsvarende  

 pligt til på anfordring at købe alle de aktier, der ejes af C A/S (en  

 put-option for C A/S). Dog kan D og E i stedet vælge, at selskabet samlet  

 skal  

 afhændes til tredjemand, såfremt det er C A/S, der således ønsker at udnytte  

 sin put-option.
I denne situation er D og E således ikke forpligtet til at  

 købe.
Den værdi, til  

 hvilken de C A/S tilhørende aktier overdrages ved salg til D og E efter §  

 5.14,  

 er følgende: 35 % af selskabets indre værdi efter selskabets regnskab pr. 31.  

 december i det foregående år med tillæg af goodwill opgjort som gennemsnit af  

 de foregående 2 års overskud diskonteret med en rente svarende til diskontoen  

 +  

 2 %. Som eksempel betyder dette ved et overskud på kr. 1.000.000 og en  

 diskonto  

 på 6 %, at værdien af de C A/S tilhørende aktier er 35 % af (1.000.000 /  

 0,08),  

 eller kr. 4.375.000 med tillæg af 35 % af selskabets indre værdi.
De  

 omhandlede  

 optioner kan kun gøres gældende for samtlige aktier, C A/S ejer i selskabet.
B har for sagens  

 behandling vedlagt kopi af årsregnskaberne for 2000 samt 2001. Da selskabet  

 er  

 etableret i år 2000, kan der ikke fremsendes regnskaber for længere tilbage i  

 tiden.
Egenkapitalen udviser pr. 31. december 2001 kr. 353.865.
Forespurgt  

 hvorvidt der siden afslutningen af årsregnskabet for 2001 er sket forhold,  

 der  

 kan have betydning for kursen, oplyste B, at man har påtaget sig mere gæld,  

 men  

 at kursen ikke er påvirket heraf.
Markedet / resultaterne er stadig lige så  

 usikre i fremtiden, idet der inden for de næste 3-5 år kan ske op- eller  

 nedgang.
Det fremgår af årsberetningen, at man for 2002 forventer at  

 realisere  

 et mindre overskud.
For så vidt angår  

 resultatet på kr. - 620.000, var det det beløb, man havde budgetteret med, og  

 man anså det ifølge årsberetningens for tilfredsstillende i forhold til de  

 ressourcer, der er allokeret til softwareudvikling.
Der er i årenes løb sket  

 tilgang af immaterielle anlægsaktiver på kr. 495.579 og 989.044 i hhv. 2000  

 og  

 2001.
 Aktionærerne i  

 selskabet er ikke interesseforbundne, idet der er tale om ren forretning.
Styrelsens  

 indstilling og begrundelse Ved overdragelse  

 af aktier finder anvisningen i TSS-cirkulære  

  

 2000-09  

  

 , Cirkulære om  

 værdiansættelse af aktier og anparter, som udgangspunkt anvendelse.
Som det  

 fremgår, er der mellem parterne indgået en aktionæroverenskomst, som skal  

 finde  

 anvendelse, såfremt parterne i selskabet bl.a. ønsker at afhænde deres  

 aktiepost.
Da man parterne imellem har indgået aktionæroverenskomsten, som  

 også  

 B ved erhvervelsen af aktierne vil være omfattet af, og da man ikke parterne  

 imellem har valgt at opsige denne overenskomst, er styrelsen af den  

 opfattelse,  

 at der ikke ved værdiansættelsen kan ses bort fra denne aktionæroverenskomst.  

 Selskabet, hvorfra B erhverver aktierne, er ikke omfattet af overenskomsten,  

 og  

 derfor skal værdiansættelse dog foretages på grundlag af ovenstående  

 cirkulære.
Værdien af  

 unoterede aktier fastsættes herefter som udgangspunkt til handelsværdien.
I  

 det  

 omfang handelsværdien ikke kendes, fx. fordi aktierne ikke har været omsat,  

 eller fordi de er overdraget under omstændigheder, som ikke kan anses som  

 egnet  

 som udtryk for handelsværdien, kan vurderingen foretages med udgangspunkt i  

 den  

 i cirkulæret anførte vejledende hjælperegel.
Det er herefter styrelsens  

 vurdering, at cirkulærets hjælperegel skal anvendes.
 Ifølge  

 hjælpereglen foretages opgørelsen som udgangspunkt på grundlag af selskabets  

 indre værdi ifølge seneste aflagte årsregnskab, idet der skal ske korrektion  

 for enkelte poster, bl.a. fast ejendom og oparbejdet goodwill.
Goodwill  

 værdiansættes efter et skøn over handelsværdien under hensyntagen til de  

 konkret foreliggende omstændigheder.
Såfremt der ikke foreligger  

 branchekutymer  

 eller øvrige holdepunkter for værdiansættelse heraf, kan værdien af goodwill  

 fastsættes under hensyn til den vejledende beregningsmodel i TSS-cirkulære  

  

 2000-10  

.
Beregningsmodellen  

 er udtryk for en standardiseret beregning af goodwill.
Der kan derfor  

 foreligge  

 konkrete omstændigheder, der gør beregningsmodellen mindre anvendelig.
I  

 disse  

 tilfælde skal der korrigeres i resultatet, således at den endelige  

 værdiansættelse skønsmæssigt svarer til den pris, som en uafhængig køber  

 antages at ville betale for goodwill under de foreliggende omstændigheder,  

 jf.  

 punkt 2 i TSS-cirkulære  

  

 2000-10  

.  

 Den beregnede værdi af virksomhedens goodwill skal således altid underkastes  

 en  

 prøvelse af, hvorvidt det beregnede beløb må antages at svare til den reelle  

 handelsværdi, jf. tillige punkt i TSS-cirkulære  

  

 2000-10  

.
 Fastsættelse af  

 handelsværdien for aktierne i A A/S kan herefter opgøres med udgangspunkt i  

 selskabets  

 indre værdi.
Ved opgørelse af  

 den indre værdi skal der iht.
TSS-cirkulære  

  

 2000-09  

  

 til ovenstående  

 tillægges værdi af goodwill under hensyn til den vejledende beregningsmodel i  

 TSS-cirkulære  

  

 2000-10  

.
Det fremgår af  

 regnskaberne, at resultaterne før skat i de sidste - og to eneste - år har  

 udvist underskud.
Ved på grundlag af de fremlagte regnskaber at anvende  

 beregningsreglen i TSS-cirkulære  

  

 2000-10  

  

 , fremkommer et  

 negativt vægtet resultat for disse to regnskabsår.
Værdien af goodwill vil  

 derfor være at værdiansætte til 0, medmindre særlige omstændigheder tilsiger,  

 at dette udgangspunkt fraviges.
Der er ikke i nærværende sag oplyst at  

 foreligge sådanne særlige omstændigheder, idet der tværtimod har meget usikre  

 forventninger til fremtiden.
 Det fremgår af  

 årsregnskaberne for 2000 og 2001, at selskabet har investeret i  

 softwareudvikling,  

 med i alt knap kr. 1,5 mio., og da selskabet ikke er i besiddelse af en  

 positiv  

 goodwillværdi, må det antages, at en eventuel goodwillværdi eksisterer på  

 grundlag af den know-how, man opnår gennem medarbejderne og udvikling.
 Det bør således  

 overvejes, hvorvidt der vil være tale om salg af know-how, såfremt en  

 tredjemand  

 fremsætter et købstilbud, som umiddelbart overstiger selskabets markedsværdi.
 Styrelsen finder  

 dog ikke, at ovenstående betragtninger kan tillægges så stor vægt, at  

 goodwill  

 i nærværende sag anddrager en positiv værdi.
 Idet ligeledes  

 henses til branchens generelle usikkerhed, B´s beregninger af goodwill (-  

 450.000 for år 2000), selskabets resultater samt ovenstående oplysninger  

 iøvrigt, er det herefter ud fra en samlet konkret vurdering styrelsens  

 opfattelse, at goodwill ved en værdiansættelse af aktierne i A A/S kan  

 ansættes  

 til kr. 0.
Beregnet  

 handelsværdi for A A/S pr. 31. december 2001, jf.
TSS-cirkulære  

  

 2000-09  

  

 :
Indre værdi 353.865 Regulering af  

 ejendomsværdi 0 Merværdi  

 goodwill 0 Handelsværdi  

 ialt 353.865 Svarende til  

 kurs (353.865 * 100 / 500.000) 70 Som det fremgår  

 ovenfor, har B beregnet værdien af aktierne til kurs 105. Differencen mellem  

 de  

 af styrelsen og B beregnede kurser er fremkommet på baggrund af forskellige  

 beregningsgrundlag; B har foretaget beregningerne på baggrund af posterne i  

 årsregnskabet for 2000, mens styrelsen efterfølgende har indhentet  

 årsregnskabet for 2001 og værdiansat herudfra.
B´s beregninger hviler desuden  

 ikke på specifikke beregninger, men hans skøn, herunder løse overvejelser,  

 over  

 en passende kurs på baggrund af den indre værdi.
 På baggrund heraf  

 finder styrelsen ikke grundlag for at fravige beregningscirkulærerne, dog  

 under  

 hensyntagen til nedenstående mulighed for fravigelse heraf.
Fravigelse jf.  

 hjælpereglen, jf.
TSS-cirkulære.  

  

 2000-09  

  

 :
 Da ovenstående  

 beregninger følger den vejledende hjælperegel i ovenstående cirkulære, er det  

 muligt  

 at fravige resultatet i sin helhed eller for så vidt angår enkelte poster.
Selskabet har kun  

 eksisteret i to år, og det regnskabsmæssige resultat ses på trods af de  

 positive  

 forventninger i årsberetningen at have ændret sig i en negativ retning.
Man  

 har  

 investeret et større beløb i softwareudvikling, og henset hertil samt til  

 ovenstående usikkerhedsmomenter, herunder markedets generelle usikkerheder,  

 finder styrelsen således umiddelbart ikke, at der bør ske yderligere  

 korrektioner, som må anses for relevant og væsentligt for at finde et egnet  

 udtryk for handelsværdien af de overdragne aktier.
Der er dog mellem  

 de eksisterende aktionærer indgået en aktionæroverenskomst, og B vil ved  

 erhvervelsen  

 af aktierne være omfattet heraf.
Dette medfører bl.a., at han ved  

 efterfølgende  

 salg er pålagt en omsættelighedsbegrænsning, ligesom tredjemand som erhverver  

 skal tiltræde overenskomsten Ingen part kan  

 herefter overdrage deres aktier uden først at have tilbudt den pågældende  

 aktiepost  

 til de øvrige parter i forhold til deres aktiebesiddelse i selskabet og til  

 den  

 kurs og på de vilkår, som en seriøs, navngiven og af parterne og selskabet  

 uafhængig tredjemand har tilbudt.
 Såfremt de øvrige  

 parter ikke gør forkøbsretten gældende til hele den udbydende parts udbudte  

 aktiepost  

 i selskabet, kan denne foretage salg eller anden overdragelse til eje til  

 tredjemand af den udbudte aktiepost på vilkår, som ikke er mere gunstige for  

 tredjemand end den ovenfor nævnte kurs og øvrige vilkår.
 Da der således er  

 tale om forkøbsret, bør denne ikke tillægges vægt som havde der været tale om  

 en køberet, idet de eksisterende aktionærer blot skal tilbydes aktieposten  

 før  

 overdragelse til tredjemand.
På baggrund af  

 ovenstående er det derfor styrelsens vurdering, at den pålagte  

 omsættelighedsbegrænsning  

 ikke vil være en begrænsning for alle eksisterende og tilkomne aktionærer,  

 såfremt de efter erhvervelsen ønsker at afstå sin aktiepost.
En tredjemand  

 vil  

 dog være omfattet af overenskomsten og vil således ikke efter styrelsens  

 opfattelse være interesseret i at erhverve aktierne til markedsværdi, hvorfor  

 kursen herefter bliver reduceret.
Det er parternes  

 hensigt at sælge virksomheden i år 2005, medmindre to parter ønsker at drive  

 virksomheden videre.
Såfremt der sker et samlet salg, finder styrelsen det  

 dog  

 ikke urealistisk, at aktierne kan sælges uden om omsættelighedsbegrænsningen,  

 og at det for B vil være muligt at afstå i form af et samlet salg af hele  

 posten til tredjemand, således at dette må antages at påvirke kursen i  

 opadgående retning.
 Styrelsen er  

 herefter af den opfattelse, at der i så fald vil være mulighed for afståelse  

 til andre priser, og henset til omsættelighedsbegrænsningen samt til at der  

 under omstændighederne er lagt vægt på muligheden for et samlet salg, samt  

 henset til øvrige ovenstående omstændigheder, herunder markedets meget usikre  

 fremtid, skønner styrelsen efter en samlet konkret vurdering, at der ikke bør  

 ske et kursløft eller -fald, men at en kurs på aktierne på kr. 70 er udtryk  

 for  

 handelsværdien.
 Styrelsen  

 indstiller, at selskabets værdi kan ansættes til kr. 353.865, og at aktierne  

 følgelig kan overdrages til kurs 70.
 Ligningsrådet  

  

 tiltræder  

 styrelsens indstilling.
