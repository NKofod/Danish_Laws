 Ifølge § 75 h, stk. 6, i lov om arbejdsløshedsforsikring m.v., jf. stk. 2,  

 bemyndiges direktøren for Arbejdsløshedsforsikringen til at fastsætte nærmere  

 regler for, hvorledes kommunerne medvirker ved afgivelse af oplysninger om,  

 hvilke dagpengebeløb kommunerne har udbetalt til et medlem af en  

 arbejdsløshedskasse i henhold til lov om dagpenge ved sygdom eller fødsel.  

 Reglerne herom er fastsat i direktoratets bekendtgørelse nr. 5 af 9. januar  

 1995.
 Oplysningerne skal afgives med henblik på arbejdsløshedskassernes  

 beregning af, hvor mange dage med feriedagpenge der er optjent ret til efter  

 Direktoratet for Arbejdsløshedsforsikringens bekendtgørelse om feriedagpenge.
 For at lette den administrative belastning, der består i, at medlemmerne,  

 kommunerne og arbejdsløshedskasserne skal indhente, udlevere og registrere  

 oplysninger om udbetalte dagpengeydelser, er det hensigtsmæssigt at overføre  

 oplysningerne elektronisk.
 Overførslen af ovennævnte data, der bliver samlet hos Kommunedata I/S, vil  

 derfor fremover ske ved brug af Responsor's Communications Services (COMS),  

 som siden 1. juli 1994 har været anvendt ved udveksling af informationer  

 mellem arbejdsløshedskasserne og AF-Match.
 Til § 1:
 På kommunernes vegne foretager Kommunedata I/S en gang årligt i uge 4 en  

 edb-kørsel, der genererer oplysningerne om, hvor stort et dagpengebeløb et  

 medlem samlet har modtaget i dagpenge efter lov om dagpenge ved sygdom eller  

 fødsel i det forudgående år.
 Til § 2:
Oplysningerne fra Kommunedata I/S videregives til den leverandør, der har  

 Arbejdsmarkedsstyrelsens register CRAM.
Leverandøren foretager herefter en  

 samkørsel af data med CRAM, hvorved de fra Kommunedata I/S modtagne CPR-numre  

 tilføjes arbejdsløshedskassetilhørsforhold, hvorefter data distribueres af  

 Responsor A/S til den enkelte arbejdsløshedskasse i uge 5.
 Distributionen sker på baggrund af arbejdsløshedskassens seneste  

 indberetning af medlemsoplysninger til CRAM-registeret.
 De praktiske forhold vedrørende datakommunikationen fastlægges ved aftale  

 mellem arbejdsløshedskassen og leverandøren.
 Til § 3:
 Arbejdsløshedskassen skal til enhver tidkunne opfylde de maskinelle og  

 kommunikationsmæssige krav, der er nødvendige for at kunne bearbejde de  

 modtagne oplysninger elektronisk.
