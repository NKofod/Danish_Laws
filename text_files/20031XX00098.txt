Skriftlig fremsættelse (25. november 2003) Kristian Thulesen  

 Dahl  

  

 (DF):
 Herved tillader jeg mig for Folketinget at fremsætte:
 Forslag til  

 folketingsbeslutning om en overgangsordning for Danmark ved EUs  

 udvidelse mod  

 øst.
(Beslutningsforslag nr.
B 63).
Udvidelsen mod øst er et politisk eksperiment uden  

 sidestykke, og den danske befolkning og de øvrige europæiske befolkninger er  

 forsøgsobjekterne.
En indvandring alene i Danmark af et sekscifret antal  

 personer fra Østeuropa over de næste 8 år  og det er den  

 størrelsesorden,  

 mange forventer  vil i mange henseender ændre det danske samfund og få  

 mærkbare konsekvenser, som ingen på forhånd har forsøgt at beskrive eller  

 debattere med befolkningen.
Tilsvarende bevægelser af store grupper af  

 arbejdstagere på tværs af Europas andre landegrænser kan få store  

 konsekvenser,  

 som ikke er belyst eller forudset, hverken af de politiske beslutningstagere  

 eller af befolkningerne i Europas lande.
Dansk Folkeparti er ikke alene om at advare.
I Tyskland og  

 Østrig har regeringerne fornuftigvis indset, at det er absolut påkrævet at  

 benytte sig af de overgangsregler, som der er mulighed for, for at sikre mod  

 underminering af landenes arbejdsmarkeder og sociale systemer.
Også i andre  

 EU-lande ser det ud til, at regeringerne vil benytte sig af  

 overgangsordninger.
Dansk Folkeparti opfordrer regeringen og Folketinget til at  

 standse op et øjeblik og vurdere risiciene ved at åbne alle døre til det  

 danske  

 arbejdsmarked og det danske velfærdssystem for østeuropæiske vandrende  

 arbejdstagere.
Enhver grundig analyse og overvejelse bør føre til, at et  

 flertal i Folketinget beslutter at støtte Dansk Folkepartis forslag om en  

 syvårig overgangsordning.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
