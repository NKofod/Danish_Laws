Nr BTB 46 Betænkning over Forslag til folketingsbeslutning om skærpede regler for  

 udgang fra fængsler (Af Pia Kjærsgaard (DF) m.fl.)   

 Nr B 46 1996-97, 1. samling Afgivet af Retsudvalget Afgivet: 19970225 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) beslutningsforslaget til forkastelse.
 Et mindretal (Venstres, Det Konservative Folkepartis og  

 Fremskridstpartiets medlemmer af udvalget) indstiller beslutningsforslaget  

 til vedtagelse uændret.
 Et flertal inden for mindretallet (Venstres og Det Konservative  

 Folkepartis medlemmer af udvalget) ønsker reglerne om udgang fra fængsler  

 grundlæggende ændret.
Dette flertal har selv fremsat beslutningsforslag nr.
B 11 om bl.a.  

 indskrænkning af muligheder for udgang (Forslag til folketingsbeslutning om  

 en mere effektiv afsoning i fængsler og arresthuse og oprettelse af fængsler  

 for stærker fanger), hvor der endvidere er peget på en lang række momenter  

 for gennem øget overvågning og kontrol at sikre svage fanger over for stærke  

 fanger og gøre fængslerne narkofri.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
