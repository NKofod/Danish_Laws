Noten ikke offentliggjort Ambassaden for Unionen af Socialistiske Sovjetrepublikker bevidner det  

 danske udenrigsministerium sin højagtelse og har den ære at meddele, i  

 forbindelse med ministeriets note af 11. december 1959, at man billiger  

 rettelserne til teksten til den overenskomst, der findes i ministeriets note.  

 På sin side mener Ambassaden det hensigtsmæssigt, i den i ministeriets note  

 anførte tekst til overenskomsten at indføre en præcision af redaktionel  

 karakter ved i begyndelsen af overenskomsttekstens første stykke at tilføje  

 ordene: "De i Danmark værende", og i andet stykke efter ordet  

 "Tilsvarende" - ordene: "de i USSR værende". (* 1) Under forudsætning af disse rettelser vil teksten til overenskomsten få  

 følgende ordlyd:
 "De i Danmark værende sovjetiske borgere, der er medarbejdere eller  

 som tjener i sovjetiske foretagender, institutioner og organisationer,  

 fritages for danske skatter af indtægter, som de oppebærer for tjeneste i de  

 nævnte foretagender, institutioner og organisationer.
 Tilsvarende fritages de i USSR værende danske borgere, der er medarbejdere  

 eller som tjener i danske foretagender, institutioner og organisationer, for  

 sovjetiske skatter af indtægter, som de oppebærer for tjeneste i de nævnte  

 foretagender, institutioner og organisationer.
Denne aftale indvirker ikke på retten til at nyde eventuel videregående  

 skattefritagelse, som i kraft af folkerettens almindelige regler er eller i  

 fremtiden måtte blive indrømmet diplomatiske og konsulære medarbejdere. (* 2) Nærværende aftale angår indkomster modtaget efter den 1. april 1957." Så snart ministeriet måtte meddele sin billigelse af det ovenfor anførte,  

 vil nærværende note og svaret på denne kunne betragtes som udgørende  

 overenskomsten om skattespørgsmålene.
 Ambassaden giver udtryk for håbet om, at den ovenanførte  

 overenskomsttekst, i hvilken man har taget hensyn til alle ministeriets  

 forslag, vil kunne godkendes af den danske part.
 København, den 21. marts 1960.
V e r b a l n o t e ------------------- I besvarelse af verbalnote nr. 41/n af 21. marts d.å. fra  

 ambassaden for Unionen af Socialistiske Sovjetrepublikker  

 vedrørende Teksten til denne vil herefter få følgende ordlyd:
 "De i Danmark værende sovjetiske borgere, der er medarbejdere eller  

 som tjener i sovjetiske foretagender, institutioner og organisationer,  

 fritages for danske skatter af indtægter, som de oppebærer for tjeneste i de  

 nævnte foretagender, institutioner og organisationer.
 Tilsvarende fritages de i USSR værende danske borgere, der er medarbejdere  

 eller som tjener i danske foretagender, institutioner og organisationer, for  

 sovjetiske skatter af indtægter, som de oppebærer for tjeneste i de nævnte  

 foretagender, institutioner og organisationer.
 Denne aftale indvirker ikke på retten til at nyde eventuel videregående  

 skattefritagelse, som i kraft af folkerettens almindelige regler er eller i  

 fremtiden måtte blive indrømmet diplomatiske og konsulære medarbejdere.
 Nærværende aftale angår indkomster modtaget efter den 1. april 1957".
 Verbalnote nr. 41/n af 21. marts d.å. fra ambassaden for Unionen af  

 Socialistiske Sovjetrepublikker samt nærværende verbalnote vil herefter kunne  

 betragtes som udgørende overenskomsten om de pågældende skattespørgsmål.
 København, den 10. maj 1960.
V.
Hoelgaard (* 1) Bliver i dansk version "efter ordene "Tilsvarende  

 fritages" (* 2) Det danske ord "tjenestemænd" modsvares af det russiske  

 ord "rabotniki", som betyder "medarbejdere" - overs. bem.
