Pressenævnets kendelse i sag nr. 12-70-00388 Resumé Klagerne  to personer  klagede over indlægget Helsingør-familie skjulte hemmeligt barn i garage i fire år  Politiken.dk på hjemmesiden 180grader.dk.
 Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Brugerindlægget på 180grader.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Brugerindlægget er derfor ikke omfattet af medieansvarsloven.
Klagen hører derfor ikke under nævnets kompetence og afvises, jf. medieansvarsloven § 43, stk. 2, nr. 1.
 [Klager 1] og [Klager 2] har klaget til Pressenævnet over en række mediers omtale af Garagedrengen i september og oktober 2012, herunder indlægget Helsingør-familie skjulte hemmeligt barn i garage i fire år  Politiken.dk tilføjet den 21. september 2012 af brugeren [Person A] på hjemmesiden 180grader.dk, idet klagerne mener, at god presseskik er tilsidesat.
 [Klager 1] og [Klager 2] har til støtte for klagen bl.a. anført, at de som forældre til sønnen, der er omtalt som Garagedrengen, er blevet hængt ud i medierne på grundlag af fejlagtige påstande.
180grader.dk oplyser på hjemmesiden under 180grader.dks koncept bl.a., at Fremover har brugerne magten på det nye 180Grader.dk.
Vi åbner op for bidrag fra vores brugere, og du kan nu tilføje indhold over alt fra nettet, fra blogge, andre nyhedsmedier og sågar ting, som du selv har skrevet.
[] Alle brugere kan skrive deres egne klummer, kommentere på indhold, som andre har bidraget med, samt stemme indholdet op eller ned for at hjælpe de andre brugere med at finde ud af, hvad der er mest interessant. Pressenævnets formand udtaler:
 Det er Pressenævnets opfattelse, at debatsider, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Brugerindlægget på 180grader.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Brugerindlægget er derfor ikke omfattet af medieansvarsloven.
Klagen hører derfor ikke under nævnets kompetence og afvises, jf. medieansvarsloven § 43, stk. 2, nr. 1.
