 I henhold til § 31 i lov nr. 362 af 13. juni 1973 om styrelse af højere  

 uddannelsesinstitutioner fastsættes:
 § 1.  Der påhviler institut for navneforskning  

 følgende opgaver over for stednavneudvalget under ministeriet for kulturelle  

 anliggender:
1. af og blandt de fastsatte videnskabelige  

 medarbejdere at udpege 3 repræsentanter til for 3 år ad gangen at indtræde  

 som medlemmer af udvalget.
Ved udpegningen skal det tilstræbes, at den størst  

 mulige grad af sagkundskab bliver repræsenteret.
 2. at varetage udvalgets sekretariatsforretninger.
 3. at yde rådgivning om:
a.
Fastsættelse af retskrivning af navne på lokaliteter, for hvilke der er  

 et praktisk (kartografisk, postalt, lokalt m.v.) behov for en  

 retskrivningsform; undtaget herfra er navne på enkeltbebyggelser under 20  

 tdr. hartkorn.
b.
Fastsættelse af retskrivning af navne på enkeltbebyggelser under 20  

 tdr. hartkorn, for så vidt navnene ønskes tinglyst.
c.
Fastsættelse af formen på nydannede, herunder ændrede, navne på  

 lokaliteter af de overfor under litra a og b anførte arter.
 4. at udsende retskrivningslister, hvori der fastslås  

 den navneform, der skal bruges i offentlige forhold, og med passende  

 mellemrum at publicere de trufne afgørelser.
 § 2.  Der påhviler instituttet følgende opgaver over  

 for justitsministeriet og kirkeministeriet i forbindelse med behandling af  

 personnavnesager:
1. af og blandt de fastansatte videnskabelige  

 medarbejdere at udpege en medarbejder til for 3 år ad gangen at yde eller  

 formidle den konsulentbistand, der rekvireres af henholdsvis  

 justitsministeriet og kirkeministeriet.
Det skal tilstræbes at den nærmest  

 sagkyndige udpeges.
 2. i fornødent omgang at bistå den udpegede i  

 rådgivningsvirksomheden.
 § 3.  Instituttet afgiver meddelelse direkte til  

 vedkommende ministerium om udpegningen i henhold til § 1, nr. 1 og § 2, nr.  

 1. Samtidig underretter instituttet universitetets rektor og  

 undervisningsministeriet, direktoratet for de videregående uddannelser, om  

 udpegningen.
 § 4.  Bekendtgørelsen træder i kraft ved kundgørelsen  

 i Lovtidende.
 Undervisningsministeriet, den 14. august  

 1978.
 P.M.V.
