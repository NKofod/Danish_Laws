Klageren burde have været anset som part såvel under klagesagen i  

 Finanstilsynet som under dennes genoptagelse.
Som følge heraf burde  

 klagesagen genoptages over for klageren, og bank- og sparekasselovens § 50 b,  

 stk. 5 (tidligere § 50 a, stk. 5) var derfor ikke til hinder for, at der nu  

 tillagdes klager aktindsigt.
 Finanstilsynet pålagt at foretage en undersøgelse om nærmere angivne  

 forhold i forbindelse med et pengeinstituts medvirken til management-buy-out.
(Merete Cordes, Børge Dahl, Gert Kristensen, Peter Erling Nielsen og  

 Niels Larsen) (Bilag til kendelsen ikke optrykt).
 K har i skrivelse af 26. oktober 1990 og senere skrivelser klaget over, at  

 Finanstilsynet bl.a. i skrivelse af 8. oktober 1990 (j.nr. 2222, A.1.4.,  

 A.1.6.1.) over for ham har afslået at foretage en undersøgelse efter bank- og  

 sparekasseloven af Sparekassen B A/S (nu C A/S) deltagelse i et  

 »management-buy-out« i selskabet D A/S fra de tidligere ejere af  

 selskabet til direktørerne i 4 datterselskaber, direktør K (E A/S), direktør  

 F (G A/S), direktør H (I A/S) og direktør A (L A/S).
I.
Forløbet af sagsbehandlingen.
A.
Klagen over Finanstilsynets afgørelse af 8. oktober 1990.
Det fremgår af sagen, at den indledes med en klage til Finanstilsynet af  

 27. marts 1990 fra direktør A.
I skrivelse af 20. april 1990 til  

 Finanstilsynet tiltrådte direktør K denne klage.
Direktør K har endvidere  

 indsendt forskellige skrivelser til klagesagen i Finanstilsynet og er efter  

 det oplyste i et enkelt tilfælde blevet orienteret om et indlæg fra  

 Sparekassen B, men har ikke i øvrigt fået tillagt partsstilling i sagen.  

 Klagesagen blev afgjort ved en skrivelse til direktør A af 20. juli 1990 fra  

 Finanstilsynet.
Direktør K modtog en genpart af afgørelsen.
Afgørelsen  

 vedlægges kendelsen som bilag 1.
Den 17. september 1990 klagede direktør K yderligere til Finanstilsynet,  

 der uden yderligere undersøgelse herefter den 8. oktober 1990 direkte over  

 for direktør K afviste klagen.
Finanstilsynets afgørelse af 8. oktober 1990  

 vedlægges klagen som bilag 2.
I skrivelse af 26. oktober 1990 har direktør K klaget til  

 Erhvervsankenævnet over afgørelsen.
I skrivelse af 8. februar 1991 fra  

 advokat M på vegne direktør K til Erhvervsankenævnet, skrivelse af 11. april  

 1991 fra samme til samme, skrivelse af 20. juni 1991 fra samme til samme,  

 skrivelse af 29. oktober 1991 fra samme til samme og skrivelse af 17. februar  

 1992 fra samme til samme er klagen uddybet.
Erhvervsankenævnet har endvidere  

 modtaget forskellige indlæg og forskelligt materiale fra direktør K.
B.
Klagen over Finanstilsynets afgørelse af 22. januar 1991 med  

 begæring om partsstilling og aktindsigt.
Allerede i august måned 1990 blev klagesagen, afgjort den 20. juli 1990,  

 genoptaget efter anmodning fra direktør A.
Direktør K blev ikke gjort bekendt  

 hermed, men indsendte under genoptagelsen foruden klagen af 17. september  

 1990, som Finanstilsynet tog stilling til den 8. oktober 1990, jfr. ovenfor,  

 forskellige andre skrivelser af 26. oktober 1990, 13. november 1990 og 3.  

 januar 1991. Endelig afgørelse i den af direktør A initierede genoptagelse af  

 den oprindelige klagesag blev truffet af Finanstilsynet ved skrivelse af 11.  

 januar 1991. Direktør K blev ikke gjort bekendt hermed.
Derimod besvarede  

 Finanstilsynet de af direktør K indsendte skrivelser af 26. oktober 1990, 13.  

 november 1990 og 3. januar 1991 med en skrivelse af 22. januar 1991.  

 Finanstilsynets afgørelse af 22. januar 1991 vedlægges kendelsen som bilag 3.  

 I skrivelse af 8. februar 1991 har advokat M på vegne direktør K tillige  

 indbragt denne afgørelse for Erhvervsankenævnet.
Advokat M har herunder gjort  

 gældende, at direktør K er berettiget til at blive gjort bekendt med det  

 aktmateriale, der foreligger i den af A initierede sag, som K tilsluttede sig  

 den 20. april 1990, i første omgang afgjort den 20. juli 1990, endeligt  

 afgjort den 11. januar 1991, idet han på lige fod med direktør A efter sin  

 stilling og forløbet af behandlingen må anses som part.
C.
Klagen over Finanstilsynets afgørelse af 6. august 1992 og 28.  

 august 1992 vedrørende partsstilling og aktindsigt.
 Under sagsbehandlingen i Erhvervsankenævnet har K i skrivelse af 20. juli  

 1992 anmodet Finanstilsynet om at oplyse, hvem advokat N repræsenterede ved  

 et møde, som blev afholdt med deltagelse fra Finanstilsynet, direktør J og  

 advokat N den 20. oktober 1990 under genoptagelsen af behandlingen af A's  

 klage over Sparekassen B's rolle ved overtagelsen af D A/S.
 Den 6. august 1992 har Finanstilsynet meddelt, at man ikke er berettiget  

 til at give de nævnte oplysninger under henvisning til, at tilsynets ansatte  

 efter § 50 a, stk. 1, i bank- og sparekasseloven er undergivet tavshedspligt  

 med hensyn til, hvad de gennem deres virksomhed bliver vidende om, jfr.  

 offentlighedslovens § 14. Finanstilsynet har samtidig om direktør K's  

 mulighed for som part at få den ønskede oplysning henvist til, at bank- og  

 sparekasselovens § 50 a, stk. 5, begrænser partsbegrebet i forvaltningslovens  

 § 9 til de institutioner, som Finanstilsynet fører tilsyn med.
I skrivelse af 12. august 1992 til Finanstilsynet har direktør K herefter  

 henvist til, at § 50 a, stk. 5, først er indført ved lov nr. 306 af 16. maj  

 1990, der trådte i kraft den 1. januar 1991. Direktør K har i den forbindelse  

 peget på, at han den 20. april 1990 tiltrådte A's klage af 27. marts 1990 og  

 gjort gældende, at det næppe kan være korrekt, når Finanstilsynet, som  

 begrundelse for ikke at anse ham som part, har henvist til bank- og  

 sparekasselovens § 50 a, stk. 5, da bestemmelsen ikke kan anvendes på et  

 forhold vedrørende en klage, som er indgivet og tiltrådt af ham før  

 bestemmelsen trådte i kraft.
Det vil ikke være i overensstemmelse med god  

 forvaltningsskik.
Direktør K har herved gjort opmærksom på afgørelsen fra  

 Folketingets Ombudsmand, beretningen 1987, p. 64 ff. og p. 67, 2. sp. ff.
I  

 forbindelse med denne henvendelse har direktør K endvidere den 24. august  

 1992 påny rejst krav om at blive gjort bekendt med Finanstilsynets endelige  

 afgørelse af 11. januar 1991 i den af direktør A initierede og af ham  

 tiltrådt klage, under henvisning til at advokat N har modtaget en genpart af  

 klagen.
 Finanstilsynet har den 28. august 1992 besvaret direktør K's henvendelse  

 af 12. august og 24. august 1992. Skrivelsen af 28. august 1992 vedlægges  

 kendelsen som bilag 4.
 Finanstilsynets afgørelse af 28. august 1992, jfr. afgørelsen af 6. august  

 1992, har direktør K indbragt for Erhvervsankenævnet den 25. august 1992,  

 efter at han af Finanstilsynet telefonisk var blevet gjort bekendt med, at  

 afslaget af 6. august 1992 ville blive fastholdt, således som det skete ved  

 den ovenfor refererede skrivelse af 28. august 1992 fra Finanstilsynet,  

 fremsendt af direktør K til Erhvervsankenævnet den 31. august 1992.
 Den 7. september 1992 har ankenævnet bekræftet modtagelsen og meddelt  

 direktør K, at de nævnte skrivelser ville indgå i ankenævnets materiale ved  

 behandlingen af den oprindelige klage af 26. oktober 1990. Ved skrivelse af  

 1. december 1992 har Erhvervsankenævnet anmodet Finanstilsynet om en  

 udtalelse, herunder om tilsynets opfattelse af forholdet til bank- og  

 sparekasselovens § 50 a, stk. 5, såfremt det lægges til grund, at klageren må  

 anses som part efter forløbet af sagen forud for ikrafttrædelsen af den  

 nævnte bestemmelse den 1. januar 1991.
Finanstilsynet har besvaret anmodningen i skrivelse af 28. december 1992,  

 der er optaget i kendelsen under afsnit V, D.
Efter at være blevet gjort  

 bekendt med Finanstilsynets udtalelse, har advokat M henvist til, at direktør  

 K har rejst sagen i 89 og 90 og således før end § 50 a, stk. 5, i bank- og  

 sparekasseloven trådte i kraft den 1. januar 1991 og at § 50 a, stk. 5, er  

 begrundet først og fremmest i et hensyn til fremmed tilsynsmyndighed.  

 Direktør K har i det væsentlige i skrivelse af 13. januar 1993 fastholdt de  

 synspunkter, som han tidligere har gjort gældende i sagen.
II.
Klagerens redegørelse for sagens baggrund.
 Klagerens indlæg i sagen har et meget betydeligt omfang og indeholder en  

 stor mængde detaljer.
 I hovedtræk sammenfattes klagerens oplysninger således:
 Den 12. januar 1989 rettede B investment afdeling henvendelse til direktør  

 A, idet sparekassen tilbød at være rådgiver ved gennemførelse af et  

 »management-buy-out« vedrørende D A/S, der var udbudt til salg som  

 koncern, forestå den juridiske og revisionsmæssige rådgivning ved at pege på  

 eksterne rådgivere for »management-buy-out«»et, yde lån til  

 projektet i en størrelsesorden ... mio. kr. og yde lån til de 4 ovennævnte  

 direktører til deltagelse i projektet.
 Initiativet førte til følgende aftale af 21. marts 1989 mellem direktør K,  

 E A/S, direktør F, G A/S, direktør A, L A/S, og direktør H, I A/S og B  

 Investment Bank.
(Citat af aftalen udtaget, da den må anses for at være fortrolig.) Den 3. april 1989 erhvervede B aktiekapitalen (300.000 kr.) i selskabet  

 A/S PSE nr. 2939 (tomt). Selskabets navn blev samme dag ændret til D Holding  

 A/S.
 Den 28. april 1989 erhvervede D Holding A/S aktiemajoriteten i D A/S (ca.  

 90%) for ... mio. kr.
Klageren har gjort gældende, at aftalen af 21. marts 1989 aldrig er blevet  

 bragt til udførelse, men at B, der på grund af § 1, stk. 4, i den dagældende  

 bank- og sparekasselov ikke selv kunne erhverve D A/S, har benyttet  

 »management-buy-out«»et til alligevel selv at overtage D A/S  

 for dermed selv at opnå den økonomiske gevinst, som åbenbart ville fremkomme,  

 såfremt man erhvervede koncernen samlet og dernæst opløste ved frasalg af de  

 af koncernen omfattede datterselskaber.
I den forbindelse har klager bl.a.  

 peget på, at den i »management-buy-out«»et af 21. marts 1989  

 aftalte videreførelse af D A/S, omfattende L A/S, I A/S, G A/S og E A/S, ikke  

 er bragt til udførelse, idet samtlige D A/S selskaber, jfr. aftalen § 2, og D  

 A/S og E A/S, er solgt.
Den i »management-buy-out«»et aftalte  

 ledelse, jfr. aftalens § 3, er aldrig etableret, ligesom aftalens § 7 om  

 etablering af fremmed kapital gennem institutionelle investorer heller ikke  

 er udført eller forsøgt udført.
Samtidig med erhvervelsen af A/S PSE nr. 2939  

 og navneændringen til D Holding A/S blev der, hemmeligholdt for de øvrige  

 deltagere, afholdt 2 generalforsamlinger i selskabet.
Herved indsatte B 2  

 egne medarbejdere og en advokat som bestyrelse i D Holding A/S.
Denne  

 eneråden blev opretholdt indtil sommeren 1989, hvor B fremlagde en  

 tegningsliste og aktionæroverenskomst, der var tilbagedateret til den 3.  

 april 1989 og som klart afveg fra forudsætningerne i forbindelse med  

 gennemførelsen af det aftalte »management-buy-out«.
Uden at de  

 øvrige deltagere var blevet gjort bekendt hermed, havde B forinden stillet en  

 aktietegningsgaranti, der efterfølgende gav B mulighed for at hævde, at når B  

 nu ønskede at overtage aktiekapitalen selv, var det med henblik på afvikling  

 af forudgående engagement jfr. § 1, stk. 4, i den dagældende bank- og  

 sparekasselov.
Samtidig var der endvidere ved ændringen af bank- og  

 sparekasseloven, jfr. lov nr. 327 af 24. maj 1989, skabt hjemmel for, at  

 pengeinstitutter også kunne drive anden virksomhed med henblik på medvirken  

 ved omstrukturering i erhvervsvirksomheder.
Efter den fremlagte tegningsliste  

 og aktionæroverenskomsten blev den oprindelige forudsatte fordeling af  

 aktiekapitalen i D Holding A/S med ... mio. kr. til hver af de 3 direktører  

 og B, ... kr. til en direktør og ... mio. kr. til institutionelle investorer  

 ændret, således at B tillige overtog sidstnævnte post.
B forlangte af de  

 øvrige deltagere, at de skulle underskrive tegningslister og  

 aktionæroverenskomst.
B henviste til, at det var nødvendigt af hensyn til  

 forhandlingerne med de institutionelle investorer.
Forhandlinger, som det  

 senere er oplyst, aldrig har fundet sted.
Klageren blev tvunget til at skrive  

 under, idet B tilkendegav, at man ikke ellers ville yde ham fornøden lån og  

 andre faciliteter, som han havde fået løfte om.
B har senere over for  

 Finanstilsynet givet udtryk for, at grunden til, at man ønskede selv at  

 indtræde, var, at man derved undgik, at garantistillelsen, der udløb den 21.  

 september 1989, blev aktuel.
På det pågældende tidspunkt havde B sikkerhed  

 for, at P A/S var solgt eller kunne sælges med en meget betydelig  

 merfortjeneste.
Klager har endvidere bl.a. henvist til, at en forudsat  

 samarbejdsaftale mellem B og de øvrige deltagere -som efter det aftalte  

 skulle udarbejdes af direktør K - blev negligeret af B indtil få dage før, B  

 gennem sin stemmemajoritet havde gennemtvunget salg af D A/S til ... i strid  

 med »management-buy-out« aftalen, hvorfor en samarbejdsaftale  

 aldrig blev indgået.
Klager har endelig på en række andre punkter henvist  

 til, at B under foregivende af at forhandle med institutionelle investorer,  

 ved tilbageholdelse af oplysninger, problemer med dateringer, for sene eller  

 manglende anmeldelser, ved gennem sin eneråden at placere egne medarbejdere  

 også i datterselskaberne i strid med indgåede aftaler, har gennemført  

 opløsningen af D A/S til egen fordel - og ikke som aftalt bl.a. med klager  

 ved medvirken til et »management-buy-out«.
B har endelig overtrådt  

 de børsetiske regler, eller en analogi heraf, ved at indløse direktør A's  

 aktiepost til en langt højere kurs end de øvrige deltagere.
III.
Klagers angivelse af de forhold, der bør undersøges af  

 Finanstilsynet.
 1.
Sparekassen B (C A/S) købte i eget navn D Holding A/S den 3. april 1989 og  

 indsatte egne medarbejdere som selskabets bestyrelse og direktion.
Herefter  

 erhvervede Sparekassen B angiveligt aktiemajoriteten i D A/S (ca. 90%).  

 Sparekassen B havde ikke noget forudgående engagement med D A/S, som indtil  

 da havde en anden bankforbindelse.
Og Sparekassen B, der udeholdt  

 »management-buy-out«»s øvrige deltagere, overtrådte dermed  

 klart § 1, stk. 4, i lov nr. 374 af 15. august 1985 om banker og sparekasser,  

 hvorefter pengeinstitutter ikke måtte drive anden virksomhed end  

 pengeinstitutvirksomhed.
Der blev i øvrigt heller ikke indgivet indberetning  

 om erhvervelsen.
 2.
Sparekassen B har endvidere overtrådt § 1, stk. 4, således som den blev  

 omformuleret ved lov nr. 327 af 24. maj 1989, der trådte i kraft den 28. maj  

 1989, jfr. nu lovens § 1, stk. 3, jfr. § 1 a, stk. 1. Erhvervelsen skete ikke  

 med henblik på »medvirken ved omstrukturering i  

 erhvervsvirksomheder«, men var udtryk for »hostile takeover«  

 med henblik på - således som det skete - at opløse D A/S og opnå fortjeneste  

 ved bortsalg af koncernens enkeltvirksomheder.
B - der egenhændigt allerede  

 den 3. april 1989 havde overtaget virksomheden som eneejer - gennemtvang  

 fortsat dominerende indflydelse i selskabet med ca. 70% i juni 1989 og  

 udnyttede denne position til, under tilsidesættelse og i strid med  

 »management-buy-out«»et, herunder dettes hovedsigte om  

 bevarelse af kernevirksomhederne, til bortsalg af datterselskaberne.  

 Indberetning efter § 1, stk. 4, efter lov nr. 327 af 24. maj 1989 skete først  

 den 1. august 1989, i øvrigt under fortielse af at Sparekassen B havde været  

 eneejer af D Holding A/S fra 3. april 1989 og af D A/S gennem  

 Holdingselskabet fra købet den 28. april 1992 og under urigtig angivelse af,  

 at der var sket tegning af aktionærerne fra 3. april 1989 af  

 kapitalforhøjelsen, der først fandt sted den 20. juni 1989, således som  

 indholdet heraf er angivet i indberetningen.
Det er i øvrigt urigtigt, når  

 indberetningen af 1. august 1989 angiver, at B havde erhvervet nominelt  

 30.700.000 aktier i D Holding A/S som led i omstrukturering i D-gruppen, idet  

 sparekassen som nævnt havde tilsidesat  

 »management-buy-out«»et.
 3.
I de angivne sammenhænge, jfr. tillige afsnit II. om baggrund, gøres det  

 gældende, at Sparekassen B ved sin deltagelse i købet af D A/S har overtrådt  

 § 1, stk. 6, i lov om banker og sparekasser, ved ikke at have handlet i  

 overensstemmelse med redelig forretningsskik og god pengeinstitutpraksis.
Det  

 er endvidere klagers opfattelse, at der er tale om ulovlig selvindtræden  

 efter kommissionsloven.
 4.
 Såfremt en undersøgelse godtgør pkt. 1-3 er forholdene strafbare efter §  

 53 og 54 i lov om banker og sparekasser.
 5.
 Der nedlægges påstand om, at Sparekassen B har overtrådt  

 aktieselskabslovens §§ 58, 63, 67, stk. 4 og 80, idet pengeinstituttet har  

 indsat egne ansatte og engageret rådgivere i ledelsen af D Holding A/S og D  

 A/S og dermed været i stand til at træffe aftaler i strid med D-gruppens  

 interesser for at opnå betydelige økonomisk gevinst som aktionær og rådgiver.  

 I forbindelse hermed henvises til aktiesel skabslovens §§ 140 og 142 om  

 erstatning og §§ 160 og 161 om strafansvar.
 6.
 Det gøres gældende, at Sparekassen B ensidigt har fastsat honorar og  

 provisioner, rentesatser og udbetalinger til rådgiver uden mulighed for  

 kontrol eller vurdering fra de øvrige aktionærer i  

 »management-buy-out«»et, og at det pålægges C A/S at  

 tilbagebetale beløbene i det omfang, de overstiger sædvanlige satser mellem  

 uafhængige parter.
 7.
Finanstilsynet bør endvidere tilpligtes at vurdere Sparekassen B (C A/S)  

 handlemåde ud fra en analogi til de børsetiske regler, jfr. pkt. 4, med  

 henblik på at konstatere, om banken har givet alle aktionærer mulighed for at  

 afhænde deres aktier på identiske betingelser.
Det bør herunder oplyses, til  

 hvilken kurs direktør K's aktier er erhvervet (14. januar 1991), idet kursen  

 efter det for klager oplyste er ca. 1400, uanset at koncernen på  

 indløsningstidspunktet havde tabt ca. 2/3 af aktiekapitalen efter  

 regnskaberne.
IV.
Klagers begæring om partsstilling og aktindsigt m.v. i  

 Finanstilsynets sag initieret af direktør A.
Som nævnt ovenfor i afsnit I.B., jfr. afsnit I.C., har K gjort gældende,  

 at Finanstilsynet har været uberettiget til ikke at anse ham som part i den  

 sag, som Finanstilsynet behandlede vedrørende B's rolle i  

 »management-buy-out«»et.
Han må fuldstændig sidestilles med  

 direktør A, både med hensyn til sin placering og retlige interesse i sagen og  

 efter forløbet af sagen.
Han var således berettiget til at få tillagt de  

 rettigheder, der tilkommer en part efter forvaltningsloven, herunder om  

 aktindsigt, og er - da de uberettiget har været forholdt ham - nu berettiget  

 til at få sin stilling genoprettet.
Som følge af sagens forløb og det  

 anførte, kan bank- og sparekasseloven § 50 a, stk. 5, der trådte i kraft den  

 1. januar 1991, ikke gælde for ham.
Der henvises i øvrigt til bemærkningerne  

 i de nævnte afsnit, samt til Finanstilsynets afgørelse af 28. august 1992,  

 der er vedlagt kendelsen som bilag 4.
V.
Finanstilsynets redegørelser og udtalelser til Erhvervsankenævnet.
A.
Redegørelsen af 31. januar 1991.
 1. Vedrørende sagens forløb.
 I den af Finanstilsynet til Erhvervsankenævnet den 31. januar 1991  

 fremsendte redegørelse, der vedlægges kendelsen som bilag 5, har  

 Finanstilsynet henvist til, at sagen vedrørende Sparekassen B's medvirken ved  

 overdragelse af aktiemajoriteten (management-buy-out) i selskabet D A/S fra  

 de tidligere ejere af selskabet til direktørerne for 4 af dets  

 datterselskaber er blevet behandlet på grundlag af direktør A's klage til  

 tilsynet af 27. marts 1990. Klagesagen blev afgjort den 20. juli 1990.
Finanstilsynet har herom oplyst, at man sædvanligvis ikke længere - efter  

 oprettelsen af pengeinstitutankenævnet - på det pågældende tidspunkt  

 behandlede klager fra enkeltpersoner over pengeinstitutter, men at man efter  

 en forudgående telefonisk samtale med direktør A på grund af sagens særlige  

 omstændigheder, som oplyst af A, over for denne accepterede en klage.
Sagen  

 blev herefter behandlet på grundlag af direktør A's skrivelse af 27. marts  

 1990 og efterfølgende skrivelser og redegørelser fra Sparekassen B og A.  

 Tilsynet har endvidere bekræftet, at direktør K i skrivelse af 20. april 1990  

 har meddelt, at han kunne tiltræde klagen fra A, og at man fra direktør K har  

 modtaget en række skrivelser med bilag under behandlingen af sagen, samt at  

 direktør K har modtaget en kopi af afgørelsen af 20. juli 1990.
Tilsynet har videre oplyst, at klagesagen på direktør A's foranledning  

 blev genoptaget, og, efter et møde mellem tilsynet, direktør A og C A/S,  

 endeligt afsluttet den 11. januar 1991 med samme resultat som i skrivelsen af  

 20. juli 1990. Direktør K blev ikke underrettet om afgørelsen af 11. januar  

 1991 og modtog således heller ikke nogen kopi af den.
Tilsynet har bekræftet,  

 at man modtog skrivelser fra direktør K om sagen bl.a. af 26. oktober 1990,  

 13. november 1990 og 3. januar 1991. Disse skrivelser besvarede tilsynet  

 overfor K den 22. januar 1991, idet man - som nævnt ovenfor - og i øvrigt  

 uden at nævne genoptagelsen af den endelige afgørelse af 11. januar 1991,  

 alene meddelte denne, at sagen var færdigbehandlet og afviste at kommentere  

 den yderligere.
 2. Vedrørende sagens realitet.
Finanstilsynet har om realiteten i klagen bl.a. oplyst, at et af  

 klagepunkterne var, at sparekassen ved at erhverve aktiemajoriteten havde  

 tilsidesat bank- og sparekasselovens § 1, stk. 4, om forbud mod at drive  

 anden erhvervsvirksomhed, medmindre det sker til afvikling af forudindgåede  

 engagementer.
Bestemmelsen blev ændret ved lov af 24. maj 1989, hvorefter  

 pengeinstitutter tillige midlertidigt må drive virksomhed med henblik på  

 medvirken ved omstrukturering af erhvervsvirksomheder, f.eks. medvirke ved et  

 »management-buy-out«.
Den ændrede bestemmelse indeholdt således  

 hjemmel for pengeinstitutter til at indgå i et engagement, som det her  

 omhandlede.
C har over for tilsynet gjort gældende, at sparekassen ikke har handlet i  

 strid med § 1, stk. 4, med bestemmelsens oprindelige indhold, idet  

 sparekassen har anført, at den havde garanteret for kapitaludvidelsen i det  

 til lejligheden erhvervede holdingselskab, og at det i overensstemmelse med  

 rammeaftalens § 7 og udkast til aktionæroverenskomst kun var hensigten at  

 bevare en mindre aktiepost, idet det var forventet, at de institutionelle  

 investorer var optaget senest i august 1989. Da garantien blev aktuel, ville  

 sparekassen, hvis loven ikke var blevet ændret, have været berettiget til at  

 drive anden virksomhed til afvikling af engagementer.
Som følge af  

 lovændringen valgte sparekassen at tegne aktierne i et Holdingselskab  

 direkte.
I skrivelse af 1. august 1989 indberettede Sparekassen B sin besiddelse af  

 aktiemajoriteten i selskabet.
Indberetningen gav ikke tilsynet anledning til  

 særlige foranstaltninger i sagen.
Det er tilsynets opfattelse, at en privatpersons anmodning om  

 iværksættelse af en undersøgelse af et pengeinstituts eventuelle  

 tilsidesættelse af en bestemmelse i tilsynslovgivningen, som er strafbelagt  

 og underlagt offentlig påtale, ikke giver anmelderen ret til at få  

 oplysninger om, hvilke foranstaltninger tilsynet måtte iværksætte i den  

 anledning.
Tilsynet har imidlertid som svar på K's skrivelse af 17. september  

 1990 meddelt, at man ikke har fundet grundlag for at foretage en undersøgelse  

 om spørgsmålet med henvisning til, at aktiebesiddelsen i hvert fald på datoen  

 for sparekassens indberetning den 1. august 1989 var lovlig.
 Uanset om en undersøgelse af spørgsmålet måtte have ført til det resultat,  

 at sparekassen forud for lovændringen havde handlet lovstridigt, mener  

 tilsynet, at lovændringen medførte, at tilsynet var uden sanktionsmuligheder.  

 Tilsynet har til støtte herfor henvist til straffelovens § 3, stk. 2, og § 4,  

 stk. 3, hvorefter straffen for et ulovligt forhold bortfalder, såfremt  

 forholdet er lovligt på tidspunktet for forholdets påkendelse.
B.
Finanstilsynets udtalelse af 8. maj 1991.
 Erhvervsankenævnet har indhentet en udtalelse fra Finanstilsynet i  

 anledning af, at advokat M for klager den 8. februar 1991 tillige påklagede  

 Finanstilsynets afgørelse af 22. januar 1991 og i anledning af begæringen om  

 aktindsigt.
For så vidt angår afvisningen af at foretage yderligere har Finanstilsynet  

 i udtalelsen af 8. maj 1991, der vedlægges kendelsen som bilag 6, til  

 Erhvervsankenævnet bl.a. anført, at tilsynet alene har behandlet en klage  

 fremsat af direktør A, at denne klagesag er endelig afsluttet ved skrivelse  

 af 20. juli 1990 For så vidt angår spørgsmålet om aktindsigt, har tilsynet i udtalelsen af  

 8. maj 1991 bl.a. anført, at tilsynet alene må anse direktør A som part i den  

 af Finanstilsynet behandlede klagesag, hvorfor man ikke kan imødekomme  

 begæringen om aktindsigt.
 For så vidt angår selve indbringelsen af afgørelsen af 22. januar 1991 i  

 advokat M's skrivelse af 8. februar 1991 for Erhvervsankenævnet, har tilsynet  

 gjort gældende, at da man ikke kan anse K som part i den klagesag, som  

 tilsynet har behandlet på grundlag af direktør A's klage, har direktør K ikke  

 beføjelser til at indbringe sagen for Erhvervsankenævnet.
C.
Finanstilsynets udtalelse af 18. juli 1991 og 3. december 1991.
 Finanstilsynet er endvidere gjort bekendt med de yderligere indlæg som  

 advokat M er fremkommet med på klagers vegne, men har i skrivelse af 18. juli  

 1991 og 3. december 1991, der vedlægges kendelsen som bilag 7 og 8, i det  

 hele henholdt sig til de afgivne udtalelser henholdsvis af 31. januar 1991 og  

 8. maj 1991.
D.
Finanstilsynets udtalelse af 28. december 1992 i anledning af  

 Erhvervsankenævnets skrivelse af 1. december 1992 (jfr. ovenfor afsnit  

 I.C.).
 Finanstilsynets udtalelse lyder således: »...
 I skrivelse af 20. juli 1992 anmodede direktør K tilsynet om at oplyse,  

 hvem advokat N repræsenterede under et møde afholdt i tilsynet den 30.  

 oktober 1990.
 Tilsynet overvejede at sætte anmodningen om den supplerende aktindsigt i  

 bero med henvisning til den for Erhvervsankenævnet verserende sag, der bl.a.  

 berører spørgsmålet om aktindsigt.
 Tilsynet fandt det imidlertid afgørende, at anmodningen om en nærmere,  

 bestemt supplerende oplysning var modtaget efter 1. januar 1991, hvor  

 bestemmelsen om, hvem der kan anses som part i forholdet til Finanstilsynet  

 blev præciseret, jfr. bank- og sparekasselovens § 50 a, stk. 5.
Under hensyn til, at der var tale om en ny henvendelse om supplerende  

 oplysninger modtaget efter partsbegrebets præcisering, fandt tilsynet det  

 korrekt at træffe afgørelse om den nye henvendelse.
Tilsynet afviste herefter  

 i skrivelse af 6. august 1992 at efterkomme anmodningen om aktindsigt under  

 henvisning til, at direktør K jfr. bank- og sparekasselovens § 50 a, stk. 5  

 ikke kan betragtes som part i henhold til forvaltningsloven.
Direktør K opfordrede i skrivelse af 12. august 1992 tilsynet til at  

 revurdere anmodningen om aktindsigt.
Det anførtes, at bank- og  

 sparekasselovens § 50 a, stk. 5, ikke finder anvendelse, idet den oprindelige  

 klagesag behandledes i tilsynet forud for ovennævnte bestemmelses  

 ikrafttræden den 1. januar 1991. I skrivelse af 24. august 1992 opfordrede  

 direktør K påny tilsynet til en revurdering af sagen under henvisning til, at  

 advokat N havde modtaget Finanstilsynets afgørelse af 11. januar 1991  

 vedrørende den af K for tilsynet indbragte klagesag.
I skrivelse af 28. august 1992 afviste tilsynet påny anmodningen om  

 aktindsigt.
Det understregedes i den forbindelse, at tilsynet som anført i  

 sin udtalelse af 8. maj 1991 til Erhvervsankenævnet alene anser A som værende  

 part i den af A for tilsynet indbragte klagesag.
Endvidere anførtes, at bank-  

 og sparekasselovens § 50 a, stk. 5, finder anvendelse på anmodninger om  

 aktindsigt modtaget i tilsynet efter den 1. januar 1991, hvor bestemmelsen  

 trådte i kraft.
Endelig anførtes, at tilsynet ikke har tilsendt advokat N  

 afgørelsen af 11. januar 1991, som vedrører A's klagesag.
Denne afgørelse er  

 alene tilsendt sagens parter.
På denne baggrund fastholdt tilsynet sit afslag  

 på anmodningen om at få oplyst, hvem advokat N repræsenterede på mødet i  

 tilsynet den 30. oktober 1990.
 Tilsynet fastholdt ligeledes, at man ikke var berettiget til at udlevere  

 afgørelsen af 11. januar 1991, som vedrører A's klagesag, hvori direktør K  

 ikke kan anses som værende part.
 Tilsynet skal meddele, at man fastholder sine afgørelser af den 6. august  

 og 28. august 1992.
 For så vidt angår spørgsmålet om forholdet til bank- og sparekasselovens §  

 50 a, stk. 5, såfremt det lægges til grund, at direktør K må betragtes som  

 part som følge af sagens forløb forud for den nævnte bestemmelses  

 ikrafttræden den 1. januar 1991, skal man udtale følgende:
Med nævnte bestemmelses ikrafttræden den 1. januar 1991 skete der en  

 præcisering af forvaltningslovens partsbegreb, således at det alene er det  

 pengeinstitut, hvis forhold undersøges, der kan anses som part.
Dette betyder  

 blandt andet, at andre end pengeinstituttet, selv om de pågældende måske har  

 interesser i sagen, ikke har mulighed for aktindsigt.
 For så vidt angår det tidsmæssige anvendelsesområde for bestemmelsen, er  

 det tilsynets opfattelse, at bank- og sparekasselovens § 50 a, stk. 5, finder  

 anvendelse på direktør K's anmodning af 20. juli 1992 om aktindsigt.
 Det afgørende er i den forbindelse ikke, som anført af direktør K i  

 skrivelse af 12. august 1992, tidspunktet for behandlingen af den sag, i hvis  

 akter der ønskes indsigt, men tidspunktet for anmodningens fremsættelse over  

 for tilsynet.
 Efter tilsynets opfattelse afskærer bank- og sparekasselovens § 50 a, stk.  

 5, således i denne sag direktør K fra at opnå aktindsigt, idet anmodningen om  

 aktindsigt er fremsat efter bestemmelsens ikrafttræden.
 Endvidere tilføjes at efter det for tilsynet oplyste, skal den supplerende  

 oplysning anvendes i forbindelse med en for Advokatrådet indbragt sag.  

 Oplysningen må derfor anses for at være uden betydning for den for ankenævnet  

 allerede verserende sag.
Afslutningsvis skal man oplyse, at tilsynet ikke har truffet andre  

 afgørelser i relation til klagen under dennes behandling i ankenævnet.« VI. .... A/S' (moderselskab til C) begæring om aktindsigt i  

 Erhvervsankenævnets sag.
Den 19. december 1991 anmodede ... A/S (moderselskabet til C) om  

 aktindsigt i Erhvervsankenævnets sag under henvisning til, at sagen vedrørte  

 C (B). I den anledning fremsendte Erhvervsankenævnet kopi af akterne i  

 ankenævnets sag til ... A/S (moderselskabet til C), idet man samtidig  

 anmodede om, at eventuel indtræden i sagen, jfr. § 10 i bekendtgørelsen om  

 Erhvervsankenævnet, blev overvejet.
Den 23. april 1992 meddelte ... A/S  

 (moderselskabet til C) telefonisk, at C A/S ikke ønskede at indtræde i sagen.  

 Dette blev af (moderselskabet) bekræftet i en skrivelse af 29. april 1992.  

 Det fremgår endvidere af sagen, at der i samme periode har været ført  

 drøftelser mellem advokat M og C A/S, og at advokat M herunder har rejst  

 spørgsmål om en rimelig afregning af direktør K's aktiebeholdning nominelt 5  

 mio. kr. i D Holding A/S set i lyset af en afregningskurs på 1430 til en  

 anden mindretalsaktionær i begyndelsen af 1991.
VII.
Materialet i Erhvervsankenævnets sag.
Det bemærkes, at materialet i Finanstilsynets sag vedrørende D Holding  

 A/S, initieret af direktør A, afgjort ved skrivelse af 20. juli 1990 og  

 endeligt ved skrivelse af 11. januar 1991, ikke er indgået i sagsbehandlingen  

 for ankenævnet, og således ikke har været i ankenævnets besiddelse, bortset  

 fra afgørelsen af 20. juli 1990. Hver af parterne K henholdsvis  

 Finanstilsynet er blevet gjort bekendt med materialet i ankenævnets sag.
Det  

 er samme materiale, der i kopi er fremsendt til ... A/S (moderselskabet til  

 C), jfr. ovenfor.
 Ankenævnet skal udtale :
Det fremgår af sagen, at Finanstilsynet tog direktør A's klage af 27.  

 marts 1990 over B's deltagelse i »management-buy-out'et« under  

 behandling, og at direktør K blandt andet ved skrivelse af 20. april 1990  

 tiltrådte direktør A's klage.
Det fremgår endvidere, at direktør K's  

 synspunkter i det væsentlige var identiske med direktør A's standpunkter, og  

 at hans retlige stilling i forhold til klagen og retlige interesse i sagens  

 udfald ligeledes var identisk med direktør A's.
Af de nævnte grunde burde  

 direktør K efter ankenævnets opfattelse have været anset som part, såvel  

 under klagesagen, der oprindelig blev afsluttet ved afgørelsen af 20. juli  

 1990, som under genoptagelsen af behandlingen i august måned 1990, afsluttet  

 med afgørelsen af 11. januar 1991, som Finanstilsynet ikke underrettede  

 direktør K om, uanset at tilsynet havde gjort ham bekendt med afgørelsen i  

 juli måned, og uanset direktør K's skrivelser til tilsynet den 26. oktober  

 1990, 13. november 1990 og 3. januar 1991.
Som følge heraf bør behandlingen af klagesagen genoptages over for  

 direktør K, således at der herunder tillægges ham den stilling som part, der  

 følger af forvaltningsloven.
Særligt bemærkes herom, at Finanstilsynet ved  

 ikke at tillægge direktør K stilling som part og især ved ikke at oplyse om  

 genoptagelsen i august 1990, har afskåret direktør K fra at fremsætte  

 begæring om aktindsigt inden ikrafttrædelsen den 1. januar 1991 af § 50 a,  

 stk. 5, i den dagældende lov om banker og sparekasser.
Derfor kan det ikke  

 antages, at bank- og sparekasselovens § 50 b, stk. 5 (tidligere § 50 a, stk.  

 5) er til hinder for, at der nu tillægges direktør K de rettigheder  

 vedrørende aktindsigt, som følger af forvaltningsloven.
 Efter det for ankenævnet oplyste finder nævnet, at sagen kan indeholde  

 generelle og principielle spørgsmål vedrørende et pengeinstituts medvirken  

 til et management-buy-out, og at undersøgelsen derfor også bør ske til  

 konstatering af, om der eventuelt er behov for på enkelte områder at  

 præcisere retningslinier for et pengeinstituts medvirken hertil.
 Undersøgelsen bør blandt andet omfatte:
1) om § 1, stk. 4, i lovbekendtgørelse nr. 374 af 15. august 1985 om  

 banker og sparekasser m.v. blev overtrådt i 1989, 2) om B's engagement har overskredet begrænsningerne i § 1, stk. 4, som  

 ændret ved lov nr. 327 af 24. maj 1989, henholdsvis § 1 a, stk. 1, som  

 indføjet i bank- og sparekasseloven ved lov nr. 306 af 16. maj 1990,  

 hvorefter engagementet skal have karakter af »medvirken« og være  

 »midlertidigt«, 3) om B's engagement har givet sig udslag i dispositioner, som har  

 tilgodeset B's interesser på bekostning af andre involverede på en måde, som  

 er i strid med bank- og sparekasselovens § 1, stk. 6, 4) om benyttelsen af B-ansatte som bestyrelsesmedlemmer og direktør i  

 D-koncernen har været i overensstemmelse med bank- og sparekasselovens § 1,  

 stk. 6, når henses til lovens § 19, stk. 5, 5) om der fra B's side er stillet krav om tavshed og hemmeligholdelse på  

 en måde, som strider mod bank- og sparekasselovens § 1, stk. 6, 6) om B ved afgivelse af meddelelser eller indberetninger eller ved  

 fremsendelse af dokumenter herunder med hensyn til dateringer har handlet i  

 strid med bank- og sparekasselovens § 1, stk. 6, eller andre bestemmelser i  

 bank- og sparekasseloven.
 (* 1) Oplysningen er urigtig, idet endelig afgørelse i klagesagen  

 vedrørende direktør A blev truffet den 11. januar 1991, en afgørelse som K  

 allerede af faktiske årsager var afskåret fra at indbringe for  

 Erhvervsankenævnet, da han ikke blev gjort bekendt med afgørelsen, men alene  

 kendte til afgørelsen af 20. juli 1990, og at afgørelsen ikke er blevet  

 indbragt for Erhvervsankenævnet.
(* 2) I skrivelse af 16. august 1990 meddelte direktør A Finanstilsynet,  

 at han under henvisning til skrivelsen af 20. juli 1990 (modtaget 28. juli  

 1990) ønskede afgørelsen indbragt for Erhvervsankenævnet.
Samtidig pegede  

 direktør A på det ønskelige i, at der skete en fornyet behandling i  

 Finanstilsynet bl.a. på grundlag af hans forslag om et møde i sagen.
Det  

 førte til, at sagen blev genoptaget i Finanstilsynet.
Tilsynet fandt derfor  

 ikke anledning til at genoptage sagsbehandlingen på grundlag af K's  

 skrivelser af 26. oktober, 13. november 1990 og 3. januar 1991, hvorfor man  

 den 22. januar 1991 meddelte, at sagen var afsluttet.
