Vejledning om ændring af vejledning til  

 bekendtgørelse om overskydende timer (ny efterløn) I bekendtgørelse nr. 1072 af 21. december 1998 er der fastsat  

 regler om overskydende timer.
 Som følge af de nye efterlønsregler  

 foretages følgende ændring i direktoratets vejledning nr. 237 af  

 21. december 1998.
Generelt Til § 1 Afsnittet ændres til:
 »Reglerne om timeoverførsel gælder for alle  

 fagområder.
 Formålet med reglerne om overskydende timer er, at  

 medlemmer, der i perioden op til ledighedens indtræden har arbejdet  

 mere end arbejdsmarkedets normale arbejdstid, og som derved har haft en  

 merindtægt, skal bruge denne merindtægt, inden der kan udbetales  

 dagpenge.
Ved opgørelsen af overskydende timer tages der  

 udgangspunkt i den normale overenskomstmæssige arbejdstid på det  

 danske arbejdsmarked.
Det vil sige den arbejdstid, der er fastsat i den  

 overvejende del af de kollektive overenskomster.
Denne arbejdstid er for  

 tiden 37 timer pr. uge.
Opgørelsen skal derfor for alle  

 fagområder tage udgangspunkt i 37 timer.
Det er denne arbejdstid, som  

 medlemmerne er forsikret for.
 For deltidsforsikrede tages der udgangspunkt i 30 timer om  

 ugen.
Der forekommer overskydende timer, hvis de opgjorte timer  

 i opgørelsesperioden overstiger et gennemsnit på 37 timer om  

 ugen i perioden.
Dette vil normalt sige 481 timer for en 3 måneders  

 periode eller 444 timer for en 12 ugers periode.
Reglerne om overskydende timer finder anvendelse i  

 forbindelse med medlemmets anmodning om dagpenge.
Herudover fremgår det  

 af bekendtgørelse om overgangsydelse, bekendtgørelse om arbejde  

 og indtægter mv. i efterlønsperioden og bekendtgørelse om  

 fleksibel efterløn, at reglerne om overskydende timer også  

 finder anvendelse i forbindelse med overgangsydelse og efterløn.
 Reglerne om overskydende timer finder dog ikke anvendelse  

 på medlemmer, der er fyldt 60 år før den 1. juli 1999, og  

 som modtager efterløn efter reglerne om 200 timers arbejde inden for  

 et kalenderår uden fradrag i efterlønnen.
Reglerne om overskydende timer finder heller ikke  

 anvendelse i forbindelse med orlov og uddannelsesgodtgørelse.
Der  

 henvises til reglerne for de enkelte ydelser.
Det betyder, at der ikke skal opgøres overskydende  

 timer, når et medlem går på orlov eller uddannelse med  

 uddannelsesgodtgørelse.« Til § 4 Afsnittet »Vejrlig og materialemangel« udgår.
Til § 5 Afsnittet »Overgangsydelse« ændres til:
Overgangsydelse og fleksibel efterløn Overskydende timer for et medlem, som modtager  

 overgangsydelse eller arbejder efter bekendtgørelsen om fleksibel  

 efterløn, opgøres på samme måde som i forbindelse  

 med supplerende dagpenge.
