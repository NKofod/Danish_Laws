Nr LSF 19 Forslag til Lov om ophævelse af visse love under Landbrugsministeriet og  

 om ændring af lov om bekæmpelse af muldvarpe samt om ændring af lov om  

 frikommuner (Afbureaukratisering m.v.) Fremsat af landbrugsministeren (Tørnæs) den 5. oktober 1989 Vedtaget ved tredjebehandling den 15. december 1989 Lov nr. 848 af 20/12/1989 § 1 Følgende love ophæves:
1) Lov nr. 29 af 3. februar 1960 om statstilskud til landbrugskursus m.m., 2) lov nr. 383 af 4. december 1963 om salg af skind og huder ved offentlig  

 auktion og 3) lov om voldgift i tvistigheder angående krydsbefrugtning i frøavl og  

 sygdomssmitte på markafgrøder, jf. lovbekendtgørelse nr. 797 af 11. december  

 1987.
§ 2 I lov om frikommuner, jf. lovbekendtgørelse nr. 583 af 31. august 1989,  

 foretages følgende ændring:
 § 23 ophæves.
§ 3 I lov om bekæmpelse af muldvarpe, jf. lovbekendtgørelse nr. 338 af 26.  

 juli 1967, foretages følgende ændringer:
 1. Lovens titel affattes således:
 »Lov om bekæmpelse af muldvarpe og mosegrise«.
 2. § 1 affattes således:
» § 1. Kommunerne kan varetage bekæmpelse af muldvarpe og  

 mosegrise.
Bekæmpelsen kan finansieres ved betaling, der opkræves hos ejerne  

 af de ejendomme, hvorpå bekæmpelsen gennemføres.« 3. §§ 2-4 og 24-25 ophæves.
 4. § 26, stk. 1, affattes således:
»Denne lov gælder ikke for Færøerne og Grønland.« § 4 Stk. 1. Loven træder i kraft den 1. januar 1990.
 Stk. 2. Frikommuneregulativer, der er godkendt efter den hidtidige  

 udformning af § 23 i lov om frikommuner, bevarer deres gyldighed.
Oprindeligt fremsat forslag § 1 Følgende love ophæves:
1) Lov nr. 29 af 3. februar 1960 om statstilskud til landbrugskursus m.m., 2) lov nr. 383 af 4. december 1963 om salg af skind og huder ved offentlig  

 auktion, 3) lov om bekæmpelse af muldvarpe, jf. lovbekendtgørelse nr. 338 af 26.  

 juli 1967, og 4) lov om voldgift i tvistigheder angående krydsbefrugtning i frøavl og  

 sygdomssmitte på markafgrøder.
§ 2 I lov om frikommuner, jf. lovbekendtgørelse nr. 583 af 31. august 1989,  

 foretages følgende ændringer:
 1. § 23, stk. 1, affattes således:
 »Landbrugsministeren kan godkende regler for frikommuneforsøg,  

 hvorefter en frikommune kan varetage bekæmpelse af muldvarpe og mosegrise.  

 Bekæmpelsen finansieres ved afgifter, der opkræves hos ejerne af de faste  

 ejendomme i kommunen.«.
 2. § 23, stk. 2, ophæves.
 Stk. 3 bliver herefter stk. 2.
 3. I § 23, stk. 3, der bliver stk. 2, udgår: »og 2«.
§ 3 Stk. 1. Loven træder i kraft den 1. januar 1990.
 Stk. 2. Frikommuneregulativer, der er godkendt efter den hidtidige  

 udformning af § 23 i lov om frikommuner, bevarer deres gyldighed.
Bemærkninger til lovforslaget Almindelige bemærkninger Lovene foreslås ophævet som led i regeringens igangværende bestræbelser på  

 at afbureaukratisere det danske samfund.
Bemærkninger til de enkelte bestemmelser Til § 1 Lov om statstilskud til landbrugskursus m.m. bemyndiger  

 landbrugsministeren til at anvende indtil 200.000 kr. årligt som tilskud til  

 ubemidlede deltagere i skolekursus og til kursus afholdt af landboforeninger  

 og husmandsforeninger.
Det forudsættes, at emnerne for kurserne har  

 tilknytning til landbruget.
 Tilskudsordningen administreres af 5 landsdelskursusudvalg, og  

 Landbrugsministeriet yder tilskud til denne administration inden for et beløb  

 på 50.000 kr. årligt, svarende til 25 pct. af det samlede tilskudsbeløb.
 Tilskud til de omhandlede kursus vil kunne opnås gennem bl.a. lovgivningen  

 om støtte til fritidsundervisning samt - til visse af kurserne - efter loven  

 om tilskud til efteruddannelse inden for jordbrugserhvervene.
 Lovens ophævelse har ingen personalemæssige konsekvenser for staten eller  

 kommunerne.
 Lovens ophævelse indebærer en besparelse på 250.000 kr. pr. år.
 Lovens tekst er optrykt som bilag 1.
Lov om salg af skind og huder ved offentlig auktion var en videreførelse  

 af lov nr. 178 af 7. juni 1958 om afholdelse af frivillig offentlig auktion  

 over indenlandske pelsdyrskind og huder.
Denne lov gennemførtes for at give  

 pelsdyravlerne mulighed for at afholde auktioner uden betaling af  

 auktionsafgift og uden at betale for medvirken af en beskikket auktionsleder  

 for at kunne konkurrere på lige fod med det afgiftsfrie auktionssalg i  

 Sverige, Norge, Finland og England.
 I 1963 blev loven udvidet til også at omfatte salg af udenlandske huder og  

 skind, og Landbrugsministeriet har med hjemmel i lov nr. 383/1963 ved  

 skrivelse af 31. juli 1974 meddelt bevilling efter lovens § 1, stk. 2, til  

 Danske Pelsdyrauktioner, Glostrup, til afholdelse af auktion som nævnt.
 Auktionsafgifterne for frivillige offentlige auktioner bortfaldt ved lov  

 nr. 207 af 21. maj 1969 om ændring af forskellige lovbestemmelser om  

 retsafgift m.v.
 Danske Pelsauktioner, der er den eneste auktionsvirksomhed af denne art  

 her i landet, har i skrivelse af 12. april 1989 meddelt Landbrugsministeriet,  

 at Justitsministeriet den 11. november 1988 har beskikket virksomhedens  

 administrerende direktør som auktionsleder i Glostrup retskreds i henhold til  

 lov om offentlig auktion ved auktionsledere, jf. lovbekendtgørelse nr. 191 af  

 9. april 1986.
 Lov nr. 383/1963 er herefter indholdsløs og kan ophæves.
 Lovens ophævelse har ikke økonomiske eller personalemæssige konsekvenser  

 for staten eller kommunerne.
 Lovens tekst er optrykt som bilag 2.
 Lov om bekæmpelse af muldvarpe, § 1, stk. 1, bemyndiger  

 landbrugsministeren til efter indstilling fra landbo- og husmandsforeninger  

 eller kommunalbestyrelser at pålægge enhver kommunalbestyrelse at gennemføre  

 en bekæmpelse af muldvarpe.
 Efter aftale med Kommunernes Landsforening og efter henstilling fra  

 Indenrigsministeriet har bemyndigelsen ikke været benyttet i en lang årrække,  

 da sådanne pålæg ville modarbejde statens betsræbelser på at reducere statens  

 bloktilskud til kommunerne.
 Lovens § 1, stk. 3 og 4, bemyndiger kommunalbestyrelserne til selv at  

 iværksætte en bekæmpelse, og ophævelse af loven vil derfor begrænse  

 kommunernes adgang til at iværksætte en bekæmpelse af muldvarpe til de  

 tilfælde, hvor der er en særlig kommunal interesse heri.
 Lovens ophævelse har ingen økonomiske eller personalemæssige konsekvenser  

 for staten eller kommunerne.
 Lovens tekst er optrykt som bilag 3.
 Lov om voldgift i tvistigheder angående krydsbefrugtning i frøavl og  

 sygdomssmitte på markafgrøder blev vedtaget i 1948 og byggede på en  

 betænkning af 18. januar 1935 afgivet af et udvalg nedsat af  

 Landbrugsministeriet den 26. februar 1931.
 Ved loven etableredes et voldgiftssystem, der skulle tage stilling til  

 erstatningsager vedrørende sygdomssmitte i markafgrøder, og det var især  

 smitte med meldug og rust fra vinterbyg til vårbyg, man havde i tankerne.  

 Herudover skulle sager om foranstaltninger til forebyggelse af skader i  

 frøavlen som følge af krydsbefrugtning kunne afgøres ved voldgift.
 For at sikre, at der blev tale om et hurtigt og smidigt system, fastsattes  

 ved lovens §§ 3-4 bestemmelser for den formelle fremgangsmåde, hvis man  

 ønskede at rejse en voldgiftssag.
 Erfaringerne har imidlertid vist, at de nævnte procedureforskrifter og  

 især bestemmelserne i § 4, stk. 2, om de formelle frister for rejsning af en  

 voldgiftssag har ført til afvisning af velbegrundede sager, fordi de  

 fastsatte frister ikke var overholdt.
 Formændene for de 2 voldgiftskredse har oplyst, at der i de seneste 10 år  

 i alt har foreligget 2 sager om krydsbefrugtning og 1 sag om sygdomssmitte  

 til behandling.
For så vidt angår sager om krydsbefrugtning kan det oplyses, at Dansk  

 Frøhandlerforening og De samvirkende danske Frøavlerforeninger som et tillæg  

 til standardfrøavlskontrakten har indført retningslinier for løsning af  

 krydsbefrugtningsproblemer.
De to foreninger finder herefter ikke behov for,  

 at 1948-loven opretholdes, for så vidt angår bestemmelserne om  

 krydsbefrugtning i frøavl.
 Tilsvarende har De danske Landboforeninger, Danske Husmandsforeninger,  

 Statens Planteavlsudvalg og Plantesundhedsrådet tiltrådt, at loven ophæves,  

 for så vidt angår sygdomssmitte i markafgrøder.
 Det skal i øvrigt bemærkes, at sager angående tab forårsaget af  

 krydsbefrugtning eller sygdomssmitte efter lovens ophævelse vil kunne  

 indbringes for domstolene efter almindelige civilretlige erstatningsregler.
 Lovforslaget har ingen økonomiske eller personalemæssige konsekvenser for  

 staten eller kommunerne.
 Lovens tekst er optrykt som bilag 4.
Til § 2 Til nr. 1 og 2 Ved ophævelsen af lov om bekæmpelse af muldvarpe bortfalder hjemmelen til  

 kommunal bekæmpelse af muldvarpe hos private grundejere.
Efter almindelige  

 kommunalretlige regler må det herefter antages, at sådan bekæmpelse fremover  

 kun vil kunne ske i ekstraordinære tilfælde, hvor der foreligger en særlig  

 kommunal interesse heri.
Efter § 3 i den nuværende lov om bekæmpelse af  

 muldvarpe udredes udgifterne ved kommunal muldvarpebekæmpelse af  

 kommunekassen.
Efter den nuværende § 23, stk. 1, i lov om frikommuner kan  

 landbrugsministeren godkende frikommuneforsøg, hvorved kommunal bekæmpelse af  

 muldvarpe finansieres ved opkrævning af afgift hos kommunens grundejere.
I  

 nr. 1 foreslås, at landbrugsministeren fortsat skal kunne godkende sådanne  

 forsøg.
Bestemmelsen er af redaktionelle årsager sammenskrevet med hjemmelen  

 i den nuværende § 23, stk. 2, om forsøg med kommunal bekæmpelse af mosegrise.
Bilag 1 Lov nr. 29 af 3. februar 1960.
Bilag 2 Lov nr. 383 af 4. december 1963.
Bilag 3 Landbrugsministeriets lovbekendtgørelse nr. 338 af 26. juli 1967.
Bilag 4 Landbrugsministeriets lovbekendtgørelse nr. 797 af 11. december 1987.
Efter 2. behandling den 13. december 1989 § 1 Følgende love ophæves:
1) Lov nr. 29 af 3. februar 1960 om statstilskud til landbrugskursus m.m., 2) lov nr. 383 af 4. december 1963 om salg af skind og huder ved offentlig  

 auktion, 3) lov om bekæmpelse af muldvarpe, jf. lovbekendtgørelse nr. 338 af 26.  

 juli 1967, og 4) lov om voldgift i tvistigheder angående krydsbefrugtning i frøavl og  

 sygdomssmitte på markafgrøder, jf. lovbekendtgørelse nr. 797 af 11. december  

 1987.
§ 2 I lov om frikommuner, jf. lovbekendtgørelse nr. 583 af 31. august 1989,  

 foretages følgende ændringer:
 1. § 23, stk. 1, affattes således:
 »Landbrugsministeren kan godkende regler for frikommuneforsøg,  

 hvorefter en kommune kan varetage bekæmpelse af muldvarpe og mosegrise.  

 Bekæmpelsen finansieres ved afgifter, der opkræves hos ejerne af de faste  

 ejendomme i kommunen.«.
 2. § 23, stk. 2, ophæves.
 Stk. 3 bliver herefter stk. 2.
 3. I § 23, stk. 3, der bliver stk. 2, udgår »og 2«.
§ 3 Stk. 1. Loven træder i kraft den 1. januar 1990.
 Stk. 2. Frikommuneregulativer, der er godkendt efter den hidtidige  

 udformning af § 23 i lov om frikommuner, bevarer deres gyldighed.
Ændringsforslag Af landbrugsministeren:
Til titlen 1) Titlen affattes således:
 »Forslag til lov om ophævelse af visse love under  

 Landbrugsministeriet og om ændring af lov om bekæmpelse af muldvarpe samt om  

 ændring af lov om frikommuner (Afbureaukratisering m.v.)».
Til § 1 2) Nr. 3 udgår.
 Nr. 4 bliver herefter nr. 3.
Til § 2 3) Paragraffen affattes således:
»§ 2 I lov om frikommuner, jf. lovbekendtgørelse nr. 583 af 31. august 1989,  

 foretages følgende ændring:
§ 23 ophæves.« Ny paragraf 4) Efter § 2 indsættes som ny paragraf:
»§ 01 I lov om bekæmpelse af muldvarpe, jf. lovbekendtgørelse nr. 338 af 26.  

 juli 1967, foretages følgende ændringer:
 1. Lovens titel affattes således:
 »Lov om bekæmpelse af muldvarpe og mosegrise«.
 2. § 1 affattes således:
»§ 1. Kommunerne kan varetage bekæmpelse af muldvarpe og mosegrise.  

 Bekæmpelsen kan finansieres ved betaling, der opkræves hos ejerne af de  

 ejendomme, hvorpå bekæmpelsen gennemføres.« 3. §§ 2-4 og §§ 24-25 ophæves.
 4. § 26, stk. 1, affattes således:
»Denne lov gælder ikke for Færøerne og Grønland.«» Bemærkninger Til nr. 1-4 Ved ændringsforslagene tilvejebringes en generel hjemmel for alle kommuner  

 til at varetage bekæmpelse af muldvarpe og mosegrise.
Kommunernes udgifter  

 ved en sådan bekæmpelse kan finansieres ved betaling, der opkræves hos ejerne  

 af de ejendomme, hvor bekæmpelsen foretages.
 Ændringsforslagene skal ses som et led i regeringens fortsatte  

 bestræbelser på at afbureaukratisere og decentralisere det danske samfund.
