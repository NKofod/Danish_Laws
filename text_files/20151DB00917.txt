Betænkning afgivet af Social- og Indenrigsudvalget den 27. maj 2016 Betænkning over Forslag til folketingsbeslutning om fysisk tilgængelighed til valghandlinger [af Jakob Sølvhøj (EL) m.fl.]:
1. Udvalgsarbejdet Beslutningsforslaget blev fremsat den 1. april 2016 og var til 1. behandling den 9. maj 2016. Beslutningsforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet beslutningsforslaget i 3 møder.
2. Indstillinger Et flertal i udvalget (S, DF, V, LA, RV og KF) indstiller beslutningsforslaget til forkastelse.
 Et mindretal i udvalget (EL, SF og ALT) indstiller beslutningsforslaget til vedtagelse uændret.
2. Politiske bemærkninger Socialdemokratiets og Radikale Venstres medlemmer af udvalget kan ikke støtte beslutningsforslaget.
S og RV deler forslagsstillernes ønske om at sikre alle ret til at udfolde deres demokratiske rettigheder.
Den tidligere SR-regering vedtog derfor i 2014, at personer med handicap eller nedsat førlighed fik sikkerhed for, at der minimum er et sted i kommunen med et handicaptilgængeligt afstemningssted, så man undgår afgivelse af en såkaldt vognstemme umiddelbart uden for stemmelokalet eller afgivelse af brevstemme forud for valgdagen.
Når S og RV ikke kan støtte forslaget, skyldes det, at S og RV frygter, at et krav om, at alle afstemningssteder skal være tilgængelige for gangbesværede og kørestolsbrugere, kan medføre, at flere mindre lokale valgsteder risikerer at lukke.
Og færre valgsteder kan have negativ betydning på valgdeltagelsen.
 Der er afsat midler fra satspuljen til en tilgængelighedspulje, som kommunerne opfordres til at søge til tilgængelighedsforbedringer i det eksisterende offentlige byggeri, mens nybyggeri allerede skal opfylde hensynene til tilgængelighed.
Dansk Folkepartis medlemmer af udvalget støtter ikke beslutningsforslaget.
DF mener dog, at det er vigtigt, at personer med et handicap har gode muligheder for at stemme ved valg, og at der er valgsteder i en kommune, hvor personer med handicap kan afgive deres stemme.
Derfor er det også glædeligt, at DFs beslutningsforslag nr.
B 32 om ændring af valglovene, så personer med handicap kan stemme med den hjælp, de selv ønsker, blev vedtaget.
Derudover er der lavet retningslinjer til kommunerne om valghandlinger, og endelig har man også mulighed for at stemme på flere måder, herunder brevstemme.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Dorthe Ullemose (DF) Karina Due (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Anders Johansson (KF) Karen J.
Klint (S) Malte Larsen (S) Orla Hav (S) Pernille Rosenkrantz-Theil (S) fmd.
Troels Ravn (S) Trine Bramsen (S) Yildiz Akdogan (S) Rune Lund (EL) Pernille Skipper (EL) Torsten Gejl (ALT) Marianne Jelved (RV) Johannes Lebech (RV) Trine Torp (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
