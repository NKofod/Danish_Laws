Fremsat den 14. november 2014 af Torsten Schack Pedersen (V) og Brian Mikkelsen (KF) Forslag til folketingsbeslutning om en pulje til sanering i punktafgifter Folketinget pålægger regeringen, at der på finansloven for 2015 afsættes en pulje på 250 mio. kr., der målrettes sanering i punktafgifterne.
Bemærkninger til forslaget Der er en betydelig administrativ byrde forbundet med mange punktafgifter, hvor virksomheder kan bruge uforholdsmæssig mange ressourcer på at registrere og betale i forhold til det beskedne provenu, som efterfølgende kommer i statskassen.
Særlig på fødevare- og miljøområdet er der en række ulogiske og forældede punktafgifter.
Der bør ryddes op i disse afgifter, så der ikke opkræves afgifter, hvor de administrative udgifter for virksomhederne er unødig høje i forhold til det provenu, som afgifterne indbringer.
 Forslaget foreslås finansieret som led i finansloven for 2015.
Skriftlig fremsættelse Torsten Schack Pedersen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en pulje til sanering i punktafgifter.
(Beslutningsforslag nr.
B 30) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
