Nr BTL 208 Betænkning over Forslag til lov om ændring af lov om internationalt  

 udviklingssamarbejde (Ophævelse af lånebistanden som bistandsform, forhøjelse  

 af investeringsgarantirammen, Center for Udviklingsforsknings funktioner og  

 ledelsesstruktur m.v.)   

 Nr L 208 1988-89, 1. samling Afgivet af Udenrigsudvalget Afgivet: 19890509 Udvalget har behandlet lovforslaget i nogle møder og har herunder stillet spørgsmål til udenrigsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse uændret.
Et flertal inden for flertallet (Socialdemokratiets, Det Konservative  

 Folkepartis, Venstres og Det Radikale Venstres medlemmer af udvalget)  

 tilføjer, at det lægger vægt på, at der sikres en tilstrækkelig bredde i  

 centerbestyrelsens sammensætning.
Særligt for så vidt angår besættelsen af  

 formandsposten, betoner flertallet betydningen af, at ministeren rådfører sig  

 med Forskningsrådet.
 Et mindretal (Socialistisk Folkepartis medlemmer af udvalget) indstiller  

 lovforslaget til vedtagelse med det af mindretallet stillede  

 ændringsforslag.
Socialistisk Folkeparti kan helt tilslutte sig, at fremtidig bistand til  

 udviklingslande gives som gave og ikke som lån.
For SF er det af afgørende  

 betydning, at ulandsbistanden ydes i overensstemmelse med de overordnede  

 kvalitative målsætninger og principper for det konkrete udviklingssamarbejde,  

 som er opregnet i Danidas »Strategisk Planlægning.
Handlingsplan«,  

 s. 2-3.
Under udvalgsbehandlingen har udenrigsministerens besvarelse af  

 spørgsmålet om, hvilke kriterier der skal opfyldes med hensyn til  

 modtagerlandenes økonomiske situation og med hensyn til investeringens art,  

 for at en påtænkt investering kan få investeringsgaranti, gjort det klart, at  

 investeringsgarantiordningen ikke hører hjemme under denne bistandsmålsætning  

 og dermed i Danidas regi.
Der henvises til udenrigsministerens besvarelse af  

 spørgsmål 3 (optrykt som bilag).
Derfor ønsker Socialistisk Folkeparti investeringsgarantiordningen flyttet  

 til industriministerens ressort i lighed med den overførsel, der skete i 1985  

 af eksportkreditgarantiordningen.
SF mener i øvrigt, at der kunne gøres et  

 tilsvarende synspunkt gældende med hensyn tilIndustrialiseringsfonden for  

 Udviklingslandene.
Nummer 3-5 i § 1 i lovforslaget kan Socialistisk Folkeparti fuldt ud  

 tilslutte sig.
For SF er det vigtigt, at Center for Udviklingsforskning har  

 fået en præciseret og ajourført formålsparagraf, hvor forskningsopgaverne  

 fortsat har førsteprioritet.
Det er også vigtigt, at intentionen fra  

 udvalgsarbejdet vedrørende Center for Udviklingsforskning følges med hensyn  

 til ønskerne til den fremtidige bestyrelse.
Med oprettelsen af en bestyrelse  

 skal der skabes et organ, der sikrer et forum for en faglig dialog og  

 bidrager til centrets kontakt med andre forskningsmiljøer inden for  

 udviklingsforskningen.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Mindretallet bemærker i øvrigt følgende:
Fremskridtspartiet kan ikke støtte en ophævelse af lånebistanden som  

 bistandsform for derefter at yde udviklingsbistanden på gavevilkår.
En sådan  

 hjælp bør være frivillig privat gavehjælp.
Center for Udviklingsforskning bør  

 efter Fremskridtspartiets opfattelse nedlægges.
Ændringsforslag Af et mindretal (SF):
Til § 1 1) Nr. 2 affattes således:
»2. § 8 ophæves.« Bemærkninger Til nr. 1 Mindretallet finder det mest hensigtsmæssigt, at  

 investeringsgarantiordningen, der er hjemlet i lovens § 8, på samme måde som  

 det skete med eksportgarantiordningen i 1985 overføres til lov om Danmarks  

 Erhvervsfond med henblik på, at Eksportkreditrådet overtager administrationen  

 af ordningen.
 Som konsekvens heraf foreslår mindretallet, at § 8 i lov om internationalt  

 udviklingssamarbejde ophæves, idet mindretallet forudsætter, at  

 industriministeren, såfremt ændringsforslaget vedtages, fremsætter lovforslag  

 om ændring af lov om Danmarks Erhvervsfond i overensstemmelse med ovenstående  

 med henblik på ikrafttrædelse 1. juli 1989. Det forudsættes endvidere, at der  

 i forbindelse hermed sker den forhøjelse af beløbsrammen for  

 investeringsgarantier til 2.500 mio. kr., som udenrigsministeren har  

 foreslået i dette lovforslag.
Fischer (KF) fmd.
Connie Hedegaard (KF) Per Stig Møller (KF) Bjørn  

 Elmquist (V) Steenholdt (Grønl.) Annette Just (FP) Jørgen Estrup (RV)  

 nfmd.
Duetoft (CD) Glønborg (KRF) Helle Degn (S) Graversen (S) Kelm-Hansen  

 (S) Lykketoft (S) Ole Espersen (S) Erik B.
Smith (S) Riishøj (SF) Ebba  

 Strange (SF) Bilag Et af udvalgets spørgsmål til udenrigsministeren og dennes besvarelse  

 heraf Spørgsmål 3:
Hvilke kriterier skal opfyldes med hensyn til modtagerlandets økonomiske  

 situation og med hensyn til investeringens art for, at en påtænkt investering  

 kan opnå investeringsgaranti? Svar:
Modtagerlandet skal være et udviklingsland opført på den af OECD's komite  

 for udviklingsbistand, DAC, udarbejdede officielle liste over  

 udviklingslande, og investeringen forudsættes godkendt af det pågældende  

 lands udviklingsmyndigheder.
Herudover må BNI pr. capita ikke overstige US  

 dollars 3.000,00 pr. år.
Endvidere stilles som krav, at investeringen skal være en direkte  

 nyinvestering eller et dermed ligestillet lån.
Investeringen kan bestå af  

 penge eller indskud af andre aktiver såsom maskiner og inventar.
Foruden rene  

 nyinvesteringer vil garantiordningen også kunne omfatte nytegning af kapital  

 som led i rekonstruktion af en nødlidende virksomhed.
Lån kan efter  

 omstændighederne garanteres, især hvis der er tale om langfristede,  

 investeringslignende finanslån, der er sammenkædet med en direkte  

 investering.
Endelig kan reinvestering af udbytte garanteres.
