Nr BSF 34 Forslag til folketingsbeslutning om miljøskiltning ved virksomheder Fremsat af Leif Hermann (SF) Margrete Auken (SF) Gade (SF) Hanne Thanning  

 Jacobsen (SF) Ebba Strange (SF) den 22. november 1990 Folketinget opfordrer regeringen til senest 1. april 1991 at udarbejde et forslag om miljøskiltning ved virksomheder.
Denne skiltning skal vise tilladt miljøbelastning og eventuelt sidste års miljøbelastning efter følgende retningslinier:
 1) Virksomhedernes betydning for såvel nærmiljøet i form af udledninger  

 til luft og vand samt affaldsbortskaffelse som for det globale niveau i form  

 af materiale- og energiforbrug og bidrag til den mere diffuse forurening skal  

 anskueliggøres for ansatte og offentligheden.
 2) De nærmere retningslinier for miljøskiltningen udarbejdes i samarbejde  

 med repræsentanter for industri, amter, kommuner og miljøorganisationer.
 3) Den daglige administration og herunder tilsyn med ordningen varetages  

 af godkendelsesmyndigheden for den enkelte virksomhed.
Bemærkninger til forslaget Almindelige bemærkninger I USA er der som led i lovgivningen om farligt affald og  

 kemikalieaffaldsdepoter indført to typer af rapporteringspligt, som har haft  

 stor betydning både for virksomhedernes motivation for at indføre renere  

 teknologier og for offentlighedens indsigt i virksomhedernes miljøforhold i  

 øvrigt.
Det ene krav siger, at virksomheder hvert andet år skal oplyse  

 myndighederne om fremkomst og bortskaffelse af farligt affald.
I forbindelse  

 hermed skal virksomhederne i øvrigt bekræfte, at de har udarbejdet en  

 affaldsminimeringsplan. (Resource Conservation and Recovery Act, Amendments  

 of 1986). Det andet krav omhandler en årlig rapportering af udledning til  

 luft og vand af godt 300 kemikalier - de såkaldte »Toxic Release  

 Inventories«.
Princippet i den danske miljøbeskyttelseslov er, at virksomheder, som  

 tilhører en nærmere specificeret liste over særligt forurenende virksomheder,  

 i tilfælde af udvidelser eller nyanlæg skal have ændringen forhåndsgodkendt  

 af den kommunale eller amtskommunale myndighed.
Til grund for godkendelsen  

 udarbejder virksomheden en miljøteknisk beskrivelse, som bl.a. specificerer  

 de forventede udledninger af spildprodukter til luft og vand samt den  

 forventede håndtering og bortskaffelse af affald.
Herudfra fastsætter den  

 godkendende myndighed en række vilkår, som detaljeret redegør for, hvor meget  

 og hvorledes virksomheden må forurene.
 Specielt for olie- og kemikalieaffald gælder, at virksomheden skal anmelde  

 mængde og art af frembragt olie- og kemikalieaffald, og at dette skal  

 bortskaffes på Kommunekemi eller gennem en anden af kommunen godkendt  

 behandlingsmåde, herunder genanvendelse.
 Tilsyn med overholdelse af de stillede vilkår er henlagt til de kommunale  

 eller amtskommunale myndigheder og tager udgangspunkt i virksomhedens egen  

 kontrol.
 Specielt vedrørende fast affald og olie- og kemikalieaffald betyder de  

 gældende bekendtgørelser, at de kommunale eller amtskommunale myndigheder kan  

 kræve en nærmere redegørelse fra virksomhederne om den aktuelle  

 affaldsfrembringelse og -bortskaffelse, herunder om affaldstyper,  

 -sammensætning, -mængde m.m.
Erfaringerne fra affaldsplanlægning i bl.a.
Københavns Kommune har vist,  

 at meget få virksomheder har et reelt billede af deres aktuelle  

 affaldsfrembringelse.
Noget tilsvarende gælder for olie~ og kemikalieaffald  

 således som det er erfaret udfra Kommunekemis såkaldte  

 »Miljøtilsynsregister«.
Der opstilles således i dag rammer for en miljømæssig bogføring på de  

 enkelte virksomheder, men der findes ikke i miljølovgivningen et krav om et  

 samlet miljøregnskab.
Samtidig betyder spredningen af kontrol- og  

 rapporteringskrav på flere forskellige bekendtgørelser og administrative  

 enheder, at det er vanskeligt for ikke at sige umuligt at få et billede af  

 virksomhedens samlede miljøbelastning.
EF-Kommissionen har netop udsendt et diskussionsnotat om  

 »Environmental Auditing«, som på sigt skal gøres til et  

 direktivkrav til alle virksomheder om at udarbejde et årsregnskab  

 (miljøstatus) for deres miljøpåvirkning.
Et sådant regnskab skal omfatte - emissioner - affaldshåndtering - støj- og luftforhold - sikkerhed - energi, vand og råmaterialer - produkter - ledelse - information - forsikring Endvidere skal virksomhederne informere om planlagte forbedringer  

 motiveret i ønsker om bedre ledelse og styring, højere effektivitet,  

 rensningsbesparelser og bedre image, kreditværdighed og social status.
Det er  

 tanken, at virksomhedernes organisering af dette arbejde skal bistås af  

 myndighederne på miljøområdet.
Som motivation for forslaget kan der henvises til den skiltning, som en  

 række udenlandske virksomheder inden for bl.a. den kemiske industri har om  

 deres uheldsstatistik.
Dette uheldsskilt er oftest placeret ved indgangen til  

 virksomheden, og det giver typisk i form af kurver eller søjler en let  

 tilgængelig information om det aktuelle antal uheld i året, sammenlignet med  

 sidste års uheld og virksomhedens målsætning.
Skiltet er med til at motivere  

 såvel ansatte som ledelse til uheldsforebyggelse og -afhjælpning.
Virkningen af et krav om miljøskiltning vil således dels være rettet mod  

 virksomhederne selv, idet såvel ansatte som ledelse motiveres til en  

 systematisk og samlet registrering af miljøforholdene samt en  

 offentlighedsrettet åbenhed herom, dels mod naboer, miljøgrupper og  

 befolkningen i øvrigt.
Specielt for sidstnævnte gruppe vil en sådan skiltning  

 give et langt bedre grundlag for en dialog med virksomhederne om deres  

 miljøforhold og betydningen for miljø- og livskvalitet såvel i nærområdet som  

 på nationalt og globalt plan.
Bemærkninger til forslagets enkelte punkter Ad 1.
 Som udgangspunkt for skiltningens (og hermed miljøregnskabets) udformning  

 kunne man kombinere en række overordnede hensyn til miljø og ressourcer med  

 nogle kontante og målbare størrelser f.eks.:
 Ad 2-3.
 Der henvises til forslagets almindelige bemærkninger.
