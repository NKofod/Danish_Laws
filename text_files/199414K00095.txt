Nr BTL 95 Betænkning over Forslag til lov om ændring af forskellige skattelove  

 (Beskatning af Post Danmark)   

 Nr L 95 1994-95, 1. samling Afgivet af Skatteudvalget Afgivet: 19950118 Udvalget har behandlet lovforslaget i nogle møder.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Mindretallet vil stemme hverken for eller imod de stillede  

 ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af EL):
 Til § 9 1) Paragraffen affattes således:
 »§ 9 I skattekontrolloven, jf. lovbekendtgørelse nr. 555 af  

 24. juni 1994, som ændret ved lov nr. 1113 af 21. december 1994, foretages  

 følgende ændring:
I § 8 D, stk. 1, 1. pkt., ændres »selskaber som nævnt i  

 selskabsskattelovens § 1, stk. 1, nr. 1, 2 og 2 a, jf. lovbekendtgørelse nr.  

 463 af 13. september 1978,» til: »selskaber m.v. som nævnt i  

 selskabsskattelovens § 1, stk. 1, nr. 1, 2, 2 a og 2 b,», og samme sted  

 udgår »alle de«.' Til § 10 2) Paragraffen udgår.
 Til § 11 3) Efter stk. 2 indsættes som nyt stykke:
»Stk. 3. Stempelfri er dokumenter, der oprettes i forbindelse  

 med etableringen af Post Danmark, herunder dokumenter, der oprettes i  

 forbindelse med lånefinansieringen af den kontante overdragelsessum efter § 7  

 i lov om Post Danmark.
Det er en forudsætning for stempelfritagelse for de  

 nævnte lånedokumenter, at de er påført en erklæring af Post Danmark om, at  

 dokumentet er oprettet i forbindelse med etableringen af Post Danmark og ikke  

 kan tjene til sikkerhed for andre lån.
Post Danmark anses i øvrigt ikke for  

 en statsinstitution i forbindelse med anvendelse af reglerne i lov om  

 stempelafgift.« Bemærkninger Til nr. 1 Ændringsforslaget er redaktionelt.
 Til nr. 2 og 3 Ændringsforslagene er af redaktionel karakter og går ud på  

 at flytte bestemmelsen om stempelfritagelse for de dokumenter, der oprettes i  

 forbindelse med etableringen af Post Danmark, fra stempelloven til  

 lovforslagets ikrafttrædelsesbestemmelse.
 Ændringsforslaget om ændring af stempelreglerne er alene en  

 overgangsbestemmelse, og den bør derfor ikke indgå som en generel ændring af  

 stempelloven.
