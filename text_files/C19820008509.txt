Efter lovens § 9, stk. 2, kan ministeren for skatter og afgifter fritage  

 helt eller delvis for afgift ved udvidelse af egenkapitalen som nævnt i § 4,  

 nr. 2 og nr. 3, i det omfang indskuddet modsvarer en tidligere foretagen  

 nedskrivning af kapitalen til dækning af stedfundne tab.
Udvidelsen skal dog  

 ske inden 4 år efter nedskrivningen.
 Bestemmelsen har hidtil været praksiseret således, at der kun bevilges  

 fritagelse, hvis genopskrivningen skyldes sanering indefra, det vil sige ved  

 konvertering af gæld til aktiekapital eller lignende, medens fritagelse ikke  

 bevilges ved opskrivning, der skyldes kontant indskud eller anden tilgang af  

 midler udefra.
Denne praksis er ved skatteministerens resolution af 10. maj 1982 blev  

 ændret, således at det ikke længere er en betingelse for afgiftsfritagelse,  

 at kapitaludvidelsen sker ved konvertering af gæld eller ligenende.
Herefter  

 kan afgiftsfritagelse også opnås i tilfælde, hvor genopskrivning foretages på  

 andre måder, for eksempel ved kontant indskud eller apportindskud, forudsat  

 at lovens øvrige betingelser for afgiftsfritagelse er til stede.
 Praksisændringen har virkning fra 10. maj 1982. Hvis klagefristen for en  

 af statsskattedirektoratet eller skattedepartementet truffet afgørelse, der  

 ikke er i overensstemmelse med den nye praksis, ikke var udløbet den 10. maj  

 1982, kan sagen begæres genoptaget med henblik på tilbagebetaling eller  

 fritagelse for afgift.
