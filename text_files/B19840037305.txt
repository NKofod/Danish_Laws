(ATB-bekendtgørelsen) I henhold til § 2, stk. 1, § 6, stk. 1 og § 7 a, stk. 6 i  

 lovbekendtgørelse nr. 347 af 22. juni 1984 fastsættes:
Tilbud til langtidsledige § 1.  Arbejdstilbudsordningen har to hovedformål.
For  

 det første at give de langtidsledige et arbejdstilbud på en almindelig  

 arbejdsplads og derved genoptræne og vedligeholde de lediges arbejdsevne.
For  

 det andet at udvide den samlede beskæftigelse i samfundet.
§ 2.  Tilbud om arbejde gives til medlemmer af en  

 anerkendt arbejdsløshedskasse, som er under 60 år.
Tilbuddet skal gives i god  

 tid, før retten til dagpenge ophører efter §§ 55 og 72 i lov om  

 arbejdsformidling og arbejdsløshedsforsikring m.v., jfr. § 12.
Stk. 2.  Tilbud kan gives til medlemmer, der er fyldt 60  

 år.
Nærmere regler herom kan fastsættes af arbejdsdirektøren.
 Stk. 3.  Aldersbetingelsen i stk. 1 skal være opfyldt på  

 det tidspunkt, hvor retten til dagpenge ophører.
 Stk. 4.  Fuldtidsforsikrede medlemmer, der har eller har  

 haft beskæftigelse i så ringe omfang, at de opfylder ledighedskravene efter §  

 12, har dog krav på arbejdstilbud, uanset om beskæftigelsen betyder, at  

 retten til dagpenge ikke ophører efter § 55 i arbejdsløshedsloven.
 § 3.  Medlemmer, der tidligere har fået tilbudt et  

 arbejde efter lov om arbejdstilbud til ledige, har krav på et nyt  

 arbejdstilbud, når medlemmet på ny opfylder betingelserne herfor, herunder  

 kravet om, at medlemmet står til rådighed for arbejdsmarkedet, jfr. § 4, og  

 kravet om ledighed, jfr. § 12.
 Stk. 2.  Ledighed, der skal begrunde et nyt  

 arbejdstilbud efter stk. 1, beregnes fra det tidspunkt, medlemmet sidst er  

 ophørt med et arbejdstilbud eller har afslået et tilbud.
 § 4.  Arbejdsløshedskasserne skal til  

 arbejdsformidlingen give meddelelse om de medlemmer, der fortsat står til  

 rådighed for arbejdsmarkedet, og som efter § 12, stk. 1 og 2, har krav på  

 arbejdstilbud.
 Stk. 2.  Arbejdsløshedskassernes pligt til at give  

 meddelelse efter stk. 1 omfatter kun medlemmer, der er dagpengeberettigede og  

 som har krav på arbejdstilbud på grundlag af ledighedsperioder med  

 dagpengeret.
 Stk. 3.  Arbejdsdirektøren fastsætter nærmere regler om,  

 hvornår meddelelse skal gives og hvilke oplysninger denne skal indeholde.
Fremskaffelse af arbejdstilbud § 5.  Arbejdet skal tilbydes på en almindelig  

 arbejdsplads på overenskomstmæssige løn- og arbejdsvilkår.
Hvis arbejdet ikke  

 er omfattet af en kollektiv overenskomst, skal der gives de løn- og  

 arbejdsvilkår, som efter kollektiv overenskomst gælder for ansatte uden  

 støtte ved tilsvarende arbejde.
Ved støtte forstås støtte efter ordninger med  

 beskæftigelsesfremmende formål.
Findes der ingen kollektiv overenskomst for  

 tilsvarende arbejde, ydes de sædvanlige løn- og arbejdsvilkår for det  

 pågældende arbejde.
 Stk. 2.  Den langtidsledige har krav på et tilbud om  

 mindst 9 måneders arbejde hos private arbejdsgivere eller om mindst 7  

 måneders arbejde hos offentlige arbejdsgivere, jfr. dog stk. 3. Arbejdet skal  

 så vidt muligt tilbydes i en privat virksomhed, jfr. dog § 13, stk. 1. Det  

 enkelte arbejdstilbud skal tilstræbes at være af varig karakter og kan ikke  

 være et midlertidigt vikarjob eller anden kortvarig assistance, jfr. dog stk.  

 5. Ved ansættelse i offentlige virksomheder må der tages hensyn til de  

 tidsbegrænsninger, som de budget- og bevillingsmæssige bestemmelser sætter.
 Stk. 3.  Hos offentlige arbejdsgivere har den  

 langtidsledige uanset stk. 2 dog krav på et arbejdstilbud i en periode, som  

 fremgår af bilag 1.
Stk. 4.  Arbejdstilbud for fuldtidsforsikrede skal være  

 arbejde på overenskomst- eller sædvanemæssig fuld arbejdstid.
For  

 deltidsforsikrede skal arbejdstiden mindst svare til den enkeltes hidtidige  

 deltidsbeskæftigelse, dog ikke under 20 timer ugentlig.
 Stk. 5.  Hvis den langtidsledige samtykker, kan  

 arbejdstilbud gives i form af flere kortere ansættelsesperioder, der hver dog  

 skal være af mindst 3 måneders varighed, eller i form af to deltidsjob.
 Stk. 6.  Ophører en af de i stk. 5 nævnte ansættelser,  

 har arbejdstageren ret til supplerende arbejdstilbud, jfr. § 17.
 § 6.  I alle tilfælde, hvor der i arbejdstil-  

 budsperioden indgår såvel privat som offentlig ansættelse, behandles  

 spørgsmålet om arbejdstilbudsperiodens længde, som var der tale om privat  

 ansættelse.
 § 7.  Det påhviler arbejdsmarkedsnævnet at søge at  

 fremskaffe arbejdstilbud til langtidsledige hos private arbejdsgivere.
 § 8.  I det omfang tilstrækkelige arbejdstilbud ikke  

 kan fremskaffes hos private arbejdsgivere, påhviler det bopælskommunen at  

 fremskaffe arbejdstilbud inden for sine egne forvaltningsområder eller i  

 anden offentlig eller offentligt støttet virksomhed eller institution.
 Stk. 2.  Staten skal dog ansætte mindst 10 pct. af de  

 ledige, der inden for hver amtskommune får arbejde efter denne ordning.
 Stk. 3.  Ved bopælskommune forstås den kommune, hvori  

 den langtidsledige er bosiddende på det tidspunkt, da tilbud om arbejde skal  

 gives.
 Stk. 4.  Den langtidsledige anses for bosiddende i den  

 kommune, som folkeregistret udviser.
 Stk. 5.  Kommunen videregiver sine arbejdstilbud til  

 arbejdsformidlingen med nøje angivelse af det faglige indhold, og der kan  

 efter kommunens anmodning herefter optages forhandling med  

 arbejdsformidlingen om arbejde til de langtidsledige, som kommunen har pligt  

 til at skaffe et rimeligt arbejdstilbud.
Stk. 6.  Arbejdsformidlingen foretager placering af  

 langtidsledige under 25 år i arbejdstilbud fra private arbejdsgivere eller i  

 tilbud indgivet fra kommunerne eller staten inden for en periode på 3 måneder  

 efter indberetning fra arbejdsløshedskassen til arbejdsformidlingen.  

 Placering af langtidsledige på 25 år og derover sker inden for en periode på  

 6 måneder fra indberetningen.
Hvis arbejdsformidlingen ikke har kunnet  

 foretage placering i private, kommunale eller statslige arbejdstilbud inden  

 for de nævnte frister, skal amtskommunen underrettes herom.
Placering i  

 amtskommunen sker herefter i løbet af en måned.
 Stk. 7.  I tilfælde, hvor indberetning fra  

 arbejdsløshedskassen er forsinket, må underretning af amtskommunen finde  

 sted, senest 1 måned før den langtidsledige falder for dagpengeretten.
 § 9.  I det omfang kommunen ikke kan fremskaffe  

 tilstrækkelige arbejdstilbud, påhviler det amtskommunen at fremskaffe  

 arbejdstilbud inden for sine egne forvaltningsområder eller i anden offentlig  

 eller offentligt støttet virksomhed eller institution.
 Stk. 2.  Amtskommunen videregiver sine arbejdstilbud til  

 arbejdsformidlingen med nøje angivelse af det faglige indhold og optager i  

 samråd med bopælskommunen forhandling med arbejdsformidlingen om arbejde til  

 den enkelte langtidsledige.
§ 10.  Betalingen af den fulde lønudgift påhviler den  

 kommune, hvor den langtidsledige er bosiddende, jfr. § 8, stk. 4, på det  

 tidspunkt, da arbejdstilbuddet gives.
Kommunen modtager statsstøtten for  

 ansættelse i kommunal, amtskommunal eller anden offentlig eller offentligt  

 støttet virksomhed eller institution.
 Stk. 2.  Staten betaler den fulde lønudgift for de  

 ledige, der ansættes i staten i medfør af lovens § 4, stk. 3 og 4, medens  

 lønudgiften for dem, der i øvrigt ansættes i staten med kommunens  

 godkendelse, betales af kommunen, jfr. stk. 1.
 Stk. 3.  Til den fulde lønudgift medregnes alle  

 lønudgifter, herunder ATP-bidrag, feriegodtgørelse, søgnehelligdagsbetaling,  

 sygedagpenge samt bidrag til arbejdsskade- og ansvarsforsikringer, m.v. i det  

 omfang disse afholdes af arbejdsgiveren.
Individuelle arbejdstilbud § 11.  På grundlag af oplysninger fra  

 arbejdsløshedskassen, herunder redegørelser i henhold til § 65 i lov om  

 arbejdsformidling og arbejdsløshedsforsikring m.v. og de for  

 arbejdsformidlingen i øvrigt foreliggende og fremskaffede oplysninger, drager  

 arbejdsmarkedsnævnet omsorg for, at arbejdsformidlingen tager den enkelte  

 langtidslediges situation op til overvejelse med henblik på arbejdstilbud.  

 Denne overvejelse sker i et samvirke med den langtidsledige og med  

 arbejdsløshedskassen.
 Stk. 2.  Ved vurderingen af den enkeltes situation skal  

 medtages spørgsmålet om eventuel undervisning som forudsætning for  

 overtagelse af arbejdstilbud.
Stk. 3.  Arbejdsgiveren kan uden videre lade  

 undervisning inden for arbejdstiden i op til 2 måneder indgå i  

 genoptræningsperioden.
Under undervisningen udbetales løn som i den øvrige  

 del af perioden.
Undervisningsperioder, hvori den pågældende ikke modtager  

 løn, medregnes ikke i genoptræningsperioden.
Særlig uddannelsesgodtgørelse  

 til den ledige kan ikke oppebæres, når der ydes genoptræningsstøtte til  

 arbejdsgiveren.
Stk. 4.  Den undervisning, der kan indgå i  

 genoptræningsperioden, bør så vidt muligt være kompetencegivende eller  

 arbejdsrelevant eller lede frem til en kompentencegivende eller  

 arbejdsrelevant uddannelse.
Følgende undervisning kan indgå i  

 genoptræningsprioden:
 Stk. 5.  Undervisning ud over, hvad der er nævnt i stk.  

 4, kan indgå efter arbejdsmarkedsnævnets vurdering, herunder af  

 undervisningens forhold til arbejdstilbuddet og til den langtidslediges  

 fremtidige beskæftigelsessituation.
Stk. 6.  Under ansættelse i privat virksomhed kan  

 forpligtelsen til at betale løn i uddannelsesperioden, jfr. § 10, stk. 3,  

 overgå til den ansattes bopælskommune, som samtidig modtager  

 genoptræningsydelsen.
Kommunen er forpligtet til at betale lønudgiften i  

 uddannelsesperioden, hvis arbejdsmarkedsnævnet har godkendt det.
§ 12.  Arbejdstilbud til ledige medlemmer skal så vidt  

 muligt gives, når medlemmet har haft 12 måneders sammenlagt ledighed inden  

 for de seneste 15 måneder.
Arbejdstilbuddet skal gives, når medlemmet har  

 haft 21 måneders sammenlagt ledighed inden for de seneste 27 måneder, jfr.  

 dog § 8, stk. 6. Arbejdstilbuddet skal fremsættes til tiltrædelse i  

 umiddelbar forlængelse af tilbuddets afgivelse.
 Stk. 2.  Arbejdstilbud til ledige medlemmer under 25 år  

 skal normalt gives, når medlemmet har haft 12 måneders sammenlagt ledighed  

 inden for de seneste 15 måneder.
 Stk. 3.  Det er en betingelse for krav på arbejdstilbud,  

 at medlemmet er dagpengeberettiget på det tidspunkt, hvor arbejdstilbud skal  

 gives.
Stk. 4.  Ved opgørelse af ledighed efter stk. 1 og 2  

 medregnes kun ledighed i medlemsperioden.
Medlemmet skal tillige have været  

 berettiget til dagpenge efter arbejdsløshedsloven i ledighedsperioder.
Dog  

 medregnes også ledighedsperioder i medlemsperioden inden dagpengeretten  

 indtræder, hvis medlemmet har stået tilmeldt arbejdsformidlingen som  

 arbejdssøgende.
 Stk. 5.  Ledighedsperioder for medlemmer, der er holdt  

 op med at arbejde for at gennemgå en uddannelse, eller som af anden grund  

 midlertidigt ikke har været arbejdssøgende, medregnes, hvis disse medlemmer  

 på ny har tilmeldt sig arbejdsformidlingen som arbejdssøgende.
Stk. 6.  Aldersbetingelsen i stk. 2 skal være opfyldt på  

 det tidspunkt, hvor arbejdsløshedskasserne skal give arbejdsformidlingen  

 meddelelse om de medlemmer, der har krav på arbejdstilbud.
For de medlemmer,  

 der er omfattet af stk. 4, 3. pkt., skal aldersbetingelsen være opfyldt 3  

 måneder, før de har krav på arbejdstilbud.
 Stk. 7.  Arbejdstilbud vil kunne udskydes efter aftale  

 mellem arbejdsformidlingen og den langtidsledige, når den pågældende befinder  

 sig i en uddannelsessituation eller selv har skaffet sig arbejde.
 Stk. 8.  Ophører den situation, som har begrundet  

 udskydelsen i henhold til stk. 7, har den langtidsledige krav på et  

 arbejdstilbud, hvis betingelserne herfor stadig er opfyldt.
§ 13.  Arbejdstilbuddet skal så vidt muligt gives  

 inden for den langtidslediges sædvanlige arbejdsområde.
Det skal være et i  

 forhold til den enkelte langtidsledige rimeligt arbejdstilbud, under  

 hensyntagen til arbejdsmæssige og uddannelsesmæssige forudsætninger, til  

 afstand fra bopæl samt andre personlige forhold.
Vurderingen af et  

 arbejdstilbuds rimelighed omfatter tillige undervisning indlagt i  

 arbejdstilbudsperioden i henhold til § 11, stk. 3.
 Stk. 2.  Arbejdsmarkedsnævnet træffer den endelige  

 administrative afgørelse af, om et afgivet arbejdstilbud er rimeligt.
 § 14.  Ønsker den langtidsledige ikke at modtage et  

 rimeligt arbejdstilbud, har den pågældende ikke krav på et nyt tilbud.
 Stk. 2.  Afslag på arbejdstilbud medfører, at  

 arbejdsløshedskassen konkret skal vurdere, hvorvidt den ledige på baggrund af  

 afslaget sammenholdt med den lediges øvrige forhold fortsat er til rådighed  

 for arbejdsmarkedet.
§ 15.  Når et ansættelsesforhold indgås, oprettes der  

 en ansættelseskontrakt eller et ansættelsesbrev, hvori løn- og arbejdsvilkår  

 anføres tillige med forventet ansættelsesperiode.
Ansættelsesforholdet kan i  

 alle tilfælde kun bringes til ophør i overensstemmelse med gældende  

 overenskomster og lovgivning.
Arbejdsdirektøren udarbejder efter forhandling  

 med landsarbejdsnævnet, kommuner og amtskommuner standardformularer til brug  

 herfor.
 §16. Arbejdsdirektøren kan fastsætte særlige regler om overflytning af  

 medlemmer fra en kasse til en anden foranlediget af, at disse modtager  

 arbejdstilbud uden for kassens faglige område.
Afbrydelser i arbejdstilbudsperioden § 17.  Hvis arbejdsforholdet ophører inden  

 genoptræningsperiodens afslutning, skal arbejdsgiveren angive årsagen hertil  

 over for arbejdsformidlingen.
Kan arbejdsforholdets ophør ikke tilregnes  

 arbejdstageren, har denne krav på et nyt tilbud for den resterende del af  

 perioden.
Spørgsmålet, om arbejdsforholdets ophør kan tilregnes  

 arbejdstageren, afgøres af arbejdsløshedskassen, hvis afgørelse meddeles  

 arbejdsformidlingen, arbejdstageren og arbejdsgiveren.
Afgørelsen kan inden 4  

 uger indbringes for arbejdsdirektøren.
Dennes afgørelse kan inden 4 uger  

 indbringes for ankenævnet for arbejdsløhedsforsikring.
Stk. 2.  Afbrydes et arbejdstilbud i  

 genoptræningsperioden med henblik på ansættelse uden støtte, og afbrydes  

 dette arbejdsforhold inden ovennævnte genoptræningsperiodes afslutning, uden  

 at ophøret kan tilregnes arbejdstageren, er den pågældende berettiget til et  

 nyt tilbud for den resterende del af perioden.
Ved beregning af længden af  

 det nye tilbud forkortes tilbudsperioden med den periode, hvor den pågældende  

 har haft ansættelse uden støtte.
 § 18.  Langtidsledige, der har fået et arbejdstilbud,  

 har krav på at få forlænget deres arbejdstilbud, hvis perioden har været  

 afbrudt af:
a. vejrligsledighed, b. midlertidige afskedigelser, c. søgne-helligdage, der ikke tæller som arbejde, d. overenskomstmæssige arbejdsstandsninger, e. sygdom og fravær på barns første sygedag, hvor der er  

 overenskomstmæssig ret hertil, f. lægedokumenteret sammenhængende sygdom i 4 uger eller mere, g. barselsorlov, h. tvungen ferie, i. afbrydelse uden løn, der er aftalt mellem den ansatte og arbejdsgiveren  

 og godkendt af arbejdsformidlingen.
Forlængelse af grundene a-e sker med det antal dage, som afbrydelserne  

 tilsammen overstiger 4 uger, dog kan der højst forlænges med 4 uger.  

 Forlængelse efter pkt. f sker fuldt ud svarende til hele sygdomsfraværet.  

 Forlængelsen fratrækkes dog 4 uger, i det omfang disse ikke allerede er  

 fratrukket efter pkt. a-e.
Afbrydelser på grund af de under g-i nævnte grunde  

 forlænger altid fuldt ud.
Stk. 2.  Afbrydes arbejdstilbuddet i  

 forlængelsesperioden af grundene a-e forlænges med afbrydelsesperioden.  

 Forlængelsen kan dog ikke sammenlagt med den tilsvarende forlængelse for  

 hovedperioden overstige 4 uger.
I forlængelsesperioden vil sygdom efter pkt.  

 f forlænge fuldt ud på samme måde som afbrydelse efter punkt g, h og i.
 § 19.  Afslag på supplerende arbejdstilbud efter § 17  

 medfører, at arbejdsløshedskassen konkret skal vurdere, hvorvidt den ledige  

 på baggrund af afslaget sammenholdt med den lediges øvrige forhold fortsat er  

 til rådighed for arbejdsmarkedet.
Støtte til genoptræning § 20.  Staten yder til den enkelte langtidsledige en  

 økonomisk støtte i genoptræningsperioden.
Ved ansættelse hos en privat  

 arbejdsgiver udbetales støtten til arbejdsgiveren.
Ved ansættelse i en  

 offentlig eller offentligt støttet virksomhed eller institution udbetales  

 støtten til bopælskommunen, med mindre staten finansierer lønudgiften, jfr. §  

 10, stk. 2.
Stk. 2.  Støtten udbetales for den tid, for hvilken den  

 pågældende modtager løn eller andre ydelser fra arbejdsgiveren uden samtidig  

 refusion heraf fra det offentlige efter reglerne om dagpenge m.v.
Støtten  

 udbetales i rater.
Støtten kan ikke overstige den løn inklusive værdien af  

 eventuel kost og logi, som den ledige ville være berettiget til, hvis  

 pågældende var ansat uden støtte.
Støtten kan ikke udbetales til den løn  

 arbejdsgiveren eventuelt udbetaler på den 1. sygedag (karensdag).
 Stk. 3.  Arbejdsdirektøren fastsætter nærmere regler om  

 udbetaling af støtten ved ansættelse i private virksomheder.
 Stk. 4.  Indenrigsministeren fastsætter nærmere regler  

 om udbetaling af støtten ved ansættelse i offentlig eller offentligt støttet  

 virksomhed eller institution.
Stk. 5.  Støtten fastsættes for medlemmer på 25 år og  

 derover til 70 pct. af højeste arbejdsløshedsdagpenge pr. 1. oktober det  

 foregående år.
For medlemmer under 25 år fastsættes støtten i hele  

 støtteperioden til 80 pct. af det nævnte beregningsgrundlag, uanset om  

 medlemmet i løbet af støtteperioden fylder 25 år.
 Stk. 6.  Støtten reguleres årligt den 1. januar.  

 Størrelsen af den forventede støtte bekendtgøres senest den 1. juni i året  

 forud.
 Merbeskæftigelse m.v.
 § 21.  Ønsker en arbejdsgiver at ansætte  

 langtidsledige, skal repræsentanter for de berørte ansatte på den enkelte  

 arbejdsplads orienteres herom.
§ 22.  Ansættelse af langtidsledige skal medføre en  

 nettoudvidelse af antallet af ansatte hos vedkommende arbejdsgiver.
Ved  

 nettoudvidelse forstås merbeskæftigelse i forhold til virksomhedens normale  

 beskæftigelse.
Stk. 2.  Ved afgørelsen af, om der foreligger  

 nettoudvidelse, jfr. stk. 1, indgår en bedømmelse af, om der i direkte  

 tilknytning hertil foretages afskedigelser af ansatte medarbejdere uden  

 støtte i tilsvarende stillinger.
Støtten kan heller ikke ydes ved ansættelse  

 i en stilling, der er blevet ledig i forbindelse med en nylig afskedigelse af  

 en medarbejder uden støtte.
Stk. 3.  Ansættelsen skal være egnet til at opnå den  

 genoptræning, der tilsigtes med støtten.
Af hensyn til genoptræningen bør der  

 være et rimeligt forhold mellem antallet af ansatte uden genoptræningsydelse  

 og ansatte med sådan støtte.
Støtten må endvidere ikke virke  

 konkurrenceforvridende.
 Stk. 4.  Støtte kan ikke ydes, hvor der er etableret  

 eller aftalt arbejdsfordelingsordninger.
 Stk. 5.  Hvis der opstår behov for indskrænkning af  

 arbejdsstyrken i en virksomhed med langtidsledige, skal arbejdsgiveren optage  

 drøftelse herom med repræsentanter for de ansatte.
 Stk. 6.  Arbejdsmarkedsnævnet træffer den endelige  

 administrative afgørelse af, om betingelserne i stk. 3 og 4 er overholdt.
§ 23.  På private ansættelsesområder påses betingelsen  

 om merbeskæftigelse af virksomheden og dens ansatte i fællesskab.
Til brug  

 herfor giver arbejdsgiveren repræsentanter for de ansatte alle nødvendige  

 oplysninger.
Stk. 2.  På private ansættelsesområder, der er omfattet  

 af en kollektiv overenskomst, afgøres uenighed om betingelsen om  

 merbeskæftigelse efter de gældende fagretlige regler om mægling og eventuel  

 voldgift ved uenighed af faglig karakter.
Arbejdsmarkedsnævnet underrettes af  

 parterne om udfaldet af den fagretlige behandling.
Stk. 3.  For private arbejdsgivere, der ikke er omfattet  

 af kollektiv overenskomst, afgør arbejdsmarkedsnævnet administrativt  

 endeligt, om betingelsen om merbeskæftigelse er opfyldt.
Opgørelsen foretages  

 på grundlag af reglerne i kapitel 5 a om varsling m.v. i forbindelse med  

 afskedigelser af større omfang i lov om arbejdsformidling og  

 arbejdsløshedsforsikring m.v. og regler udstedt med hjemmel heri.  

 Arbejdsdirektøren kan fastsætte nærmere regler.
§ 24.  På offentlige ansættelsesområder påses  

 betingelsen om merbeskæftigelse af ansættelsesmyndigheden og de ansatte i  

 fællesskab.
Til brug herfor giver arbejdsgiveren repræsentanter for de  

 ansatte alle nødvendige oplysninger.
Vurderingen af, om betingelsen om  

 merbeskæftigelse er opfyldt, skal tage udgangspunkt i antallet af  

 beskæftigede som følge af budgettet for vedkommende amtskommune, kommune  

 eller statsstyrelse.
Stk. 2.  Uenighed afgøres ved mægling mellem de  

 forhandlingsberettigede personaleorganisationer og ansættelsesmyndigheden og  

 eventuelt ved voldgift.
Voldgiftsretten sammensættes af to repræsentanter  

 udpeget af de forhandlingsberettigede personaleorganisationer og af to  

 repræsentanter for ansættelsesmyndigheden.
Parterne vælger en opmand.
Hvis  

 der ikke opnås enighed om valget af opmanden, skal parterne anmode  

 arbejdsrettens formand om at udnævne denne.
Arbejdsmarkedsnævnet underrettes  

 af parterne om voldgiftsrettens afgørelse.
 § 25.  På private ansættelsesområder skal det af  

 arbejdsgiverens ansøgning til arbejdsmarkedsnævnet fremgå:
 Hvis den private virksomhed ikke er omfattet af kollektiv overenskomst,  

 skal endvidere fremgå:
 Stk. 2.  På offentlige ansættelsesområder skal det af  

 meddelelsen til arbejdsmarkedsnævnet forud for ansættelse af langtidsledige  

 fremgå, at spørgsmålet har været drøftet med repræsentanter for de ansatte,  

 hvis synspunkter skal fremgå af meddelelserne.
Tilbud om uddannelsesydelse § 26.  I stedet for et arbejdstilbud kan  

 langtidsledige unge under 25 år vælge at få en uddannelsesydelse i op til 2  

 år, mens de deltager i en godkendt uddannelse.
 Stk. 2.  De langtidsledige unges mulighed for at vælge  

 en uddannelsesydelse består, indtil et konkret arbejdstilbud er afgivet.
Stk. 3.  Uddannelsesydelsen kan udbetales og uddannelsen  

 påbegyndes fra det tidspunkt, den langtidsledige unge indberettes fra  

 arbejdsløshedskassen med henblik på et arbejdstilbud.
Den langtidsledige skal  

 være under 25 år på indberetningstidspunktet.
 § 27.  Arbejdsløshedskassen og arbejdsformidlingen  

 skal vejlede den unge om muligheden for valg af uddannelsesydelse i stedet  

 for arbejdstilbud og fristerne herfor, jfr. § 29, stk. 2. og 3.
 Stk. 2.  Arbejdsformidlingen skal vejlede de unge  

 langtidsledige om, hvilke uddannelser der er mulighed for at opnå  

 uddannelsesydelse til.
Stk. 3.  Arbejdsformidlingen skal godkende udbetaling af  

 uddannelsesydelsen.
Godkendelsen kan kun ske til uddannelser optaget på  

 uddannelseslisten ved indberetningen, jfr. § 28.
§ 28.  Undervisningsministeren udarbejder  

 uddannelseslisten efter forhandling med arbejdsministeren.
Uddannelserne skal  

 normalt være af mindst 12 måneders varighed.
Stk. 2.  Uddannelseslisten udsendes i 2 dele,  

 henholdsvis 1. januar og 1. maj.
Der vil løbende blive udsendt  

 opsamlingslister.
 § 29.  De unge langtidsledige skal selv søge optagelse  

 på en uddannelse.
 Stk. 2.  Uddannelsen kan tidligst påbegyndes på  

 indberetningstidspunktet og skal senest være påbegyndt 6 måneder efter, at  

 den pågældende havde krav på arbejdstilbud i henhold til § 12, stk. 1.
Stk. 3.  Optages den langtidsledige ikke på en søgt  

 uddannelse, skal den unge selv rette henvendelse til arbejdsformidlingen med  

 uddannelsesydelse til en anden godkendt uddannelse eller arbejdstilbud.
Den  

 unge langtidslediges henvendelse skal ske senest 1 måned efter afslaget på  

 optagelse på en uddannelse.
Efter dette tidspunkt fortabes retten til  

 uddannelsesydelse eller arbejdstilbud.
 Stk. 4.  Retten til at påbegynde en uddannelse med  

 uddannelsesydelse ophører ved tab af dagpengeretten.
 § 30.  Arbejdsformidlingen skal vejlede de unge  

 langtidsledige om muligheden for at opnå arbejdstilbud efter afsluttet  

 uddannelse og ved afbrydelse af en uddannelse.
Stk. 2.  Ved gennemførelse af en uddannelse under 18  

 måneder og ved afbrydelse af en uddannelse vil dagpengeberettigede  

 langtidsledige unge være berettigede til et arbejdstilbud.
Den unge  

 langtidsledige skal senest 3 måneder efter uddannelsens afslutning eller 1  

 måned efter uddannelsens afbrydelse fremsætte krav om arbejdstilbud overfor  

 arbejdsformidlingen.
Fremsættes kravet efter dette tidspunkt fortabes retten  

 til arbejdstilbud.
 Stk. 3.  Den ledige har krav på arbejdstilbuddet senest  

 3 måneder efter kravets fremsættelse.
 Stk. 4.  Arbejdsformidlingen skal godkende fortsat  

 udbetaling af uddannelsesydelsen såfremt den ledige skifter til en anden  

 uddannelse, der er optaget på uddannelseslisten.
Stk. 5.  Gennemføres en uddannelse på 18 måneder eller  

 derover, vil de langtidsledige unge ikke været berettiget til et  

 arbejdstilbud i tilslutning hertil.
Ledighed, der kan begrunde et nyt  

 arbejdstilbud, skal beregnes fra uddannelsens afslutning.
 § 31.  Uddannelsesydelsen fastsættes til det halve af  

 dagpengenes højeste beløb pr. 1. oktober det foregående år.
 Stk. 2.  Er der til uddannelsen knyttet en  

 uddannelsesstøtte, udbetales denne ikke.
Stk. 3.  Er der til uddannelsen knyttet løn, som er  

 større end uddannelsesydelsen, bortfalder ydelsen.
Er lønnen lavere end  

 uddannelsesydelsen, suppleres lønnen med uddannelsesydelsen, således at den  

 pågældende tilsammen får et beløb svarende til uddannelsesydelsen.
Stk. 4.  Uddannelsesydelsen reguleres årligt den 1.  

 januar.
Størrelsen af den forventede ydelse bekendtgøres senest den 1. juni i  

 året forud.
 § 32.  Uddannelsesydelsen udbetales til den pågældende  

 en gang månedligt fra uddannelsens påbegyndelse.
Stk. 2.  Den unge skal sørge for nødvendig attestation  

 til arbejdsformidlingen fra uddannelsesstedet for den unges deltagelse i  

 uddannelsen.
Gennemføres eller afbrydes uddannelsen skal den unge give  

 arbejdsformidlingen meddelelse herom.
 Stk. 3.  Der skal udbetales uddannelsesydelse til  

 praktikpladssøgende, hvis de er registreret hos arbejdsformidlingen som  

 sådan.
 Stk. 4.  Udbetaling af uddannelsesydelse standses, hvis  

 den unge afbryder uddannelsen.
Godtgørelse for tab af dagpengeret § 33.  Langtidsledige, som har krav på arbejdstilbud,  

 og som ikke er påbegyndt et rimeligt arbejdstilbud, inden de pågældendes ret  

 til arbejdsløshedsdagpenge ophører, har krav på udbetaling af en godtgørelse  

 fra amtskommunen efter ansøgning.
 Stk. 2.  Ledige, der har fået, men ikke påbegyndt et  

 arbejdstilbud, har ret til godtgørelse, jfr. stk. 1, hvis  

 arbejdsmarkedsnævnet i henhold til § 13, stk. 2, træffer afgørelse om, at  

 tilbuddet ikke var rimeligt.
 Stk. 3.  Ved ophør i et ikke rimeligt arbejdstilbud har  

 den ledige krav på godtgørelse fra ophøret og indtil et rimeligt  

 arbejdstilbud afslås eller påbegyndes.
 Stk. 4.  Godtgørelsen udbetales, indtil den ledige har  

 påbegyndt eller afslået et rimeligt arbejdstilbud.
 § 34.  Arbejdsformidlingen og arbejdsløshedskasserne  

 er forpligtede til at informere de ledige om deres krav på godtgørelsen.
 § 35.  Udbetaling sker med et beløb, der svarer til de  

 arbejdsløshedsdagpenge, den ledige oppebar umiddelbart inden dagpengerettens  

 ophør.
 § 36.  Godtgørelseskravet bortfalder, hvis en ledig  

 har indgået aftale med arbejdsformidlingen om udskydelse af afgivelse af  

 arbejdstilbud i henhold til § 12, stk. 7, med henblik på uddannelse, arbejde  

 eller ophold uden for landet i henhold til udlændingeloven.
 Stk. 2.  Der kan ikke udbetales godtgørelse til en  

 ledig, som har ret til et supplerende arbejdstilbud efter § 17, stk. 1.
 § 37.  En ung ledig, der ikke optages på en  

 uddannelse, jfr. § 29, stk. 3, har tidligst krav på godtgørelse 3 måneder  

 efter, at krav på arbejdstilbud er fremsat.
 Stk. 2.  En ung ledig, der efter afsluttet uddannelse  

 eller ved afbrydelse af en uddannelse i henhold til § 30, har fremsat krav om  

 at få et arbejdstilbud, har tidligst ret til godtgørelse efter udløbet af 3  

 måneders fristen, jfr. § 30, stk. 3.
§ 38.  Godtgørelsen udbetales af amtskommunen efter  

 ansøgning fra den ledige.
Arbejdsformidlingen eller arbejdsløshedskassen kan  

 ansøge efter aftale med den ledige.
 Stk. 2.  Arbejdsløshedskassen eller arbejdsformidlingen  

 skal straks efter en ledigs henvendelse give meddelelse til amtskommunen om  

 ansøgningen og sagens behandling.
 Stk. 3.  Arbejdsløshedskassen og arbejdsformidlingen  

 skal hver inden for en frist på een uge fra den lediges henvendelse  

 tilvejebringe den fornødne dokumentation.
 § 39.  Godtgørelse udbetales snarest muligt og senest  

 en uge efter, at amtskommunen har modtaget ansøgningen med fornøden  

 dokumentation.
 Stk. 2.  Ret til godtgørelsen bevares under ferie efter  

 samme regler, som gælder for afholdelse af ferie med feriedagpenge.
 Stk. 3.  Hvis den ledige har lønnet beskæftigelse, mens  

 godtgørelse udbetales, skal der ske fradrag for timer med beskæftigelse.
 § 40.  Arbejdsformidlingen skal straks med angivelse  

 af dato underrette amtskommunen, når den ledige er påbegyndt et arbejde på  

 fuld- eller deltid.
 § 41.  Flytter den ledige til en anden amtskommune,  

 overgår forpligtelsen til at betale godtgørelsen til tilflytningsamtskommunen  

 fra flyttetidspunktet.
Administration og klageadgang § 42.  Arbejdsmarkedsnævnet drager omsorg for  

 administrationen af denne bekendtgørelse gennem arbejdsformidlingen.
 Stk. 2.  Arbejdsmarkedsnævnet kan bemyndige et  

 underudvalg til at træffe afgørelser efter § 13, stk. 2, § 23, stk. 3, og §  

 44, stk. 1.
 Stk. 3.  Arbejdsformidlingen varetager den daglige  

 administration af reglerne i denne bekendtgørelse.
 Stk. 4.  Klage over et arbejdsformidlingskontors  

 afgørelse kan inden 4 uger indbringes for arbejdsdirektøren.
 Stk. 5.  Klage over arbejdsdirektørens afgørelse kan  

 inden 4 uger indbringes for arbejdsministeren.
 § 43.  Arbejdsdirektøren skal forud for udfærdigelse  

 af almindelige bestemmelser i henhold til denne bekendtgørelse forhandle  

 disse med landsarbejdsnævnet og med kommuner og amtskommuner for så vidt  

 angår ansættelser i kommuner og amtskommuner.
 Misbrug m.v.
 § 44.  Arbejdsmarkedsnævnet kan fratage en  

 arbejdsgiver retten til at ansætte langtidsledige med genoptræningsydelse,  

 hvis arbejdsgiveren ikke overholder bestemmelserne i denne bekendtgørelse  

 eller bestemmelser udstedt med hjemmel heri.
 Stk. 2.  Arbejdsmarkedsnævnets afgørelse kan inden 4  

 uger indbringes for landsarbejdsnævnet, der træffer den endelige  

 administrative afgørelse.
 Stk. 3.  Hvis overtrædelse af bestemmelserne i denne  

 bekendtgørelses kap. 5 og 6 skyldes, at arbejdsgiveren bevidst har afgivet  

 urigtig erklæring om forhold, som var af betydning for at opnå ret til at  

 ansætte langtidsledige med genoptræningsydelse eller bevare retten dertil,  

 eller forsætligt har fortiet forhold, som har haft samme betydning, kan  

 arbejdsdirektøren bestemme, at støtten ikke skal udbetales til  

 arbejdsgiveren, eller - såfremt den er udbetalt - skal tilbagebetales.
Ikrafttræden § 45.  Bekendtgørelsen træder i kraft den 1. august  

 1984.
 Stk. 2.  Arbejdsministeriets bekendtgørelser nr. 70 af  

 18. februar 1983 om arbejdstilbud til ledige og nr. 550 af 21. november 1983  

 om ændring af bekendtgørelse om arbejdstilbud til ledige ophæves fra den 1.  

 august 1984.
