I vejledning nr.
I-16/86 af 28. august 1986 om særforanstaltninger for  

 ærter, bønner, hestebønner og sødlupiner, som ændret ved vejledning nr.  

 I-26/87 af 13. oktober 1987, foretages følgende ændringer:
1. Vejledningens pkt. 21.a.2 affattes således:  

  »21.a.2. I T nr. 5 kontroleksemplaret skal der i rubrik 41 (fra 1.  

 januar 1988 rubrik 31) foruden varebeskrivelsen anføres, at produktet er  

 høstet i Danmark.
Endvidere skal rubrik 103 og 104 udfyldes, idet der i  

 rubrik 104 efter udstregning af de ikke gældende angivelser tilføjes:  

 »bestemt til at blive omfattet af en erklæring om ankomst, som omhandlet  

 i art. 16, stk. 3, i forordning nr. 3540/85, eller til udførsel til  

 tredjelande.« 2. Vejledningens pkt. 21.a.3 affattes således:  

  »21.a.3. Forinden udfærdigelse af kontroleksemplar T nr. 5 skal der  

 over for EF-direktoratet stilles en sikkerhed på 4 ECU pr. 100 kg netto (p.t.  

 35,02 kr.) til sikring af, at produkterne enten er bestemt til at blive  

 omfattet af en erklæring om ankomst i overensstemmelse med art. 16, stk. 3, i  

 forordning nr. 3540/85 eller til udførsel til tredjelande.
På grundlag af den  

 stillede sikkerhed udfærdiger EF-direktoratet et garantibevis med angivelse  

 af den mængde, for hvilken der er stillet sikkerhed.« 3. Vejledningens pkt. 21.a.6 affattes således:  

  »21.a.6. Indtil den 30. juni 1988 kan støtteberettigede produkter, for  

 hvilke der ikke er udstedt kontroleksemplar T nr. 5, anses for at være høstet  

 i den medlemsstat, der har udfærdiget certifikat for køb til  

 minimumspris.« 4. Bilag 1 og 6 udgår og erstattes af de bilag med  

 samme numre, som er vedhæftet denne vejledning.
