Nr LSF 30 Forslag til Lov om ændring af lov om vederlag og pension m.v. for ministre den 21. oktober 1997 § 1 I lov nr. 194 af 5. juni 1959 om vederlag og pension m.v. for ministre,  

 som senest ændret ved lov nr. 185 af 12. marts 1997, foretages følgende  

 ændringer:
 1. § 2, stk. 3, ophæves.
 Stk. 4 bliver herefter stk. 3.
 2. § 4, stk. 1, affattes således:
»En minister, der har haft mindst 1 års funktionstid som minister, er  

 berettiget til egenpension.
Egenpensionen udbetales fra den 1. i måneden  

 efter det fyldte 60. år, dog tidligst efter udløbet af det tidsrum, hvori der  

 udbetales ventepenge.« 3. § 6, stk. 1, 2. og 3. pkt., udgår, og i stedet  

 indsættes:
»Ansættes en pensionsnydende minister i tjenestemandsstilling eller  

 ved Den Europæiske Union, FN, NATO, Nordisk Råd, Danida eller en anden  

 lignende organisation, hvis lønning er større end den den pågældende i alt  

 tillagte pension, bortfalder denne.
Er lønningen mindre end pensionen,  

 udbetales forskellen som personligt tillæg.
Ved afgang fra  

 tjenestemandsstilling eller fra stilling som nævnt i 2. pkt., som en afgået  

 minister beklæder, har den pågældende ret til den samlede pension, der som  

 afgået minister tilkom denne, hvis denne er større end den pension, hvortil  

 tjenestemandsstillingen eller stillingen som nævnt i 2. pkt. berettiger  

 denne, idet det tidsrum, hvori den pågældende har fungeret som minister og  

 eventuelt i tidligere tjenestemandsstilling eller i tidligere stilling som  

 nævnt i 2. pkt., medregnes i pensionsalderen. 2.-4 pkt. finder tilsvarende  

 anvendelse på vederlag m.v. til tidligere ministre, der har opnået valg til  

 Folketinget, Europa-Parlamentet eller som borgmester eller rådmand.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med den 1. januar 1998, jf. dog stk. 2.
 Stk. 2. Med hensyn til pensioner, der udbetales på grundlag af  

 funktionstid som minister før denne lovs ikrafttræden, finder de hidtil  

 gældende regler fortsat anvendelse.
Bemærkninger til lovforslaget Almindelige bemærkninger Ministre, der er medlem af Folketinget, får efter gældende regler vederlag  

 dels som medlem af Folketinget, jf. § 108 i lov om valg til Folketinget, dels  

 efter § 1, stk. 1, i lov om vederlag og pension m.v. for ministre.
Det har  

 Fremskridtspartiet ikke problemer med.
Ministre, der ikke er medlem af Folketinget, får vederlag efter § 1, stk.  

 1, i lov om vederlag og pension m.v. for ministre på helt samme måde som  

 ministre, der er medlem af Folketinget.
De får derimod naturligvis ikke  

 vederlag som medlem af Folketinget.
De får alligevel et tillæg svarende til  

 grundvederlaget for folketingsmedlemmer.
Det sker efter § 2, stk. 3, i lov om  

 vederlag og pension m.v. for ministre.
Det er nu blevet vedtaget, at ministre, der har fået orlov efter § 41,  

 stk. 3, litra e, i Folketingets forretningsorden, skal have det samme tillæg  

 som ministre, der ikke er medlem af Folketinget.
Det skal kompensere for, at  

 de ikke i orlovsperioden får vederlag som medlem af Folketinget.
 Fremskridtspartiet mener ikke, at det er rimeligt, at vederlaget til  

 ministre, der ikke er medlem af Folketinget, eller som har orlov fra  

 Folketinget efter den nævnte bestemmelse, skal have nogen som helst  

 sammenhæng med vederlaget for folketingsmedlemmer, når de ikke udfører  

 arbejde som medlem af Folketinget.
Bestemmelsen om tillægget til ministre, der ikke er medlem af Folketinget,  

 blev indført, da den radikale økonomiminister Kjeld Philip for 40 år siden  

 blev medlem af regeringen.
Nu har man på foranledning af det samme parti, Det  

 Radikale Venstre, yderligere forplumret ordningen ved også at lade den gælde  

 for ministre, der har orlov fra Folketinget.
Fremskridtspartiets holdning er,  

 at regeringen selv må finde ud af at aflønne sine ministre, uden at det skal  

 blandes sammen med Folketingets aflønning af dets medlemmer.
Nærværende lovforslag er en uændret genfremsættelse af lovforslag nr.
L  

 126, folketingsåret 1996-97, jf.
Folketingets forhandlinger 1996-97, s. 2732,  

 tillæg A, s. 2894 og 2896.
Lovforslaget omfatter ikke tidligere ministre, der tager ansættelse i det  

 private erhvervsliv, men alene skatteyderfinansierede stillinger.
Skulle der  

 under lovforslagets behandling vise sig at være et flertal for også at  

 medtage job i den private sektor under lovforslaget, er Fremskridtspartiet  

 indstillet på at fremsætte ændringsforslag, således at de også omfattes af  

 forslaget.
 Hvis der under lovforslagets behandling viser sig at være andre grupper,  

 hvis forhold kan sammenlignes med de i forslaget nævnte, er  

 Fremskridtspartiet indstillet på at fremsætte ændringsforslag, således at  

 også disse omfattes af forslaget.
Fremskridtspartiet mener principielt, at der bør være ens skatteyderbetalt  

 pension til alle over 67 år.
Fremskridtspartiet finder ikke, at det er  

 rimeligt, at tidligere ministre skal kunne få pension efter blot 1 års  

 funktion som minister, uanset hvor gammel den pågældende er, når han eller  

 hun fratræder.
Det foreslås derfor, at pension først skal kunne udbetales fra  

 det fyldte 60. år.
Det svarer til de regler, der gælder for tidligere  

 borgmestres pension, som blev indført af den nuværende regering i december  

 1993.
 For så vidt angår denne del af lovforslaget, henvises til  

 Folketingstidende 1995-96, tillæg A, side 1508, herunder til de i dette  

 lovforslag optagne bilag.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring sikrer, at vederlaget for ministre, der ikke er  

 medlem af Folketinget, ikke har sammenhæng med vederlaget til ministre, der  

 er medlem af Folketinget.
De pågældende ministre vil herefter alene få  

 vederlag efter § 1, stk. 1, i lov om vederlag og pension m.v. for ministre.  

 Det sikrer endvidere, at ministre, der har orlov efter bestemmelsen i  

 forretningsordenen for Folketinget § 41, stk. 3, litra e, ikke får det  

 tillæg, som ministre, der ikke er medlem af Folketinget, får i dag.
Tillægget  

 afskaffes simpelt hen fuldstændig.
Til nr. 2 Der indbygges et alderskriterium, hvorefter det først er ved det fyldte  

 60. år, der kan udbetales ministerpension, altså først når den pågældende har  

 opnået en alder, der med rimelighed kan kaldes pensionsalder.
Til nr. 3 Det foreslås, at tidligere ministre, som opnår ansættelse ved EU, FN,  

 NATO, Nordisk Råd, Danida eller andre lignende organisationer i stillinger  

 med en høj løn eller vælges til Folketinget, Europa-Parlamentet eller som  

 borgmester eller rådmand, ikke samtidig skal have dansk ministerpension,  

 hvorfor der skal modregnes i pensionen for lønnen eller vederlaget.
Der er  

 tale om både nationale og internationale organisationer.
Det betyder, at f.  

 eks. den kommitterede for hjemmeværnet vil være omfattet af forslaget.
Til § 2 Det foreslås, at loven træder i kraft dagen efter bekendtgørelsen i  

 Lovtidende og har virkning fra og med den 1. januar 1998. Lovens § 1, nr. 2  

 og 3, får dog ikke virkning for allerede optjent ministerpension.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om vederlag og pension m.v. for  

 ministre.
(Lovforslag nr.
L 30).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
