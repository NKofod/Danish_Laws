(Sygehusberedskabscirkulære nr. 14) Hoslagt sendes »Rapport fra Arbejdsgruppen vedrørende  

 Nødjournalisering«, udarbejdet af en under styrelsen nedsat  

 arbejdsgruppe.
 Rapporten er tiltrådt af Civilforsvarsstyrelsens sygehusberedskabsudvalg  

 med repræsentanter for Amtsrådsforeningen i Danmark, Foreningen af  

 Sygehusadministratorer i Danmark, Den almindelige danske Lægeforening og  

 Forsvarskommandoen.
Rapporten indeholder forslag til et landsomfattende, standardiseret  

 identifikations- og nødjournaliseringssystem for tilskadekomne til anvendelse  

 på skadestedet og under transport og foreløbig behandling, indtil  

 behandlingssygehusets normale patientregistrerings- og journaliseringssystem  

 finder anvendelse under krigsforhold og efter behov i fredstid.
De i  

 rapporten omtalte katastrofejournalblanketter er udviklet i samarbejde med  

 Kommunetryk.
 Civilforsvarsstyrelsen skal henstille, at rapportens forslag om et  

 landsomfattende, standardiseret identifikations- og nødjournaliseringssystem  

 for tilskadekomne gennemføres ved alle sygehuse, der indgår i  

 sygehusberedskabet, idet det af hensyn til det samlede beredskabs virke er  

 påkrævet, at der etableres et ensartet system.
 Det i rapporten omtalte »skadestedskort« kan vederlagsfrit  

 rekvireres i Civilforsvarsstyrelsen.
Katastrofejournalblanketterne kan leveres af Kommunetryk.
Fra Kommunetryk  

 vil der snarest blive udsendt en cirkulærskrivelse med oplysninger om  

 leveringsbetingelser og med bestillingsseddel.
