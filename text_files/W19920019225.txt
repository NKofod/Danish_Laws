 Som direkør, hovedanpartshaver og daglig leder for et firma var den  

 pågældende ansvarlig for, at to ansatte tømrersvende udførte arbejde, der  

 ikke var sikkerhedsmæssigt fuldt forsvarligt.
 Valgbarhedsnævnet fandt, at den pågældende var valgbar.
I skrivelse af 18. maj 1992 har byrådet indberettet, at byrådsmedlem NN  

 har vedtaget et af Politimesteren i X-by meddelt bødeforelæg på 10.000 kr.  

 for overtrædelse af arbejdsmiljølovens § 82, stk. 1, nr. 1, jf. § 89, stk. 3,  

 og § 38 stk. 1, jf.
Arbejdsministeriets bekendtgørelse nr. 407 af 18.  

 november 1965 om regulativ for byggevirksomhed afsnit II, punkt H 3, jf. §  

 17, stk. 1, nr. 2 og 3 i Arbejdsministeriets bekendtgørelse nr. 693 af 14.  

 oktober 1991 om byggepladsers og lignende arbejdssteders indretning.
 Det fremgår af sagen, at den pågældende som direktør, hovedanpartshaver og  

 daglig leder for firmaet NN ApS var ansvarlig for, at to ansatte tømrersvende  

 den 6. november 1991 på en byggeplads udførte arbejde på en måde, der ikke  

 var sikkerhedsmæssigt fuldt forsvarligt, og uden at der i forbindelse med  

 arbejdet på et tag var truffet fornødne sikkerhedsforanstaltninger, der kunne  

 hindre at personer kunne falde ned.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
 Skrivelsen er optaget i Ministerialtidende.
