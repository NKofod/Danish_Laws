 I medfør af § 1, stk. 2, § 3, stk. 3 og 4, § 4, § 8, § 13, § 14, stk. 4, 5  

 og 6, § 16, stk. 2, § 18 samt § 19 og § 21, stk. 4, i lov nr. 16 af 14.  

 januar 1987 om støtte til miljøforberende investeringer i mindre landbrug  

 m.v. som ændret ved lov nr. 392 af 10. juni 1987 om ændring af lov om  

 miljøbeskyttelse og lov om støtte til miljøforbedrende investeringer i mindre  

 landbrug m.v. (vandmiljøhandlingsplanen) og efter forhandling med  

 landbrugsministeren fastsættes:
Individuelle gødningsopbevaringsanlæg og  

 ensilageanlæg A.
Anlægstyper § 1.  Der ydes støtte til de investeringer i  

 individuelle gødningsopbevaringsanlæg, f.eks. møddinger, gylletanke,  

 aljebeholdere, møddingvandbeholdere, pumper og el-installationer hertil, der  

 er nødvendige til opfyldelse af miljølovgivningens krav til landbrug og andre  

 virksomheder med husdyrhold, f.eks. mink- og rævefarme, hønserier, andefarme  

 og rideskoler.
Støtte ydes endvidere til investeringer i sådanne anlæg, hvis  

 investeringen er nødvendig for at give anlægget en større  

 opbevaringskapacitet end krævet i miljølovgivningen.
 Stk. 2.  Der kan kun ydes støtte een gang pr. ejendom  

 til de i stk. 1 nævnte investeringer.
 Stk. 3.  Ved ejendom forstås jorder, som i matriklen er  

 anført under eet matrikelnummer, samt jorder, som i matriklen er anført under  

 flere matrikelnumre, når jorderne udgør een landbrugsejendom eller i øvrigt  

 ifølge noteringen i matriklen og tingbogen skal holdes forenet.
 § 2.  Til ejendomme med kvæghold ydes støtte til  

 investering i ensilagepladser, ensilagesiloers bund og afløb samt  

 ensilagesaftbeholdere.
 Stk. 2.  Der kan kun ydes støtte een gang pr. ejendom  

 til de i stk. 1 nævnte investeringer.
B.
Kapacitetskrav og støtteprocenter § 3.  For investeringer, om hvilke forhåndsanmeldelse  

 eller ansøgning om forhåndsvurdering er modtaget af kommunalbestyrelsen efter  

 den 18. maj 1987, finder de i bilag 1 anførte opbevaringskapaciteter og  

 støtteprocenter anvendelse.
Tilsvarende gælder for de investeringer, hvortil  

 Jordbrugsdirektoratet efter den 18. maj 1987 har meddelt tilladelse til  

 igangsætning.
Stk. 2.  Er forhåndsanmeldelse eller ansøgning om  

 forhåndsvurdering modtaget af kommunalbestyrelsen senest den 18. maj 1987  

 finder de i bilag 2 anførte opbevaringskapaciteter og støtteprocenter  

 anvendelse.
Tilsvarende gælder for de investeringer, hvortil  

 Jordbrugsdirektoratet senest den 18. maj 1987 har meddelt tilladelse til  

 igangsætning.
 Stk. 3.  Er bindende aftale om levering af et  

 gødningsopbevaringsanlæg indgået senest den 18. maj 1987, finder de i bilag 2  

 anførte opbevaringskapaciteter og støtteprocenter anvendelse.
 § 4.  For investeringer i de i § 2 nævnte  

 ensilagepladser m.v. gælder de i bilag 3 anførte støtteprocenter.
C.
Inden investeringens gennemførelse. (Ansøgning om forhåndsvurdering  

 m.v.).
§ 5.  Inden investeringer i de i § 1 og § 2 nævnte  

 anlæg påbegyndes, skal ansøgeren udarbejde en projektbeskrivelse, som  

 indsendes til kommunalbestyrelsen til forhåndsvurdering.
Ansøgningen  

 udarbejdes på særlige skemaer, der er udarbejdet af Miljøstyrelsen og  

 Kommunernes Landsforening.
Skemaerne rekvireres fra kommunalbestyrelsen.
 Stk. 2.  Ansøgningen om forhåndsvurdering skal bl.a.  

 indeholde oplysninger om:
 - Hidtidige opbevaringsanlæg for husdyr- gødning/ensilage.
 - Dokumentation for, om evt. krav om lovliggørelse af det hidtidige anlæg  

 er efterkommet.
 - Planlagte opbevaringsanlæg.
 - Fremtidig samlet kapacitet (hidtidige samt planlagte anlæg).
 - Grunden og beliggenheden af de derpå værende bygninger og anlæg.  

 Tegning, mål 1:200.
- Projekterede bygninger og anlæg.
Tegning, mål 1:200.
- Bebyggelse/beboelse på naboejendom.
Tegning, mål 1:500.
 - Dokumentation for anlæggets styrke, tæthed og holdbarhed (evt. byggeblad  

 vedlægges).
 - Antal dyr, dyrearter, dyreenheder.
 - Udspredningsareal.
 - Tilførsel af andet end husdyrgødning til beholdere, f.eks. vaskevand,  

 ensilagesaft.
 - Evt. miljøgodkendelse.
 Stk. 3.  Ved forhåndsvurderingen attesterer  

 kommunalbestyrelsen, at de projekterede anlæg opfylder kravene i  

 bekendtgørelse nr. 668 af 14. oktober 1987 om husdyrgødning og ensilage m.v.,  

 kapitlerne 2, 3 og 5-8 samt kapacitetskravene i lovens § 4, stk. 1, jfr. de i  

 bilag 1 anførte opbevaringskapaciteter og støtteprocenter.  

 Kommunalbestyrelsen træffer endvidere afgørelse om, at der skal ske fradrag i  

 medfør af lovens § 5, stk. 2.
 § 6.  Det er en betingelse for at opnå støtte, at det  

 forhåndsvurderede projekt, inden investeringen foretages, indsendes til  

 Jordbrugsdirektoratet sammen med en forbedringsplan udarbejdet efter  

 forbedringsloven (lov nr. 198 af 9. april 1986 om støtte til forbedring af  

 strukturen og effektiviteten i jordbruget), eller et af Jordbrugsdirektoratet  

 godkendt skema.
Stk. 2.  Investeringen må ikke påbegyndes, før  

 Jordbrugsdirektoratet har attesteret, at betingelserne for at opnå  

 forbedringsstøtte til investeringen ikke er opfyldt.
Dette gælder dog ikke,  

 såfremt Jordbrugsdirektoratet har givet en igangsætningstilladelse, før en  

 sådan attestation foreligger.
Stk. 3.  Det er en betingelse for støtte efter loven, at  

 betingelserne i forbedringslovens § 3, stk. 1, nr. 5, § 3, § 3, stk. 2, og §  

 5, stk. 2, nr. 3, er opfyldt.
Betingelsen i forbedringslovens § 3, stk. 1,  

 nr. 5, anses i denne forbindelse for opfyldt, hvis det investeringsbeløb,  

 hvoraf tilskud efter forbedringsloven kan beregnes, nedsættes med mindre end  

 50 pct. under hensyn til ansøgers økonomiske behov for støtte.
 Stk. 4.  Kravene i stk. 1-3 gælder ikke for  

 investeringer omfattet af særordningen i kapitel 5 samt for investeringer i  

 gødningsopbevaringsanlæg og ensilagepladser m.v. på præstegårde, når  

 investeringen foretages af pågældende menighedsråd.
 § 7.  Kravet om forhåndsvurdering gælder ikke for  

 investeringer omfattet af særordningen i kapitel 5. Kravet om  

 forhåndsvurdering gælder heller ikke for investeringer, hvortil  

 Jordbrugsdirektoratet har meddelt igangsætningstilladelse, uden at en sådan  

 forhåndsvurdering har foreligget, jfr. § 6, stk. 2.
D.
Efter investeringens gennemførelse. (Ansøgning om støtte).
§ 8.  Ansøgning om støtte til det forhåndsvurderede  

 projekt indsendes af ejendommens ejer eller forpagter til kommunalbestyrelsen  

 ledsaget af Jordbrugsdirektoratets attestation efter § 6, stk. 2. Ansøgningen  

 indsendes på særlige skemaer, der er udarbejdet af Miljøstyrelsen og  

 Kommunernes Landsforening.
Skemaerne rekvireres fra kommunalbestyrelsen.
 Stk. 2.  Ansøgningen om støtte skal bl.a. indeholde  

 oplysninger om:
 - Anlægget er identisk med det anlæg, hvortil der er opnået  

 forhåndsvurdering, eller hvis der er foretaget ændringer, skal disse angives.
 - Gødnings- eller ensilageproduktionen er uændret siden opnåelsen af  

 forhåndsvurderingen, eller hvis der er foretaget ændringer, skal disse  

 angives.
 - Erklæring om påbegyndelsestidspunkt.
 - Erklæring om færdiggørelsestidspunkt.
 - Hvilket firma, der har udført arbejdet, samt firmaets  

 momsregistreringsnummer.
 - Materialeudgifter.
- Specificeret regnskab, som fordeler udgifterne på anlægstyper.
Det skal  

 af de enkelte regninger udtrykkeligt fremgå, at udgiften vedrører det  

 pågældende projekt.
 - Attesteret dokumentation for samtlige afholdte udgifter, jfr. lovens §  

 15, stk. 2.
 - Erklæring om, at investeringen ikke straksafskrives efter §§ 3A og 21A i  

 lov om skattemæssige afskrivninger m.v.
 - Erklæring om, at der ikke er givet støtte til investeringen efter  

 moderniseringsloven (lov nr. 222 af 26. april 1973 om støtte til  

 modernisering af jordbrugsbedrifter).
Stk. 3.  Ansøgningen om støtte kan først indsendes, når  

 investeringen er gennemført, og faktura foreligger.
Den gennemførte  

 investering skal opfylde kravene til ejendommens samlede  

 gødningsopbevaringskapacitet.
Stk. 4.  Kommunalbestyrelsen påser, at anlægget på  

 ansøgningstidspunktet opfylder kravene i bekendtgørelse nr. 668 af 14.  

 oktober 1987 om husdyrgødning og ensilage m.v., kapitlerne 2, 3 og 5-8 samt  

 kapacitetskravene i lovens § 4, stk. 1, jfr. de i bilag 1 anførte  

 opbevaringskapaciteter og støtteprocenter.
Kommunalbestyrelsen træffer på  

 baggrund heraf afgørelse om ydelse af støtte.
Beregning af gødningsopbevaringskapacitet  

 og dyreenheder § 9.  Ved opgørelse af kapaciteten kan kun medregnes  

 anlæg, der findes på ansøgerens ejendom.
 Stk. 2.  Opbevaringskapaciteten beregnes ud fra  

 tilførslen til anlægget, der opgøres som den mængde husdyrgødning, der  

 produceres i det givne tidsrum beregnet ud fra, at dyrene er på stald, samt  

 hvad der iøvrigt tilledes anlægget, f.eks. vaskevand eller ensilagesaft.
 § 10.  Ved beregning af den samlede  

 opbevaringskapacitet for ejendomme skal hver enkelt type husdyrgødning  

 opgøres for sig dvs. fast gødning, ajle, gylle og møddingsaft.
 § 11.  Beregning af dyreenheder foretages som angivet  

 i bekendtgørelse nr. 668 af 14. oktober 1987 om husdyrgødning og ensilage  

 m.v.
 Fælles biogasanlæg m.v.
A.
Anlægstyper og støtteprocenter § 12.  Der ydes støtte til opbevaringsbeholdere og  

 transportudstyr m.v., jf. stk. 3 og 4, i forbindelse med fælles biogasanlæg,  

 komposteringsvarmeanlæg og andre fælles anlæg til særlig udnyttelse af  

 husdyrgødning.
Støtte ydes endvidere til investeringer i sådanne  

 anlæg/udstyr, hvis investeringen er nødvendig for at opnå en større  

 opbevaringskapacitet end krævet i miljølovgivningen.
Stk. 2.  Støtte til opbevaringsbeholdere kan ydes til  

 såvel beholdere på fælleslageret som til de beholdere på den enkelte  

 tilknyttede ejendom, der anvendes til opbevaring af den gødning, som skal  

 behandles på fælleslageret.
Endvidere kan støtte ydes til investeringer på de  

 enkelte ejendomme, som er nødvendige for at muliggøre afhentning af gødning  

 til fællesanlæg (f.eks. forbeholdere, rør, pumper m.v.).
Stk. 3.  Støtte vil kunne ydes til det nødvendige  

 transportudstyr til transport af husdyrgødning fra de tilsluttede ejendomme  

 til fællesanlægget samt til transport af færdigbehandlet husdyrgødning fra  

 fællesanlægget til ejendomme, der modtager gødning, eller fælleslagre og  

 (faste eller mobile) omlastestationer.
Til transportmateriellet medregnes  

 evt. mobile omlastestationer.
 Stk. 4.  Der kan ikke ydes støtte til udstyr til  

 udbringning og udspredning på marken af den færdigbehandlede gødning.
Stk. 5.  For de i stk. 1 nævnte opbevaringsbeholdere  

 gælder følgende støtteprocenter for de støtteberettigede udgifter ved Stk. 6.  Støtteprocent for så vidt angår transportudstyr  

 og beholdere på de tilsluttede ejendomme beror på det pågældende fællesanlægs  

 opbevaringskapacitet, jfr. § 13.
Stk. 7.  Investeringer i et fælles biogasanlæg betragtes  

 som een investering både for så vidt angår kapacitet og støttebeløb.
Det vil  

 sige, at de investeringer på de tilsluttede ejendomme, som vedrører det  

 fælles biogasanlæg, betragtes som en del af den fælles investering.
Stk. 8.  Der kan kun ydes støtte til de i stk. 1 nævnte  

 investeringer een gang pr. anlæg Stk. 9.  Det højeste støttebeløb for det fælles anlæg er  

 100.000 kr. gange antallet af tilsluttede ejendomme plus een.
§ 13.  Opbevaringskapaciteten for de i § 12 nævnte  

 anlæg beregnes ud fra den samlede størrelse af de opbevaringsbeholdere, som  

 anlægget råder over.
Herved forstås såvel leverandørernes  

 opbevaringsbeholdere for den gødning, som skal tilføres det centrale anlæg  

 som frisk-gødningsbeholdere på det centrale anlæg, det centrale anlægs  

 behandlingsbeholdere, opbevaringsbeholdere for den behandlede gødning på det  

 centrale anlæg samt beholdere hos modtagere af den behandlede husdyrgødning.
 Stk. 2.  Opbevaringskapaciteten skal være af en sådan  

 størrelse, at den samlet opfylder lovens kapacitetskrav for de ejendomme, der  

 leverer gødning til anlægget.
 Stk. 3.  Det er endvidere en betingelse, at  

 opbevaringskapaciteten på de enkelte ejendomme opfylder kapacitetskravene i  

 lovens § 4, stk. 1. Ved opgørelsen af den enkelte ejendoms kapacitet  

 medregnes såvel opbevaringskapaciteten på ejendommen som den kapacitet,  

 landmanden råder over på det fælles biogasanlæg (hans ideelle andel af  

 fællesbiogasanlægget).
B.
Inden investeringens gennemførelse (Ansøgning om forhåndsvurdering).
 § 14.  Inden investeringer i fælles biogasanlæg,  

 komposteringsvarmeanlæg og andre fælles anlæg til særlig udnyttelse af  

 husdyrgødning foretages, skal ansøgeren udarbejde en projektbeskrivelse, som  

 indsendes til kommunalbestyrelsen til forhåndsvurdering.
 Stk. 2.  Ansøgningen om forhåndsvurdering skal bl.a.  

 indeholde oplysninger om:
 - Hidtidige opbevaringsanlæg for husdyrgødning.
 - Dokumentation for, om evt. krav om lovliggørelse af det hidtidige anlæg  

 er efterkommet.
 - Planlagte opbevaringsanlæg.
 - Fremtidig samlet kapacitet (hidtidige samt planlagte anlæg).
 - Grunden og beliggenheden af de derpå værende bygninger og anlæg.  

 Tegning, mål 1:200.
- Projekterede bygninger og anlæg.
Tegning, mål 1:200.
- Bebyggelse/beboelse på naboejendom.
Tegning, mål 1:500.
 - Dokumentation for anlæggets styrke, tæthed og holdbarhed (evt. byggeblad  

 vedlægges).
 - Antal dyr, dyrearter og dyreenheder på de tilsluttede ejendomme.
 - Udspredningsareal.
 - Evt. miljøgodkendelse.
 Stk. 3.  Ved forhåndsvurderingen attesterer  

 kommunalbestyrelsen, at de projekterede anlæg opfylder kravene i  

 bekendtgørelse nr. 668 af 14. oktober 1987 om husdyrgødning og ensilage m.v.,  

 kapitlerne 2, 3 og 5-8, samt kapacitetskravene i § 12, stk. 5.  

 Kommunalbestyrelsen træffer endvidere afgørelse om, hvorvidt der skal ske  

 fradrag i medfør af lovens § 5, stk. 2.
C.
Efter investeringens gennemførelse. (Ansøgning om støtte).
 § 15.  Ansøgning om støtte til det forhåndsvurderede  

 projekt indsendes af ejeren/ejerne til kommunalbestyrelsen.
 Stk. 2.  Ansøgningen om støtte skal bl.a. indeholde  

 oplysninger om:
 - Anlægget er identisk med det anlæg, hvortil der er opnået  

 forhåndsvurdering, eller hvis der er foretaget ændringer, en angivelse af  

 disse.
 - Gødningsproduktionen er uændret siden opnåelsen af forhåndsvurderingen,  

 eller hvis der er foretaget ændringer, skal disse angives.
 - Erklæring om påbegyndelsestidspunkt.
 - Erklæring om færdiggørelsestidspunkt.
 - Hvilket firma, der har udført arbejdet, samt firmaets  

 momsregistreringsnummer.
- Specificeret regnskab, som fordeler udgifterne på anlægstyper.
Det skal  

 af de enkelte regninger udtrykkeligt fremgå, at udgiften vedrører det  

 pågældende projekt.
 - Attesteret dokumentation for samtlige afholdte udgifter, jfr. lovens §  

 15, stk. 2.
 - Erklæring om, at investeringen ikke straksafskrives efter reglerne i §§  

 3A og 21A i lov om skattemæssige afskrivninger m.v.
Stk. 3.  Ansøgningen om støtte kan først indsendes, når  

 investeringen er gennemført, og faktura foreligger.
Den gennemførte  

 investering skal opfylde kravene til ejendommens samlede gødnings- og  

 opbevaringskapacitet.
Stk. 4.  Ansøgning om støtte til et fælles biogasanlæg  

 m.v. skal indsendes som en samlet ansøgning for samtlige støtteberettigede  

 investeringer i forbindelse med det fælles anlæg.
Det skal i ansøgningen  

 anføres, til hvilken person eller selskab støtten med frigørende virkning kan  

 udbetales.
Støtten ydes som en samlet støtte til det fælles anlæg.
 Stk. 5.  Kommunalbestyrelsen videresender den  

 attesterede ansøgning til Miljøstyrelsen, der træffer afgørelse om støtte.
Stk. 6.  Støtte til investeringer, fælles biogasanlæg  

 m.v. kan kun ydes een gang pr. fælles anlæg m.v.
Støtte til fælles  

 biogasanlæg m.v. kan dog søges, uanset at der til en eller flere af de  

 tilsluttede ejendomme er ydet støtte til individuelle opbevaringsanlæg.
Halmbortskaffelse A.
Anlægstyper og støtteprocenter § 16.  Miljøstyrelsen kan yde støtte til investeringer  

 i anlæg til udnyttelse af halm som råvare i industriel produktion, hvis disse  

 anlæg anvender betydelige halmmængder og i øvrigt er af væsentlig miljømæssig  

 betydning.
 Stk. 2.  Der kan ikke ydes støtte til halmfyringsanlæg.
Stk. 3.  Støtte til udgifter til investeringer i de i  

 stk. 1 nævnte anlæg fastsættes under hensyn til investeringens miljømæssige  

 betydning, dog højst til 25 pct. af disse udgifter.
Støtten fastsættes i  

 øvrigt under hensyn til muligheden for at opnå støtte fra anden side,  

 ansøgerens økonomiske behov, investeringens såvel driftsmæssige som  

 miljømæssige betydning for virksomheden i øvrigt samt under hensyn til den  

 økonomiske risiko ved projektets gennemførelse.
Stk. 4.  Støtte kan kun ydes til projekter, når det er  

 dokumenteret, at samtlige nødvendige tilladelser efter anden lovgivning  

 foreligger eller vil kunne opnås.
Såfremt projektets gennemførelse kræver  

 godkendelse eller tilladelse efter miljøbeskyttelsesloven, eller regler  

 udstedt i medfør heraf, skal der være truffet endelig administrativ afgørelse  

 herom, før tilsagn om støtte kan meddeles.
B.
Inden investeringens gennemførelse. (Ansøgning om forhåndstilladelse).
 § 17.  Miljøstyrelsen kan efter ansøgning meddele  

 forhåndstilsagn om støtte til de i § 16, stk. 1 nævnte anlæg.
 Stk. 2.  Ved forhåndstilsagnet tilkendegives, om støtte  

 kan ydes til det pågældende projekt på de angivne forudsætninger og med  

 hvilken støtteprocent, jfr. § 18, stk. 4.
 Stk. 3.  Ansøgning om forhåndstilsagn skal indeholde  

 oplysninger om:
- En detaljeret beskrivelse af projektet, herunder redegørelse for de  

 anvendte mængder af halm, udgifterne herved og angivelse af de forventede  

 tidspunkter for arbejdets påbegyndelse og afslutning.
Der vedlægges eventuelt  

 tilbud på udførelsen af projektet.
 - Oplysninger til belysning af projektets miljømæssige effekt og af  

 projektets virkning på omgivelserne.
 - Oplysninger om forventede driftsudgifter og driftsindtægter, som  

 projektets gennemførelse vil medføre.
 - Oplysninger om ansøgerens økonomiske forhold.
 - Oplysning om, hvorvidt der til det pågældende projekt søges om eller  

 eventuelt er modtaget tilsagn om støtte efter anden lovgivning.
 - Dokumentation for evt. miljøgodkendelse i henhold til  

 miljøbeskyttelseslovens kapitel 5.
C.
Efter investeringens gennemførelse. (Ansøgning om støtte).
 § 18.  Ansøgning om støtte til de i § 16, stk. 1  

 nævnte anlæg til halmbortskaffelse, indsendes af ejeren/ejerne til  

 Miljøstyrelsen.
 Stk. 2.  Hvis forhåndstilsagn er indhentet, skal det i  

 ansøgning om støtte oplyses:
- Om anlægget er identisk med det anlæg, hvortil forhåndstilsagn er  

 opnået, eller hvis der er foretaget ændringer, en angivelse af disse.
Hvis  

 anlægget er godkendt efter miljøbeskyttelseslovens kapitel 5, skal  

 godkendelsen vedlægges med tilsynsmyndighedernes attestation for, at anlægget  

 opfylder de stillede krav.
 - Hvilket firma, der har udført arbejdet, samt momsregistreringsnummer.
 - Materialeudgifter.
- Specificeret regnskab.
Det skal af de enkelte regninger fremgå, at  

 udgiften vedrører det pågældende projekt.
 - Dokumentation for samtlige afholdte udgifter med attest af en  

 statsautoriseret eller registreret revisor.
 Stk. 3.  Ansøgningen om støtte kan først indsendes, når  

 investeringen er gennemført, og faktura foreligger.
 Stk. 4.  Hvis forhåndstilsagn ikke er indhentet, skal  

 ansøgning om støtte udover de i § 17, stk. 2 nævnte oplysninger indeholde  

 oplysninger om følgende:
 - Hvis anlægget er godkendt efter miljøbeskyttelseslovens kapitel 5, skal  

 godkendelsen vedlægges med tilsynsmyndighedens attestation for, at anlægget  

 opfylder de stillede krav.
 - Hvilket firma, der har udført arbejdet, samt firmaets  

 momsregistreringsnummer.
 - Materialeudgifter.
- Specificeret regnskab.
Det skal af de enkelte regninger fremgå, at  

 udgiften vedrører det pågældende projekt.
 - Dokumentation for samtlige afholdte udgifter med attest af en  

 statsautoriseret eller registreret revisor.
 Stk. 5.  Miljøstyrelsen træffer afgørelse om ydelse af  

 støtte, samt om støtteprocent, hvor forhåndstilsagn ikke er meddelt.
 Stk. 6.  Ved afgørelsen af, om støtte kan ydes og med  

 hvilken støtteprocent skal der lægges vægt på de miljømæssige og  

 ressourcemæssige forhold og på de tekniske og økonomiske konsekvenser,  

 herunder de omkostninger, det ansøgte projekt medfører for samfundet som  

 helhed og for de berørte virksomheder.
Særordning vedrørende støtte til  

 investeringer, der er påbegyndt i § 19.  Støtte kan uden forhåndsvurdering ydes til  

 investeringer i individuelle gødningsopbevaringsanlæg, ensilagepladser m.v.,  

 fælles biogasanlæg m.v. og de i kapitel 4 nævnte anlæg til halmbortskaffelse,  

 såfremt investeringen er påbegyndt i perioden 1. december 1985 og til 1.  

 april 1987.
 Stk. 2.  Der kan ikke opnås støtte til investeringen,  

 såfremt der er ydet støtte efter forbedringsloven eller moderniseringsloven.
 Stk. 3.  Der kan ikke opnås støtte til investeringen,  

 såfremt der foretages eller er foretaget straksafskrivning efter §§ 3A og 21A  

 i lov om skattemæssige afskrivninger m.v.
Stk. 4.  Ansøgning om støtte til individuelle  

 gødningsopbevaringsanlæg, ensilagepladser m.v. og fælles biogasanlæg m.v.  

 indsendes sammen med en anlægsbeskrivelse til kommunalbestyrelsen.
Ansøgning  

 om støtte til de i kapitel 4 nævnte anlæg til halmbortskaffelse indsendes til  

 Miljøstyrelsen, der træffer afgørelse i sagen.
 Stk. 5.  Kommunalbestyrelsen attesterer, at anlægget  

 opfylder kravene i bekendtgørelse nr. 15 af 24. januar 1986 om husdyrgødning  

 og ensilage m.v., kapitlerne 2, 3 og 5-8, kapacitetskravene i lovens § 4,  

 stk. 1, jfr. de i bilag 2a anførte opbevaringskapaciteter og støtteprocenter,  

 samt træffer afgørelse om, hvorvidt der skal ske fradrag i medfør af lovens §  

 5, stk. 2.
 Stk. 6.  Ansøgning om støtte kan først indsendes, når  

 investeringen er gennemført, og faktura foreligger.
Stk. 7.  Kommunalbestyrelsen træffer afgørelser i  

 ansøgninger om støtte til individuelle gødningsopbevaringsanlæg samt til  

 ensilagepladser m.v.
Ved ansøgning om støtte til fælles biogasanlæg m.v.  

 påser kommunalbestyrelsen, at de i stk. 5 nævnte krav er opfyldt og giver  

 ansøgningen påtegning herom, hvorefter ansøgningen videresendes til  

 Miljøstyrelsen, som træffer afgørelse om støtte.
Frister for indsendelse af ansøgning om  

 støtte § 20.  Ansøgninger om støtte for investeringer  

 omfattet af særordningen i kapitel 5 samt for investeringer, der gennemføres  

 efter hidtil gældende regler efter overgangsbestemmelsen i lovens § 3, stk. 2  

 og 3, skal være indgivet til kommunalbestyrelsen senest den 31. december  

 1988.
 Stk. 2.  For ansøgninger om støtte efter loven iøvrigt  

 skal ansøgning være indgivet til kommunalbestyrelsen senest den 30. juni  

 1993.
Ydelsestilskud (støtte i form af rater) § 21.  Støtte til støtteberettigede investeringer, der  

 samlet overstiger 85.000 kr. efter et evt. fradrag efter lovens § 5, stk. 2,  

 ydes som årligt ydelsestilskud, jf. lovens § 8, og beregnes med tilsvarende  

 støtteprocenter af investeringer som fastlagt i lovens § 7. Dette gælder dog  

 ikke støtte til investeringer efter kapitel 3 og 4, der altid ydes som  

 kontanttilskud.
Stk. 2.  Til beregning af den årlige ydelse anvendes  

 amortiseringsfaktoren.
Ved beregningen tages udgangspunkt i et åremål på 9  

 år, og en kalkulationsrentefod, der svarer til halvdelen af den  

 referencerente, der fastsættes årligt af landbrugsministeren inden udgangen  

 af november måned i medfør af § 5 i bekendtgørelse nr. 14 af 19. januar 1984  

 om statsgaranti for lån og rentetilskud til visse landmænd.
Referencerenten  

 fastsættes på grundlag af hovedbankernes og -sparekassernes laveste  

 udlånsrente for typiske lån til jordbrugserhverv.
 Stk. 3.  Miljøstyrelsen vil årligt meddele  

 kalkulationsrenten til kommunalbestyrelserne inden 15. december.
 Stk. 4.  Den efter stk. 3 fastsatte kalkulationsrente  

 anvendes på ansøgninger, der modtages af kommunalbestyrelsen i det følgende  

 kalenderår.
 Stk. 5.  Hvis de ved fastsættelsen af referencerenten  

 anvendte udlånsrenter mellem de årlige fastsættelser ændres således, at der  

 er grundlag for ændring af referencerenten med 1,5 procentpoint eller mere,  

 foretager landbrugsministeren dog omberegning af referencerenten.
Stk. 6.  Den omberegnede referencerente, jf. stk. 5, som  

 danner grundlag for kalkulationsrenten, anvendes på ansøgninger, der modtages  

 af kommunalbestyrelsen efter ændringsdatoen.
Den omberegnede referencerente  

 vil således ikke påvirke allerede beregnede tilskud.
 Stk. 7.  Miljøstyrelsen meddeler ændringer af  

 kalkulationsrenten til kommunalbestyrelserne.
Stk. 8.  I de tilfælde, hvor tilskuddet skal  

 tilbagediskonteres, jf. § 23, stk. 4, samt § 10 i bekendtgørelse om  

 statsgaranti for lån til miljøforbedrende investeringer m.v., opgøres  

 resttilskuddet som kontantværdien af resterende ydelser pr. datoen for  

 seneste udbetaling af tilskud før lånets forfald.
Den ved beregningen af  

 ydelserne fastsatte rentesats anvendes påny.
Er første ydelse endnu ikke  

 udbetalt, udbetales tilskuddet uden renteberegning.
Udbetaling af støtte § 22.  Udbetaling af støtte sker til den, der har  

 afholdt udgifterne ved investeringen.
 Stk. 2.  Udbetaling af støtte til investeringer i fælles  

 biogasanlæg m.v. sker til den person eller det selskab som er angivet i  

 ansøgningen, jfr. § 15, stk. 4.
Stk. 3.  Støtte kan udbetales, hvis udbetalingen ligger  

 inden for den ved finanslov fastsatte tilsagnsramme.
I modsat fald meddeler  

 kommunen i forbindelse med bevillingen, hvornår udbetaling kan forventes.  

 Tilsvarende gælder ved udbetaling af tilbagediskonteret ydelsestilskud, jf. §  

 21, stk. 8.
 § 23.  Tilskud udbetales af Hypotekbanken til  

 tilskudsmodtageren eller dennes konto i et pengeinstitut, jf. stk. 2. I  

 sidstnævnte tilfælde skal kontonummer i pengeinstituttet være oplyst.  

 Meddelelse af ændringer i forhold vedrørende tilskudsbetalingen skal ske til  

 kommunen.
 Stk. 2.  Hvor støtte udbetales i form af kontanttilskud,  

 har anmeldelsen af en konto i et pengeinstitut virkning som transport til det  

 pågældende pengeinstitut til sikkerhed for lån, som pengeinstituttet måtte  

 have ydet tilskudsmodtageren til finansiering af den tilskudsberettigede  

 miljøforbedrende investering. Ændring af kontonummeret kan derfor i disse  

 tilfælde kun registreres af kommunen efter pengeinstituttets samtykke.  

 Hypotekbanken vil ikke kunne notere transporter eller udlæg i tilskuddet.
 Stk. 3.  I de tilfælde, hvor ansøgeren har optaget  

 statsgaranteret lån efter lovens § 10, indgår tilskuddet til nedbringelse af  

 skylden på lånet, jf. § 10 i Miljøministeriets bekendtgørelse om statsgaranti  

 for lån til miljøforbedrende investeringer m.v.
 Stk. 4.  Hvis tilskudsmodtageren ophører med at være  

 ejer eller bruger af ejendommen, vil de resterende rater blive udbetalt med  

 et tilbagediskonteret beløb, jf. § 21, stk. 8.
Almindelige bestemmelser § 24.  Kongeriget Danmarks Hypotekbank og  

 Finansforvaltning bemyndiges til at udbetale støttebeløbet.
 § 25.  Miljøstyrelsen udøver ministerens beføjelser i  

 medfør af lovens § 16, stk. 2 og 21.
 Stk. 2.  Miljøstyrelsens afgørelser i medfør af stk. 1  

 kan ikke indbringes for anden administrativ myndighed.
 Ikrafttrædelsesbestemmelser m.v.
 § 26.  Denne bekendtgørelse træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 180 af 8.  

 april 1987.
Miljøministeriet, den 10. november 1987 CHRISTIAN CHRISTENSEN /Erik Lindegaard Bilag 1 Bilag 2 Støttebegrundende krav til opbevaringskapacitet og støtteprocenter for  

 gødningsopbevaringsanlæg, der er påbegyndt før 18. maj 1987 (* 1):
 (* 1) Det bemærkes, at ansøgning om støtte til anlæg påbegyndt i perioden  

 1. april-18. maj 1987, følger bestemmelserne i lov nr. 16 af 14. januar 1987,  

 jf. lovbekendtgørelse nr. 563 af 20. august 1987.
