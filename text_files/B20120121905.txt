Bekendtgørelse om ændring af bekendtgørelse om visse brandfarlige virksomheder og oplag § 1 I bekendtgørelse nr. 613 af 3. december 1982 om visse brandfarlige virksomheder og oplag, som ændret ved bekendtgørelse nr. 37 af 6. februar 1984, foretages følgende ændringer:
 1. § 1, stk. 1, litra c, ophæves.
 2. § 2, stk. 3, ophæves.
 3. I § 6 udgår »og 3«.
 4. § 7, stk. 3, affattes således:
»Stk. 3. Eksisterende oplag, hvor der sker stabling højere end 6 m og indtil 8 m over gulv, og som i henhold til de hidtil gældende bestemmelser er lovlige, er kun omfattet af bekendtgørelsen og de tekniske forskrifter, for så vidt angår udvidelser, samt i tilfælde af forandringer i indretningen og benyttelse, der er væsentlige i forhold til bekendtgørelsen og de tekniske forskrifter, jf. dog stk. 4.« 5. § 7, stk. 4, affattes således:
»Stk. 4. De i stk. 3 nævnte oplag, som er opført med brændbar isolering i ydervægge, skal senest 12 måneder efter bekendtgørelsens ikrafttræden, på ydervæggenes udvendige side opsætte synlige og holdbare skilte med teksten Brændbar isolering således, at det for redningsberedskabet tydeligt fremgår, at der er anvendt brændbar isolering.
Skiltene skal udføres i overensstemmelse med Arbejdstilsynets bestemmelser om sikkerhedsskiltning og anden form for signalgivning.
Bestemmelsen finder ikke anvendelse for lagre, hvor den brændbare isolering er anvendt i hule mure og i lagre, som er forsynet med anden markering af, at brændbar isolering indgår i ydervæggene.« § 2.
 Bekendtgørelsen træder i kraft den 19. december 2012.
