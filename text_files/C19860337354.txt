 Der skal erindres om, at ansøgninger om tilskud til lære- og  

 praktikpladser i henhold til AER-bekendtgørelse nr. 329 af 22. juni 1984 samt  

 ændringsbekendtgørelse nr. 630 af 20. december 1985 skal være modtaget af  

 arbejdsformidlingen inden den 1. juni 1986.
Under hensyntagen til at fristen for rettidig indgivelse af ansøgning er  

 den 31. maj 1986 - som er en lørdag - vil man betragte ansøgninger, som  

 modtages af arbejdsformidlinge mandag den 2. juni 1986, for rettidigt indgivet.
 For ansøgninger om tilskud efter AER-bekendtgørelse nr. 329, som modtages  

 af arbejdsformidlingen efter den 2. juni 1986, bortfalder retten til tilskud.
 Der kan for de uddannelsesforhold, hvor retten til tilskud bortfalder på  

 grund af for sen indgivelse, ikke påny ansøges om tilskud i henhold til den  

 nye AER-bekendtgørelse nr. 629 af 20. december 1985, idet denne  

 bekendtgørelse alene omfatter uddannelsesaftaler, som indgås i perioden den  

 1. januar 1986 til den 31. december 1987. Undtaget herfra er dog § 11, stk.  

 1, nr. 3 i samme bekendtgørelse, som omfatter perioden 1. januar 1986 til 31.  

 december 1986.
 P.D.V.
 E.B.
