(Til rektorerne for samtlige hf-kurser) Fagkonsulenterne i matematik har udarbejdet en supplerende vejledning  

 vedrørende den større skriftlige opgave i matematik (hf). Rektor anmodes om  

 at sikre, at faglærere gøres bekendt med denne skrivelse.
 P.d.v.
Bent Karsdal undervisningsinspektør Om den større skriftlige opgave i matematik (hf) Vi gør opmærksom på omtalen af dette emne i Vejledning og retningslinjer  

 for undervisningen til hf samt i skrivelse af 4. september 1981 vedrørende  

 den større skriftlige opgave ved hf, RS 01-02.
 Det anbefales, at den større skriftlige opgave i matematik udformes efter  

 en af følgende tre modeller:
Generelt gælder om opgaverne, at det stof, der behandles i en større  

 skriftlig opgave, i det væsentlige må ligge uden for det obligatoriske  

 pensum, og at der blandt de i opgaven stillede delopgaver bør være opgaver,  

 der i sværhedskrav går ud over sædvanligt tilvalgsniveau.
Opgaveformuleringen  

 må være så detaljeret og præcis, at den giver kursisten en egentlig  

 retningslinje for udformningen af besvarelsen, men der må på den anden side  

 også være plads til, at kursisten kan vise selvstændighed.
Ikke mindst i  

 opgaver af type 2) er det vigtigt, at der også gives mulighed for  

 selvstændighed, og at opgaven ikke udelukkende omfatter øvelsesopgaver, der  

 er hentet fra almindeligt benyttede lærebøger i det pågældende emne.
Om opgavebesvarelserne skal det bemærkes, at der må forlanges en klarere  

 og endnu mere omhyggelig fremstilling end den, der forlanges ved skriftlig  

 eksamen.
Til opgavebesvarelsen hører en litteraturliste over den benyttede  

 litteratur, og det bør af denne fremgå, hvilken litteratur, der er anbefalet  

 af læreren, og hvilken kursisten eventuelt selv har fundet frem til.
