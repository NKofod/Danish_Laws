Fremsat den 10. november 2000 af  

 socialministeren (Henrik Dam Kristensen) Forslag til lov om ændring af lov om aktiv  

 socialpolitik (Pligt for kommunerne til at lave skriftlige planer ved  

 aktiveringstilbud) § 1 I lov om aktiv socialpolitik, jf. lovbekendtgørelse nr. 266 af 12.  

 april 2000, foretages følgende ændring:
 1. I § 9 indsættes efter stk. 1 som nyt  

 stykke:
» Stk. 2 bliver herefter stk. 3.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Forslaget om pligt for kommunerne til at lave en skriftlig  

 plan for kontanthjælpsmodtagere med andre problemer end ledighed  

 fremsættes som led i regeringens aftale om finansloven 2001 med  

 Socialistisk Folkeparti og Enhedslisten.
Efter § 9, stk. 1, i lov om aktiv socialpolitik kan  

 kommunen lave en skriftlig plan, hvis kommunen vurderer, at det vil fremme en  

 sammenhængende indsats.
Kommunerne kan således efter  

 gældende regler træffe beslutning om, at der skal laves en  

 skriftlig plan.
Efter bestemmelsen skal kontanthjælpsmodtagerens egne  

 ønsker indgå i planen.
 Med henblik på at skabe større  

 målrettethed og øget brugerindflydelse i aktiveringsindsatsen  

 foreslås det at indføre en pligt for kommunen til at lave en  

 skriftlig plan til kontanthjælpsmodtagere med problemer ud over  

 ledighed, fx personer, der har psykiske eller fysiske  

 helbredsproblemer eller mangler grundlæggende sociale  

 færdigheder.
 Gruppen af kontanthjælpsmodtagere med  

 problemer udover ledighed er ofte karakteriseret ved at have betydelige og  

 meget sammensatte problemer med deraf følgende behov for en  

 individuelt tilpasset indsats.
Forslaget om en pligt for kommunen til at lave en  

 skriftlig plan til kontanthjælpsmodtagere med problemer udover ledighed  

 skal således medvirke til, at der ud fra den enkeltes egne  

 ønsker og forudsætninger og arbejdsmarkedets behov, bl.a. gennem  

 en kortlægning af den enkeltes forudsætninger og ressourcer,  

 skabes større sammenhæng mellem tilbud og  

 målsætning.
Forslaget skal endvidere medvirke til, at den enkelte  

 i højere grad medinddrages og ansvarliggøres i forhold til den  

 udarbejdede plan, jf. også retssikkerhedslovens § 4.
 Forslaget supplerer samtidig regeringens aftale med  

 Kommunernes Landsforening om et udviklingsprogram med henblik på  

 forbedring af sagsbehandlingsmetoden i kommunerne og dermed øget  

 kvalitet i aktiveringsindsatsen.
Økonomiske konsekvenser for det offentlige Forslaget skønnes ikke at have økonomiske  

 konsekvenser ud over de administrative.
De økonomiske konsekvenser af  

 lovforslaget skal forhandles med de kommunale parter.
Administrative konsekvenser for det offentlige Forslaget skønnes at medføre administrative  

 merudgifter for kommunerne på 13,8 mill.kr.
 De administrative konsekvenser skal  

 forhandles med de kommunale parter.
Økonomiske og administrative konsekvenser for erhvervslivet Forslaget har ingen økonomiske eller administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Forslaget skønnes at give en merudgift på 13,8  

 mill.kr. i 2001 og fremefter Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1 Aktivloven indeholder en bestemmelse om, at kommunerne kan  

 lave en skriftlig plan, når kommunen vurderer, at det vil fremme en  

 sammenhængende indsats.
For at skabe større målrettethed  

 og øget brugerindflydelse i indsatsen forslås det, at kommunen  

 får pligt til at udarbejde en skriftlig plan til  

 kontanthjælpsmodtagere med problemer ud over ledighed.
Den skriftlige plan skal beskrive mål for arbejde  

 eller uddannelse og fastlægge de aktiviteter, der kan føre frem  

 til målet.
Er arbejde eller uddannelse ikke for tiden et realistisk  

 mål, kan planen gå ud på at stabilisere og forbedre  

 personens almindelige livssituation.
Planen skal derfor senest udarbejdes,  

 når kommunen giver tilbud om aktivering.
 For kontanthjælpsmodtagere under 30 år skal  

 planen således laves senest efter en sammenhængende periode med  

 13 ugers kontanthjælp og for kontanthjælpsmodtagere over 30  

 år senest efter en periode med 12 måneders kontanthjælp.  

 Vælger kommunen at give tilbud tidligere end disse frister, skal  

 kommunen udarbejde en plan i forbindelse med tilbudet.
 I øvrigt henvises til forslagets almindelige  

 bemærkninger.
Til § 2 Lovforslaget foreslås at træde i kraft den 1.  

 januar 2001.
Bilag Lovforslaget sammenholdt med gældende lov Gældende formulering Lovforslaget § 9. Kommunen kan ved aktivering lave en  

 skriftlig plan, når den skønner, at det vil fremme en  

 sammenhængende indsats.
Planen skal ud fra personens egne ønsker  

 og forudsætninger beskrive mål for arbejde eller uddannelse og  

 fastlægge de aktiviteter, der kan føre frem til målet.
Er  

 arbejde eller uddannelse ikke for tiden et realistisk mål, kan planen  

 gå ud på at stabilisere og forbedre personens almindelige  

 livssituation.
 Stk. 2. Kommunen skal lave en erhvervsplan, jf.  

 § 50, for en person, der skal modtage hjælp til revalidering.
§ 1 I lov om aktiv socialpolitik, jf lovbekendtgørelse  

 nr. 266 af 12. april 2000 foretages følgende ændring:
 1. I § 9 indsættes efter stk. 1 som nyt  

 stykke:
» Stk. 2 bliver herefter stk. 3.
