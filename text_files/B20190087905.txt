Bekendtgørelse om ændring af bekendtgørelse om erhvervskandidatuddannelse ved universiteterne og de videregående kunstneriske uddannelsesinstitutioner på Uddannelses- og Forskningsministeriets område (Erhvervskandidatbekendtgørelsen) § 1 I bekendtgørelse nr. 1605 af 19. december 2017 om erhvervskandidatuddannelse ved universiteterne og de videregående kunstneriske uddannelsesinstitutioner på Uddannelses- og Forskningsministeriets område (Erhvervskandidatbekendtgørelsen) foretages følgende ændringer:
 1. Titlen affattes således:
»Bekendtgørelse om akademiske erhvervsoverbygningsuddannelser ved universiteterne og erhvervskandidatuddannelser ved universiteterne og de videregående kunstneriske uddannelsesinstitutioner« 2. Indledningen affattes således:
»I medfør af § 4 b, stk. 6, § 8, stk. 1 og 3, og § 34, stk. 1, i lov om universiteter (universitetsloven), jf. lovbekendtgørelse nr. 778 af 7. august 2019, og § 9 b, stk. 5, § 10, stk. 1, nr. 1-3, § 13, stk. 2, og § 15, stk. 2, i lov om videregående kunstneriske uddannelsesinstitutioner, jf. lovbekendtgørelse nr. 787 af 8. august 2019, fastsættes:« 3. Efter § 1 indsættes:
»§ 1 a.
En akademisk erhvervsoverbygningsuddannelse er en akademisk overbygningsuddannelse tilrettelagt på deltid for personer i sideløbende beskæftigelse.« 4. § 2 affattes således:
 »§ 2. Et universitet kan udbyde akademiske erhvervsoverbygningsuddannelser eller erhvervskandidatuddannelser, hvis universitetet er godkendt til at udbyde uddannelsen som heltidsuddannelse, jf. dog § 6. Udbud af en akademisk erhvervsoverbygningsuddannelse eller en erhvervskandidatuddannelse forudsætter, at universitetet tillige udbyder og optager studerende på den tilsvarende heltidsuddannelse.
Stk. 2. En kunstnerisk uddannelsesinstitution kan udbyde erhvervskandidatuddannelser, hvis institutionen er godkendt til at udbyde uddannelsen som heltidsuddannelse, jf. dog § 6. Udbud af en erhvervskandidatuddannelse forudsætter, at institutionen tillige udbyder og optager studerende på den tilsvarende heltidsuddannelse.« 5. I § 3 ændres »gælder for universiteternes udbud af erhvervskandidatuddannelse reglerne om kandidatuddannelser i:« til: »gælder reglerne om kandidatuddannelser i følgende bekendtgørelser for institutionernes udbud af akademiske erhvervsoverbygningsuddannelser og erhvervskandidatuddannelser:« 6. I § 3, nr. 1, ændres »bachelor-« til: »bacheloruddannelser, akademiske overbygningsuddannelser«.
 7. I § 3, nr. 4, indsættes efter »adgang til«: »akademiske overbygningsuddannelser ved universiteterne og«.
8. I § 10, stk. 1, ændres »erhvervskandidatuddannelse forudsætter de samme faglige adgangskrav, som er fastsat for kandidatuddannelsen på heltid.
Udover de faglige adgangskrav skal ansøgeren opfylde én af følgende to betingelser for at kunne blive optaget på en erhvervskandidatuddannelse:« til: »akademisk erhvervsoverbygningsuddannelse eller en erhvervskandidatuddannelse forudsætter, at ansøgeren opfylder de faglige adgangskrav, der stilles til ansøgere på den tilsvarende heltidsuddannelse.
Ansøgeren skal endvidere opfylde mindst en af følgende betingelser:« 9. I § 11, stk. 2, ændres »Uddannelsesinstitutionen må alene anvende fagligt relevante kriterier fra den afsluttede bacheloruddannelse som udvælgelseskriterier.« til: »Udvælgelseskriterierne kan omfatte faglige kriterier og relevant erfaring, herunder erhvervserfaring. Ændringer i udvælgelseskriterierne skal varsles på institutionens hjemmeside med mindst 1 år, før de får virkning.« 10. § 12 affattes således:
»§ 12. Uddannelsesinstitutionen kan fastsætte en frist for, hvornår en ansøger senest kan blive optaget på en akademisk erhvervsoverbygningsuddannelse eller en erhvervskandidatuddannelse efter afsluttet adgangsgivende bacheloruddannelse.« 11. I § 13, stk. 1, indsættes efter »Efter optagelse på«: »en akademisk erhvervsoverbygningsuddannelse eller en«.
 12. I § 13, stk. 1, ændres »erhvervskandidatuddannelsen« til: »erhvervskandidatuddannelse«.
 13. I § 13, stk. 2, ændres »erhvervskandidatuddannelsen« til »uddannelsen«.
 14. I § 14, stk. 1, ændres »erhvervskandidatuddannelsen« til »uddannelsen«.
 15. § 14, stk. 2, affattes således:
»Stk. 2. Hvis uddannelsesinstitutionen vurderer, at den nye beskæftigelse ikke opfylder beskæftigelseskravet, skal institutionen hurtigst muligt overflytte den studerende til den tilsvarende heltidsuddannelse.« 16. § 15 affattes således:
»§ 15. Studerende på en akademisk erhvervsoverbygningsuddannelse eller en erhvervskandidatuddannelse har ret til at blive overflyttet til den tilsvarende heltidsuddannelse fra førstkommende semesterstart.« 17. § 16 affattes således:
»§ 16. Studerende på en akademisk erhvervsoverbygningsuddannelse eller en erhvervskandidatuddannelse kan ikke samtidig være indskrevet ved en heltidsuddannelse eller en anden akademisk erhvervsoverbygningsuddannelse eller erhvervskandidatuddannelse.« 18. I § 17, stk. 1, indsættes efter »optage på«: »den akademiske erhvervsoverbygningsuddannelse eller«.
19. I § 17, stk. 1, ændres »kandidatuddannelsen på heltid.« til: »heltidsuddannelsen.« 20. § 17, stk. 2, affattes således:
»Stk. 2. Hvis heltidsuddannelsen er dimensioneret, omfatter dimensioneringen det samlede optag på heltidsuddannelsen og den tilsvarende akademiske erhvervsoverbygningsuddannelse eller erhvervskandidatuddannelse.« 21. I § 20, stk. 1, ændres »Erhvervskandidatuddannelsen« til: »Uddannelsen«.
22. I § 20 ændres »i forhold til kandidatuddannelsen på heltid.« til: »af den tilsvarende heltidsuddannelse.« 23. I § 23, stk. 1, indsættes efter »Uddannelsesinstitutionen kan«: »fastsætte«.
 24. I § 23, stk. 1, udgår »for erhvervskandidatuddannelsen fastsætte«, og »på en erhvervskandidatuddannelse«.
 25. I § 24 indsættes efter stk. 1 som nyt stykke:
»Stk. 2. Uddannelsesinstitionen bringer indskrivningen til ophør for studerende, der er afskåret fra at fortsætte uddannelsen, fordi den pågældende ikke har opfyldt reglerne om deltagelse i eller beståelse af førsteårsprøven.« Stk. 2 bliver herefter til stykke 3.
 26. § 25 affattes således:
»§ 25. Der ydes tilskud på baggrund af gennemført studieaktivitet på en akademisk erhvervsoverbygningsuddannelse og på en erhvervskandidatuddannelse efter regler fastsat i bekendtgørelse om tilskud og revision m.v. ved universiteterne.« § 2 Bekendtgørelsen træder i kraft den 1. september 2019.
