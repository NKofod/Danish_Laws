Fremsat den 11. januar 2005 af Anne‑Marie Meldgaard (S),  

 Sophie Hæstorp Andersen (S), Lotte Bundsgaard (S),  

 Morten Bødskov (S),  

 Karen J.
Klint (S) og Lars Kramer&nbsp  

 ;Mikkelsen (S) Forslag til folketingsbeslutning om  

 en øget indsats mod ghettodannelse Formålet med forslaget  

 er at sikre bedre boliger, mere hensigtsmæssig beboersammensætning,  

 kriminalitetsforebyggelse, bekæmpelse af den negative sociale arv, bedre  

 skoler, fastholdelse på ungdomsuddannelser og bekæmpelse af arbejdsløshed  

 m.m.  

 i de 5-10 mest ghettoprægede  

  

 områder.
Forslagsstillerne mener ikke, at regeringens strategi mod  

 ghettoisering står mål med de sociale problemer, der findes koncentreret i de  

 5-10 mest ghettoprægede områder i Danmark.
Det er forslagsstillernes  

 indstilling, at ghettoproblematikken drejer sig om andet og mere end mursten  

 og  

 beton.
Derfor foreslås en bred indsats for velfærden i områderne.
Det er også  

 forslagsstillernes opfattelse, at problemerne i høj grad er socialt   

 ikke kun  

 etnisk  betingede.
Derfor foreslås en indsats, som ændrer på den  

 sociale  

 sammensætning og forbedrer beboernes sociale vilkår.
 På den baggrund opfordrer forslagsstillerne Folketinget til at  

 pålægge regeringen at satse mere målrettet på bedre boliger, mere  

 hensigtsmæssig beboersammensætning, kriminalitetsforebyggelse, bekæmpelse af  

 den negative sociale arv, bedre skoler, fastholdelse på ungdomsuddannelser og  

 bekæmpelse  

 af arbejdsløshed m.m. i de 5-10 mest ghettoprægede områder.
 Forslagsstillerne opfordrer regeringen til at gennemføre  

 følgende:
Bedre boliger 1.  

 	  

 Give  

 Landsbyggefonden mulighed for at støtte investeringer i belastede og  

 nedslidte  

 boligområder inden for en ramme på 3 mia. kr. om året de næste 15 år.
 2.  

 	  

 Hæve  

 Landsbyggefondens støtte til byggeri af familieboliger, der hvor behovet er  

 størst, så der over de næste 5 år bygges 7.500 billige familieboliger uden  

 for  

 de traditionelle ghettoområder, og prisen på en nybygget almen familiebolig  

 på  

 80 m2, der i dag er 4.800  

 kr. pr. måned, nedsættes med ca. 600 kr. til 4.200 kr. pr. måned.
 3.  

 	  

 Indføre en kommunal  

 anvisning på tværs af kommunegrænser.
 4.  

 	  

 Give kommunerne  

 anvisningsret til private udlejningsboliger.
 5.  

 	  

 Begrænse salget af  

 almene boliger til ledige boliger solgt under regulerede former styret af  

 behovet  

 for ressourcestærke beboere, dog kun hvor der kan opnås enighed mellem  

 kommuner  

 og boligselskaber.
 6.  

 	  

 Indføre  

 medejerordninger og medbestemmelse over lejeboliger, som vil gøre de almene  

 boliger mere attraktive.
 7.  

 	  

 Give  

 boligselskaberne motivation til at anvende lejligheder i belastede områder  

 til  

 andre formål end beboelse, f.eks. beboerhuse, boligsociale formål, udlejning  

 af  

 festlokaler, foreningsaktivitet, rådgivning, klubaktivitet og  

 integrationsprojekter.
 8.  

 	  

 Kompensere  

 boligforeninger, der  som følge af den øgede og mere fleksible  

 anvisningsret   

 må lade lejligheder stå tomme, mens de afventer mere ressourcestærke  

 ansøgere.
 9.  

 	  

 Afskaffe den lave  

 starthjælp, som fastholder udlændinge i den billigste og ringeste del af  

 boligmassen.
Indsats mod negativ social arv i  

 ghettoområderne 10.  

 	  

 Give institutionerne  

 i de hårdt belastede kvarterer et løft.
Antallet af børn,  

 personalenormeringer,  

 arbejdsforhold og uddannelsesbehov skal prioriteres for at sikre børnene en  

 bedre trivsel og for at bryde tendensen til høj personaleudskiftning på grund  

 af et nedslidende arbejdsmiljø og vanskelige arbejdsvilkår.
Der skal sikres  

 en  

 pædagogisk og social indsats over for udsatte børn.
 11.  

 	  

 Nedsætte  

 egenbetalingen til daginstitutionerne til maks. 1.000 kr.
 12.  

 	  

 Pålægge kommunerne at  

 sikre, at børn af etniske minoriteter kommer tidligere i dagtilbud gennem en  

 opsøgende indsats foretaget af sundhedsplejersker og velintegrerede  

 indvandrere.
 13.  

 	  

 Placere den  

 obligatoriske sprogstimulering af tosprogede børn over 3 år i børnehaveregi,  

 så  

 sprogstimuleringen kombineres med social stimulering og kulturel integration.
 14.  

 	  

 Opretholde tilbuddet  

 om sprogstimulering i folkeskoletiden, hvis skolen vurderer, at der er behov  

 for det.
 15.  

 	  

 Give kommunerne  

 hjemmel og økonomi til at oprette heldagsskoler, hvor SFO-aktiviteter og  

 lektielæsning er integreret i skoledagen.
 16.  

 	  

 Give kommunerne  

 hjemmel og økonomi til at fordele tosprogede jævnt på kommunens skoler ved  

 hjælp af sprogtest, busordninger, magnetskoler  dvs. skoler med  

 tiltrækningskraft pga. gode resurser og højt fagligt niveau på specifikke  

 fagområder  

  og lignende.
 17.  

 	  

 Investere i  

 folkeskolen, herunder gennemføre et »projekt skoleløft« på de mest belastede  

 skoler.
 18.  

 	  

 Skride til handling,  

 hvis det frie skolevalg forhindrer kommunerne i at gennemføre sprog- og  

 integrationsfremmende initiativer i folkeskolen.
 19.  

 	  

 Inddrage frivillige  

 foreninger og klubber mere i det sociale og integrationsmæssige arbejde i  

 lokalområdet.
 Kriminalitetsforebyggelse:
 20.  

 	  

 Pålægge de kommuner,  

 som endnu ikke har etableret SSP-samarbejde (samarbejde mellem skolesystemet,  

 socialsystemet  

 og politiet) at gøre det.
 21.  

 	  

 Pålægge kommunerne at  

 prioritere både SSP og SSP+ (for de 18-26-årige)-samarbejdet.
 22.  

 	  

 Pålægge  

 politikredsene at ansætte en tværkommunal medarbejder fra de kommunale  

 socialforvaltninger,  

 hvis ikke de allerede har ansat en SSP-medarbejder.
 23.  

 	  

 Lade Det  

 Kriminalpræventive Råd udarbejde en national strategi for det fremtidige  

 SSP-samarbejde.
 24.  

 	  

 Styrke  

 politikredsenes kriminalpræventive lokalnævn (for politimesteren og  

 borgmestrene)  

 og oprette lokale kriminalpræventive råd (med politimesteren, en  

 tillidsrepræsentant fra betjentene og fire repræsentanter fra hver kommune,  

 som  

 dækker skole, sociale myndigheder, byråd og foreningslivet) i de  

 politikredse,  

 som er hårdest ramt af ungdomskriminalitet.
 25.  

 	  

 Opprioritere nærpolitiet  

 i politiets organisation og udvikle det til et reelt nærpoliti med permanent  

 placering i boligområder med kontinuerlige problemer.
 26.  

 	  

 Sikre at unge  

 kriminelle hurtigere bliver stillet for retten, får en dom, afsoner deres  

 straf  

 eller påbegynder en handlingsplan.
Uddannelse 27.  

 	  

 Indføre en  

 uddannelsesgaranti til min. 12 års skolegang.
Herunder sikre uddannelses- og  

 praktikpladser til alle unge  i fornødent omfang ved også at inddrage  

 værkstedsskoler og skolepraktikordninger.
 28.  

 	  

 Øge antallet af unge  

 med anden etnisk baggrund på uddannelsesstederne, bl.a. ved hjælp af  

 indslusningsordninger,  

 så uddannelsesstederne i højere grad afspejler befolkningens sammensætning.
 29.  

 	  

 Sikre, at der er  

 adgang til danskundervisning på et højere niveau end det grundlæggende.
 30.  

 	  

 Sikre lige adgang til  

 at forbedre og vedligeholde det danske sprog, også selvom man ikke i sin  

 nuværende beskæftigelse har brug for det.
Arbejde 31.  

 	  

 Afsætte 1 mia. kr.  

 til sociale handlingsplaner i problemramte almene boligafdelinger.
Denne  

 handlingsplan kræver, at alle myndigheder samtidig engageres i udviklingen af  

 området.
Dvs. foruden kommunen og de sociale myndigheder også politi,  

 uddannelsesinstitutioner, arbejdsformidling og Told og Skat m.v.
 32.  

 	  

 Arbejde for en  

 effektiv registrering af udlændinges erfaringer og kvalifikationer, så det  

 bliver lettere for dem at komme i arbejde.
33.  

 	  

 Gøre det nemmere at  

 få lov til at bruge en udenlandsk uddannelse i Danmark.
I dag er der alt for  

 mange eksempler på, at kvalificerede mennesker bliver afvist med henvisning  

 til  

 udenlandske eksamenspapirer eller papirer, der er blevet forældede efter den  

 lange ventetid.
 34.  

 	  

 Styrke/genindføre  

 føl-, isbryder- og tovholderordninger for at lette adgangen til  

 arbejdsmarkedet.
 35.  

 	  

 Styrke indsatsen for  

 at få etniske minoriteter til at udnytte de eksisterende muligheder for at  

 nedsætte sig som selvstændige iværksættere.
 36.  

 	  

 Etablere en fond, som  

 skal understøtte udbredelsen af mangfoldighedsledelse og det rummelige  

 arbejdsmarked i Danmark.
 37.  

 	  

 Sikre, at stat såvel  

 som kommuner over de kommende år ansætter flere med anden etnisk baggrund, så  

 de ansattes sammensætning kommer til at afspejle befolkningens.
Bemærkninger til forslaget Ad 1-9: Bedre boliger Det danske samfund bliver i disse år mere opdelt.
Det viser sig  

 blandt andet i, hvor vi bor.
Derfor er den boligpolitiske opgave i de  

 kommende  

 år at styrke de boligområder, der forfalder, og samtidig målrette  

 boligbyggeriet til de områder, hvor priserne er høje, og hvor der mangler  

 billige familieboliger.
For at genrejse nedslidte boligområder og give dem en mere  

 balanceret beboersammensætning skal der derfor investeres i et boligmiljø,  

 hvor  

 både de fysiske rammer og det sociale samvær fungerer.
Kun hvis rammerne  

 samtidig forbedres, vil den øgede og mere fleksible anvisningsret, som  

 kommunerne for nylig har fået, give områderne en mere mangfoldig  

 sammensætning  

 og en bedre kontakt med omverdenen.
 Og for at kunne motivere og aktivt praktisere en bedre fordeling  

 af de socialt svagere familier, er det nødvendigt, at der bygges flere  

 billige,  

 almene familieboliger uden for de traditionelle ghettoområder.
 Regeringen har udfaset kvarterløfts- og byfornyelsesmidlerne,  

 fjernet byudviklingspuljen, lukket Center for Tværkulturel Boligformidling og  

 nedlagt byudvalgsarbejdet og beboerrådgivningerne, som netop skulle sikre, at  

 også mindre ressourcestærke mennesker kan skabe et hjem i gode omgivelser.  

 Alene selve byfornyelsesmidlerne er reduceret fra et investeringsniveau på  

 2,1  

 mia. kr. i 2001 til 0,8-0,9 mia. kr. i 2004.
Forslagsstillerne bifalder den 50-50-fordeling af mennesker med  

 lønindtægt eller SU og mennesker på varig overførselsindkomst som et  

 langsigtet  

 mål for de belastede kvarterer, som regeringen har sat.
Men forslagsstillerne  

 mener ikke, det er muligt at tiltrække tilstrækkelig mange ressourcestærke  

 familier til de mest belastede områder uden at forbedre rammerne.
Derfor  

 opfordrer forslagsstillerne regeringen til gennem Landsbyggefonden at  

 iværksætte et storstilet kvarterløft og nye almene boligbyggerier for at  

 kompensere boligselskaberne for den udvidede og fleksible anvisningsret, som  

 kan betyde, at lejligheder kommer til at stå tomme eller må bruges til  

 alternative formål.
Ad 10-19: Indsats mod negativ social arv i  

 ghettoområderne Børn og unge, der vokser op i områder med mange socialt  

 belastede beboere, og som selv har sociale problemer i familien, har større  

 risiko for selv at få et dårligt livsforløb.
Men den såkaldte negative  

 sociale  

 arv er ikke en naturlov.
Forslagsstillernes mål er at skabe lige chancer for et godt børne-  

 og ungdomsliv.
Børn i belastede familier og kvarterer skal have et bedre  

 livsforløb.
De fleste børn i Danmark har en tryg barndom.
Undersøgelser  

 skønner dog, at mindst 10 pct. af børnene vokser op med sociale og  

 sundhedsmæssige problemer.
Der er tale om en opvækst, hvor forældrene f.eks.  

 er  

 ramt af langtidsledighed eller økonomiske problemer eller har misbrugs- eller  

 psykiske problemer, og hvor barnet bliver udsat for omsorgssvigt, mishandling  

 eller misbrug.
 Nogle af de børn har indvandrerbaggrund, andre har en dansk  

 baggrund, men det gælder for de fleste, at de på grund af forældrenes  

 begrænsede økonomiske formåen eller den kommunale anvisningspolitik bor i  

 nogle  

 af de mest belastede områder.
 Forslagsstillerne vil kæmpe mod den negative sociale arv og gøre  

 en ekstra indsats for at støtte og integrere børn fra socialt belastede  

 familier med indvandrerbaggrund, som lever i de mest ghettoprægede områder.
Indsatsområderne er især institutionerne og folkeskolen.
I alt  

 skal der afsættes 500 mio. kr. mere årligt til dagtilbudsområdet målrettet de  

 institutioner, som har flest udfordringer, hvilket kan gøres ud fra samme  

 principper som puljer til kvarterløft, skoleløft og lignende.
Samtidig skal  

 der  

 afsættes 600 mio. mere til folkeskolen, herunder 100 mio. kr. til et »projekt  

 skoleløft«.
Ad  

  

 20-26:  

 Kriminalitetsforebyggelse Det generelle billede af unge og kriminalitet er ændret i  

 positiv retning.
Undersøgelser viser, at den samlede ungdomskriminalitet er  

 faldet de sidste 20 år.
Antallet af lovovertrædelser begået af unge er i  

 perioden 1981-2000 således faldet med 35 pct.
De sidste 10 år har niveauet  

 dog  

 ligget nogenlunde stabilt.
 Det positive billede understøttes af, at gruppen af lovlydige  

 unge, unge som slet ikke er i berøring med kriminalitet, er steget markant op  

 gennem 1990erne.
 På trods af det generelle fald i kriminalitet begået af unge er  

 der problemer.
Der er tegn på, at voldskriminaliteten blandt unge 15-17-årige  

 de sidste 10-20 år er steget.
Og noget tyder på, at en del af denne  

 kriminalitet er relateret til unge i bander eller løsere netværk, hvor mange  

 kan forbindes til hårdt belastede boligområder.
Samtidig må forslagsstillerne  

 erkende, at utilstrækkelig integration har bevirket, at voldskriminaliteten  

 er  

 højere blandt unge med indvandrerbaggrund end unge med dansk baggrund, selv  

 om  

 tallene renses for socioøkonomiske forskelle.
Forslagsstillerne mener, at hverken adressen, økonomien eller  

 hudfarven skal afgøre de unges fremtid.
Derfor foreslås det, at der etableres  

 en lokalt forankret kriminalpræventiv indsats i de mest belastede områder,  

 reelt nærpoliti placeret midt i de belastede områder og en hurtig og  

 konsekvent  

 straf til unge kriminelle.
Ad 27-30: Uddannelse Det bliver vigtigere end nogensinde at sikre, at alle unge får  

 en kompetencegivende uddannelse.
Der er ikke råd til at tabe nogen på gulvet.  

 Med regeringens afskaffelse af Den Fri Ungdomsuddannelse, indskrænkning af  

 skolepraktik i erhvervsuddannelserne, mislykkede praktikpladskampagne og  

 massive  

 besparelser på produktionsskolerne går det den forkerte vej.
Det rammer i  

 særlig grad unge med anden etnisk oprindelse og unge med særlige behov.  

 Forslagsstillerne  

 vil gøre en ekstra indsats for at sikre unge i hårdt belastede områder en  

 ungdomsuddannelse.
Der skal gennemføres en uddannelsesgaranti til alle  

 16-19-årige.
Der skal bruges 300 mio. kr. til at gennemføre  

 uddannelsesgarantien,  

 herunder 50 mio. kr. til et »projekt skoleløft« på de erhvervsskoler, som  

 løfter de tungeste integrationsopgaver.
Unge fra familier uden tradition for uddannelse har brug for  

 støtte til at vælge og gennemføre en uddannelse.
Hvis man samtidig bor i et  

 område, hvor uddannelsesniveauet generelt er lavt og arbejdsløsheden høj,  

 mangler man ofte rollemodeller og kontakter.
Unge med en indvandrerbaggrund mangler ydermere ofte sprogfærdigheder  

 til at gennemføre en uddannelse.
Og for indvandrerkvinder kan manglende  

 ligestilling være endnu en barriere.
Der er stærk sammenhæng mellem  

 uddannelse,  

 integration og ligestilling.
 Idet uddannelse samtidig er det bedste middel mod den undertrykkelse  

 og tvang, som det samlede Folketing ønsker at beskytte især indvandrerpiger  

 mod, finder forslagsstillerne det helt nødvendigt for både den enkelte og for  

 samfundet at forbedre uddannelsesgraden i ghettoområderne.
 Forslaget medfører en indsats, som starter i folkeskolen, og som  

 skal sikre, at de næste generationers dansk bliver så godt, at de i langt  

 højere grad kan gennemføre en ungdomsuddannelse, end tilfældet har vist sig  

 at  

 være i dag.
Ad 31-37: Arbejde Forslagsstillerne er ikke tilfredse med regeringens indsats mod  

 den generelle arbejdsløshed.
Det er nødvendigt at investere i fremtidens  

 arbejdsmarked, så der oprettes nye og bedre jobs i stedet for dem, der  

 flyttes  

 ud af landet.
Når den generelle arbejdsløshed stiger, stiger arbejdsløsheden  

 blandt  

 etniske minoriteter langt mere.
Ikke mindst derfor er det enhver regerings  

 pligt at arbejde for fuld beskæftigelse.
De sociale ghettoer, vi har i Danmark, er alle præget af en høj  

 grad af arbejdsløshed, samtidig med at mennesker, der har held med at finde  

 et  

 job, flytter bort fra områderne.
For at gøre ghettoer til gode boligområder  

 på  

 linje med så mange andre kvarterer er en aktiv arbejdsmarkedspolitik med  

 andre  

 ord vigtig.
Vi skal undgå, at geografiske enklaver i samfundet reelt udvikler  

 sig til, og fungerer som, parallelsamfund.
Derfor stilles der forslag om  

 målrettede tiltag, som skal forbedre arbejdsmarkedstilknytningen i  

 ghettoområderne.
 Indsatsen skal eliminere de barrierer, som holder områdernes  

 beboere væk fra arbejdsmarkedet, hvad enten barriererne udspringer af  

 samfundets regler, omgivelsernes fordomme eller beboernes egen livsførelse.  

 Derfor skal der oprettes sociale handlingsplaner i de problemramte almene  

 boligforeninger  

  handlingsplaner, som må inddrage mange myndigheder.
Skriftlig fremsættelse Anne-Marie Meldgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en øget indsats mod ghettodannelse.
(Beslutningsforslag nr.
B 120).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
