Klage  

 over ordination i forbindelse med helvedesild Patientklagenævnet fandt grundlag for at kritisere  

 vagtlægen for hans behandling af patienten.
Det fremgik af vagtlægenotatet,  

 at  

 han ordinerede Zovir 200 mg 1 tablet 5 gange dagligt.
Det fremgik af hans  

 udtalelse til sagen, at han ikke erindrede konsultationen, men at der ved  

 ordinationen kan være taget højde for alder og eventuel dårlig væskebalance  

 eller nedsat nyrefunktion.
Nævnet oplyste, at helvedesild behandles med for  

 eksempel Zovir 800 mg 5 gange dagligt i 5 dage.
Sværere tilfælde, for  

 eksempel  

 visse lokalisationer i ansigtet, øjnene eller øjenomgivelserne, kan kræve  

 indlæggelse.
Nævnet oplyste endvidere, at den dosis, der blev  

 ordineret i den foreliggende sag, er den anbefalede ved almindelige  

 forkølelsessår.  

 Det var nævnets vurdering, at der i foreliggende situation måtte foreligge en  

 specifik argumentation for den anvendte ordination, da den afveg fra det  

 anbefalede.
En sådan argumentation fremgik ikke af sagens akter.
