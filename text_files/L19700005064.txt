 Ved kgl. resolution af 27. februar 1970 har Danmark ratificeret den under  

 7. Juni 1968 i London undertegnede europæiske konvention om oplysninger om  

 fremmed ret.
 Konventionen har følgende ordlyd:
Oversættelse EUROPÆISK KONVENTION om oplysninger om fremmed ret PRÆAMBEL Undertegnede medlemsstater af Europarådet er i betragtning af, at Europarådets mål er at knytte sine medlemmer nærmere  

 sammen, og i den overbevisning, at oprettelsen af en gensidig international  

 bistandsordning for at gøre det lettere for judicielle myndigheder at skaffe  

 sig oplysninger om fremmed ret vil bidrage til opnåelsen af dette mål, blevet enige om følgende:
ARTIKEL 1 Konventionens anvendelsesområde 1. De kontraherende parter forpligter sig til i  

 overensstemmelse med bestemmelserne i denne konvention at forsyne hinanden  

 med oplysninger om deres ret og rettergangsmåde på civile og kommercielle  

 områder samt om deres retsvæsens opbygning.
2. To eller flere kontraherende parter kan dog  

 beslutte indbyrdes at udvide konventionens anvendelse til andre områder end  

 dem, der er nævnt i det foregående stykke.
Teksten til sådanne aftaler skal  

 meddeles Europarådets generalsekretser.
ARTIKEL 2 Nationale forbindelsesorganer 1. Til gennemførelse af bestemmelserne i denne  

 konvention skal hver kontraherende part oprette eller udpege et enkelt organ  

 (i det følgende betegnet som »modtagerorganet«), som skal Modtagerorganet kan være en afdeling i et ministerium eller et andet  

 statsligt organ.
2. Hver kontraherende part kan oprette eller udpege et  

 eller flere organer (i det følgende betegnet som »afsenderorganet«)  

 til at modtage anmodninger om oplysninger fra sine judicielle myndigheder og  

 sende dem til det kompetente udenlandske modtagerorgan.
Modtagerorganet kan  

 udpeges til afsenderorgan.
 3. Hver kontraherende part skal underrette  

 Europarådets generalsekretær om sit modtagerorgans navn og adresse, og i  

 påkommende tilfælde om sit eller sine afsenderorganer.
ARTIKEL 3 Myndigheder med ret til at anmode om oplysninger 1. En anmodning om oplysninger skal altid udgå fra en  

 judiciel myndighed, også når den ikke er affattet af denne.
Anmodningen kan  

 kun fremsættes, når sagens behandling er påbegyndt.
 2. Hvis en kontraherende part ikke har oprettet eller  

 udpeget et afsenderorgan, kan den i en erklæring stilet til Europarådets  

 generalsekretær angive, hvilke af dens myndigheder den vil anse som  

 judicielle myndigheder i det foregående stykkes betydning.
3. To eller flere kontraherende parter kan beslutte  

 indbyrdes at udvide denne konvention til at omfatte anmodninger fra andre  

 myndigheder end judicielle myndigheder.
Teksten til sådanne aftaler skal  

 meddeles Europarådets generalsekretær.
ARTIKEL 4 Indholdet af en anmodning om oplysninger 1. En anmodning om oplysninger skal angive den  

 judicielle myndighed, fra hvilken den udgår, samt sagens art.
Den skal så  

 nøjagtigt som muligt anføre de spørgsmål, hvorom der ønskes oplysninger  

 vedrørende den adspurgte stats ret, og, når der er mere end eet retssystem i  

 denne stat, tillige det retssystem, hvorom oplysninger udbedes.
2. I anmodningen skal endvidere angives de faktiske  

 omstændigheder, der er nødvendige for såvel dens rette forståelse som for  

 affattelsen af et nøjagtigt og præcist svar.
Kopier af dokumenter kan  

 vedlægges, når det er nødvendigt for at klarlægge anmodningens rækkevidde 3. Anmodningen kan omfatte spørgsmål på andre områder  

 end dem, som er nævnt i artikel 1, stk. 1, når de har tilknytning til de  

 hovedspørgsmal, som er angivet i anmodningen.
 4. Når en anmodning ikke er affattet af en judiciel  

 myndighed, skal den være ledsaget af den afgørelse, hvorved den godkendes af  

 en sådan myndighed.
ARTIKEL 5 Oversendelse af en anmodning om oplysninger En anmodning om oplysninger skal af et afsenderorgan sendes direkte til  

 modtagerorganet i den adspurgte stat eller, hvis et afsenderorgan ikke  

 findes, af den judicielle myndighed, fra hvilken den udgår.
ARTIKEL 6 Myndigheder, som er beføjet til at svare 1. Det modtagerorgan, som har modtaget en anmodning om  

 oplysninger, kan enten selv udarbejde besvarelsen eller videresende  

 anmodningen til et andet statsligt eller officielt organ til udarbejdelse af  

 besvarelsen.
 2. Modtagerorganet kan, når det findes  

 hensigtsmæssigt, eller når hensyn til forvaltningens organisation taler  

 derfor, videresende anmodningen til en privat institution eller til en  

 kvalificeret jurist til udarbejdelse af besvarelsen.
 3. Når anvendelsen af bestemmelsen i det foregående  

 stykke må forventes at ville medføre omkostninger, skal modtagerorganet, før  

 anmodningen videresendes i henhold til foregående stykke underrette den  

 myndighed, fra hvilken anmodningen er udgået, om den private instiuution  

 eller jurist, til hvilken anmodningen agtes sendt med så nøjagtige  

 oplysninger som muligt om de omkostninger, der må påregnes samt udbede sig  

 dens samtykke.
ARTIKEL 7 Besvarelsens indhold Formålet med besvarelsen skal være at give den judicielle myndighed, fra  

 hvilken anmodningen er udgået, objektive og uvildige oplysninger om den  

 adspurgte stats ret.
Besvarelsen skal efter sagens karakter indeholde  

 relevante lovtekster og retsafgørelser.
I den udstrækning, hvori det skønnes  

 nødvendigt for, at den anmodende myndighed kan få fyldestgørende oplysninger  

 skal besvarelsen ledsages af supplerende dokumenter, herunder uddrag af  

 retsvidenskabelige værker og lovmotiver.
Den kan tillige ledsages af  

 forklarende bemærkninger.
ARTIKEL 8 Besvarelsens virkninger De oplysninger, der meddeles i besvarelsen, skal ikke være bindende for  

 den judicielle myndighed, fra hvilken anmodningen er udgået.
ARTIKEL 9 Besvarelsens afsendelse Besvarelsen skal af modtagerorganet sendes til afsenderorganet, hvis  

 anmodningen er sendt fra dette, eller til vedkommende judicielle myndighed,  

 hvis anmodningen er sendt direkte fra denne.
ARTIKEL 10 Besvarelsespligt 1. Det modtagerorgan, til hvilket en anmodning om  

 oplysninger er sendt, skal med forbehold af bestemmelserne i artikel 11,  

 behandle anmodningen i overensstemmelse med artikel 6.
 2. Når besvarelsen ikke udarbejdes af modtagerorganet,  

 skal dette påse, at der med forbehold af bestemmelserne i artikel 12 afsendes  

 en besvarelse.
ARTIKEL 11 Undtagelser fra pligten til at svare Den adspurgte stat kan nægte at behandle en anmodning om oplysninger, hvis  

 dens interesser berøres af den sag, der har givet anledning til anmodningen,  

 eller hvis den skønner, at besvarelsen vil kunne være til skade for dens  

 suverænitet eller sikkerhed.
ARTIKEL 12 Tidsfrist for besvarelsen Besvarelsen af en anmodning om oplysninger skal afgives så hurtigt som  

 muligt.
Hvis udarbejdelsen af besvarelsen vil kræve lang tid, skal  

 modtagerorganet give den udenlandske myndighed, som har fremsat anmodningen,  

 underretning herom og samtidig så vidt muligt angive datoen for besvarelsens  

 forventede afsendelse.
ARTIKEL 13 Supplerende oplysninger 1. Modtagerorganet såvel som den institution eller  

 person som det i overensstemmelse med artikel 6 har anmodet om at svare, kan  

 anmode den myndighed, fra hvilken anmodningen er udgået, om at tilvejebringe  

 sådanne yderligere oplysninger, som skønnes nødvendige for besvarelsens  

 udarbejdelse.
 2. Anmodningen om yderligere oplysninger skal af  

 modtagerorganet videresendes på samme måde som fastsat i artikel 9 for  

 afsendelse af besvarelsen.
ARTIKEL 14 Sprog 1. Anmodningen om oplysninger og bilag skal være  

 affattet på den adspurgte stats sprog eller på et af dens officielle sprog  

 eller være ledsaget af en oversættelse til det pågældende sprog.
Besvarelsen  

 skal være på den adspurgte stats sprog.
 2. To eller flere kontraherende parter kan dog  

 beslutte indbyrdes at fravige bestemmelserne i foregående stykke.
ARTIKEL 15 Omkostninger 1. Besvarelsen skal ikke medføre betaling af andre  

 afgifter eller omkostninger end de i artikel 6, stk. 3, omhandlede og skal  

 afholdes af den stat, hvorfra anmodningen udgår.
 2. To eller flere kontraherende stater kan dog  

 beslutte indbydes at fravige bestemmelserne i foregående stykke.
ARTIKEL 16 Forbundsstater I forbundsstater kan sådanne af modtagerorganets funktioner, som ikke  

 udøves i henhold til artikel 2, stk.1 (a),  af forfatningsmæssige  

 grunde henlægges til andre statslige organer.
ARTIKEL 17 Konventionens ikrafttræden 1. Denne konvention er åben for undertegnelse af  

 Europarådets medlemsstater.Den skal ratificeres eller godkendes.  

 Ratifikations~ eller godkendelsesinstrumenter skal deponeres hos Europarådets  

 generalsekretær.
 2. Denne konvention træder i kraft tre måneder efter  

 datoen for det tredie ratifikations- eller godkendelsesinstruments  

 deponering.
 3. For en signatarstat, der senere ratificerer eller  

 godkender konventionen, træder denne i kraft tre måneder efter datoen for  

 deponeringen af dens ratifikations- eller godkendelsesinstrument.
ARTlKEL 18 Tiltrædelse af stater, som ikke er medlemmer af Europarådet 1. Efter denne konventions ikrafttræden kan  

 Europarådets ministerudvalg opfordre enhver ikke-medlemsstat til at tiltræde  

 den.
2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning tre  

 måneder efter datoen for dets deponering ARTIKEL 19 Konventionens territoriale anvendelsesområde 1. Enhver kontraherende part kan ved undertegnelsen  

 eller ved deponeringen af sit ratifikations-, godkendelses- eller  

 tiltrædelsesinstrument angive, på hvilket eller hvilke territorier, denne  

 konvention finder anvendelse.
 2. Enhver kontraherende part kan ved deponeringen af  

 sit ratifikations-, godkendelses- eller tiltrædelsesinstrument eller på et  

 hvilket som helst senere tidspunkt ved en erklæring stilet til Europarådets  

 generalsekretær udvide konventionens gyldighed til eet eller flere andre  

 territorier, som skal være anført i erklæringen, og for hvis internationale  

 forbindelser den er ansvarlig, eller på hvis vegne den er beføjet til at  

 indgå forpligtelser.
 3. Enhver erklæring, der afgives i medfør af stk. 2  

 kan for ethvet i erklæringen anført territorium trækkes tilbage efter de i  

 konventionens artikel 20 fastsatte regler.
ARTIKEL 20 Konventionens varighed og opsigelse 1. Denne konvention gælder uden tidsbegrænsning.
 2. Enhver kontraherende part kan for sit eget  

 vedkommende opsige denne konvention ved en meddelelse stilet til Europarådets  

 generalsekretær.
 3. En sådan opsigelse får virkning seks måneder efter  

 generalsekretærens modtagelse af meddelelsen herom.
ARTIKEL 21 Europarådets generalsekretærs funktioner Europarådets generalsekretær skal underrette rådets medlemsstater samt  

 enhver stat, som har tiltrådt denne konvention, om:
 Til bekræftelse heraf har undertegnede dertil behørigt befuldmægtigede  

 undertegnet denne konvention.
Udfærdiget i London den 7. juni 1968 på engelsk og fransk, idet begge  

 tekster skal have samme gyldighed, i eet eksemplar, som skal deponeres i  

 Europarådets arkiver.
Europarådets generalsekretær skal fremsende bekræftede  

 genparter til de stater, som undertegner og tiltræder konventionen.
 For Kongeriget Belgiens regering:
 For Republikken Cyperns regering:.
For Kongeriget Danmarks regering: Niels Madsen For Den franske Republiks regering: Henri Blin For Kongeriget Grækenlands regering: K.
Kalabokias For Irlands regering:
 For Den islandske Republiks regering:
 For Den italienske Republiks regering:
For Storhertugdømmet Luxembourgs regering: J.
Dupong For Maltas regering: Tommaso Caruana Demajo For Kongeriget Nederlandenes regering.
J.
H. van Roijen For Kongeriget Norges regering: Elisabeth Schweigaard Selmer For Den schweiziske Forbundsstats regering:
 For Det forenede Kongerige Storbritannien og Nordirlands regering:
Gardiner C For Kongeriget Sveriges regering: Herman Kling For Den tyrkiske Republiks regering: Hasan Dincer For Forbundsrepublikken Tysklands regering: Gustav Heinemann For Den østrigske Republiks regering:
 Efter at det i artikel 17, stk. 2, foreskrevne vilkår var blevet opfyldt,  

 trådte konventionen i kraft den 17. december 1969 for følgende tre lande:
Cypern Malta Storbritannien.
 Danmarks ratifikationsinstrument deponeredes den 9. marts 1970 hos  

 Europarådets generalsekretær, hvorefter konventionen i medfør af artikel 17,  

 stk. 3, trådte i kraft for Danmarks vedkommende den 10. juni 1970.
 Konventionen er desuden trådt i kraft for nedennævnte lande med virkning  

 fra de anførte datoer:
 1970. Justitsministeriet varetager de i artikel 2, stk. 1 og 2 nævnte  

 funktioner som modtagerorgan og afsenderorgan.
 Udenrigsministeriet, den 3. juli 1970.
 Poul Hartling.
