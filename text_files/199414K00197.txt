Nr BTL 197 Betænkning over Forslag til lov om ændring af konkurrenceloven  

 (Ankeadgang)   

 Nr L 197 1994-95, 1. samling Afgivet af Erhvervsudvalget Afgivet: 19950503 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Assurandør-Societetet.
 Et af udvalgets spørgsmål er tillige med ministerens besvarelse heraf  

 optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
Et mindretal (Socialistisk Folkepartis og Enhedslistens medlemmer  

 af udvalget) vil ved 3. behandling af lovforslaget stemme hverken for eller  

 imod lovforslaget.
Det er mindretallets opfattelse, at Danmark i modsætning  

 til stort set alle lande, som vi sædvanligvis sammenligner os med, ikke har  

 en effektiv konkurrence- eller monopollov.
Som bekendt arbejder et udvalg for  

 tiden med et forslag til en moderne lov.
Mindretallet foretrækker at afvente  

 resultatet af dette udvalgsarbejde og ser ingen grund til at reformere den  

 nuværende ikkefungerende lov.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag Et af udvalgets spørgsmål til erhvervsministeren og dennes svar herpå Spørgsmål nr. 1:
Kan ministeren bekræfte, at det vil være den domspraksis, der er udviklet  

 på området, der vil danne grundlag for Konkurrenceankenævnets klager over  

 Konkurrencerådets afgørelser vedrørende offentlighed? Svar:
 Konkurrenceankenævnet er et selvstændigt nævn bestående af en formand, som  

 skal opfylde betingelserne for at være højesteretsdommer, samt to andre  

 medlemmer, som skal have henholdsvis økonomisk og juridisk sagkundskab.  

 Erhvervsministeren udpeger nævnets medlemmer, men har ikke derudover  

 beføjelser over for nævnet og kan således ikke give nævnet instrukser  

 vedrørende nævnets behandling af sagerne.
Konkurrenceankenævnet skal påse, at afgørelser, der er truffet af  

 Konkurrencerådet, Elprisudvalget og Gas- og Varmeprisudvalget, er i  

 overensstemmelse med konkurrenceloven, lov om elforsyning og lov om  

 varmeforsyning.
Afgørelserne skal således følge gældende ret, som bl.a. vil  

 være fastlagt gennem domstolenes afgørelser.
Domspraksis på området for  

 offentliggørelse og hemmeligholdelse må derfor forventes at ville indgå som  

 led i nævnets behandling af sagerne.
