Skrivelse  

 vedrørende begrænsning af antallet af indsatte på fælles gårdtur (Til  

 Kriminalforsorgens lukkede fængsler samt Københavns Fængsler) På et møde i  

 direktoratet den 6. maj 2004 drøftedes spørgsmålet om de store  

 gårdture.  

 Drøftelsen skete på baggrund af fangeoprøret i Statsfængslet i Nyborg den 15.  

 februar 2004.
På mødet  

 blev det oplyst, at der på de fleste lukkede fængsler i praksis normalt ikke  

 er  

 mere end op til ca. 50 indsatte på gårdtur samtidig.
På Københavns Fængsler  

 er  

 der dog både på gårdtur og i andre situationer, herunder ved kirkegang, et  

 noget større antal indsatte samlet.
Statsfængslet  

 i Nyborg oplyste på mødet, at man efter oprøret havde begrænset antallet af  

 indsatte, som kan være på gårdtur på samme tid.
Tilsvarende begrænsninger er  

 siden indført på Statsfængslet i Vridsløselille og på Københavns Fængsler.
På  

 de øvrige fængsler er der fortsat mulighed for, at et noget større antal  

 indsatte kan være på gårdtur samtidig.
Det er  

 direktoratets opfattelse, at der ikke i lukkede fængsler bør kunne være mere  

 end 50 indsatte på (fælles) gårdtur samtidig.
Inden for denne ramme er det op  

 til det enkelte fængsel at tilrettelægge gårdture, således at det ud fra de  

 lokale bygnings- og personalemæssige forhold er sikkerhedsmæssigt  

 forsvarligt.  

 I den forbindelse bør fængslet naturligvis være opmærksom på, at der i  

 konkrete  

 situationer hvor der er optræk til uro eller på anden måde er anledning  

 hertil,  

 fastsættes yderligere konkrete begrænsninger med hensyn til antallet af  

 indsatte, der kan være på gårdtur samtidig.
 Direktoratet  

 skal anmode fængslerne om senest den 1. oktober 2004 at fastsætte lokale  

 retningslinier for afvikling af gårdtur i overensstemmelse med ovenstående.
