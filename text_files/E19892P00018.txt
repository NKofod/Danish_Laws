1. Lovens hovedregel 2. Formelle betingelser - herunder betaling af afgift 3. Visse tvivlsspørgsmål kan afvises 4. Forhåndsbesked kan påklages 5. Forhåndsbesked er bindende for skattemyndighederne Ifølge lov nr.143 af 13.april 1983 kan skatteydere få bindende  

 forhåndsbesked om skattespørgsmål m.v.
 I tilknytning til loven findes bekendtgørelse nr.441 af 10.juni 1987 vedr.  

 afgiftsberegning m.v. ved anmodninger om bindende forhåndsbesked samt  

 cirkulære nr.139 af 5.sept. 1983 om loven.
1. Lovens hovedregel Efter lovens § 1 kan enhver hos ligningsrådet få svar - forhåndsbesked -  

 på spørgsmål vedrørende almindelig eller særlig indkomstskat, kulbrinteskat,  

 selskabsskat eller formueskat, indkomstskat og tillægsafgift efter  

 pensionsbeskatningsloven eller afgift efter lov om frigørelsesafgift samt  

 skattegodtgørelse efter SSL § 17 A.
Eventuel ny lovgivning inden for de nævnte områder vil ligeledes være  

 omfattet, jfr.
Skat 1987.4.296. Dette indebærer bl.a., at lovgivningen i  

 forbindelse med skattereformen er omfattet af ordningen.
 Ordningen omfatter derimod  ikke  arve- og gaveafgift,  

 realrenteafgift eller kildeskattespørgsmål (opkrævningsspørgsmål). Loven  

 ændrer ikke de særlige regler i KL § 33 A om bindende forhåndsbesked inden  

 for dødsbobeskatningen.
Der kan kun gives bindende forhåndsbesked, hvis det findes  af  

 væsentlig betydning  for vedkommende skatteyder at få et sådant svar.  

 Afgørende for, om spørgsmålet har væsentlig betydning, vil som hovedregel  

 være dets økonomiske aspekter, men også spørgsmål, der isoleret betragtet er  

 af mindre økonomisk betydning, kan besvares.
Der er bl.a. tænkt på  

 situationer, hvor dispositionen i tilfælde af gunstigt svar tænkes gentaget,  

 eller hvor situationen er årligt tilbagevendende.
Bindende forhåndsbesked kan efter § 1, stk.3,  i almindelighed ikke  

 gives om den skattemæssige virkning af  en disposition, der er  

 gennemført.  Der vil dog efter omstændighederne være mulighed for at få  

 forhåndsbesked også om dispositioner, der er gennemført.
Dette vil f.eks.  

 gælde, hvor den skatte- eller afgiftsmæssige bedømmelse af den foretagne  

 disposition kan påvises at have væsentlig interesse for forespørgerens  

 stillingtagen til fremtidige dispositioner.
Alene en henvisning til at en  

 besvarelse vil have betydning for størrelsen af fremtidige afskrivninger m.v.  

 medfører efter statsskattedirektoratets opfattelse ikke, at forhåndsbesked  

 børgives.
Bevillingssager  - det vil sige sager, hvor afgørelsen kan  

 indbringes for ministeren -  falder uden for  området for loven om  

 bindende forhåndsbesked.
Som eksempel kan nævnes dispensationer i henhold til  

 LL § 16 A, stk.2, om udlodninger fra selskaber i forbindelse med nedsættelse  

 af kapitalen, og LL § 16 B, stk.6, om afståelse af aktier m.v. til det  

 udstedende selskab.
Også tilladelse til sambeskatning er et  

 bevillingsspørgsmål, jfr.
SSL § 31. Anmodninger, der angår sådanne områder,  

 må derfor afvises og behandles som bevillingssager i sædvanlig instansfølge.
2. Formelle betingelser - herunder betaling af afgift Anmodning om forhåndsbesked skal efter lovens § 2 være indsendt skriftligt  

 til statsskattedirektoratet  (nu Told- og Skattestyrelsen) inden  

 tidspunktet for rettidig indgivelse af selvangivelse for det indkomstår,  

 besvarelsen har betydning for.  Anmodningen skal indeholde alle de  

 oplysninger af betydning for svaret, som står til forespørgerens rådighed.  

 Hvis statsskattedirektoratet for at kunne tage stilling til spørgsmålet må  

 anmode forespørgeren om yderligere oplysninger eller dokumentation, skal  

 denne efterkomme anmodningen inden den frist, direktoratet fastsætter.  

 Efterkommes anmodningen ikke, kan spørgsmålet afvises.
Svaret kan også  

 begrænses til de forhold, der skønnes tilstrækkeligt oplyst.
Samtidig med indsendelsen af anmodning om bindende forhåndsbesked skal der  

 betales  en afgift på 1.300 kr. (i 1990). Denne afgift kan forhøjes i  

 tilfælde, hvor den beskrevne disposition har et betydeligt økonomisk omfang,  

 eller hvor besvarelsen af forespørgslen er særlig arbejdskrævende, jfr.  

 lovens § 7, stk.1. samt bkg. nr. 441 af 10. juni 1987, der giver nærmere  

 retningslinjer om eventuelt forhøjet afgift.
Ligningsrådets afgørelser om  

 forhøjelse af afgiften kan indbringes for skatteministeriet.
Sagen tages ikke op til realitetsbehandling, før afgiften er betalt,  

 ligesom der i de tilfælde hvor der skal betales yderligere afgift ikke  

 afgives svar, før denne er betalt.
Afviser ligningsrådet at besvare et  

 spørgsmål eller trækkes anmodningen tilbage,  kan afgiften tilbagebetales  

 helt eller delvis.
3. Visse tvivlsspørgsmål kan afvises Hvis spørgsmålet om forhåndsbesked er af en sådan beskaffenhed, at det  

 ikke kan besvares med fornøden sikkerhed, eller hvis andre hensyn taler  

 afgørende mod at fremkomme med en besvarelse, kan ligningsrådet efter lovens  

 § 3 afvise spørgsmålet.
Det samme gælder, hvis det ikke er af væsentlig  

 betydning for forespørgeren at få svar på det stillede spørgsmål.  

 Ligningsrådets afgørelser, der går ud på afvisning, kan ikke indbringes for  

 landsskatteretten eller domstolene.
 Det fremgår af bemærkningerne til lovforslagets § 3, at man især har tænkt  

 på  værdiansættelsesspørgsmål  og spørgsmål, hvor  alternative  

 løsningsmuligheder  ønskes skattemæssigt belyst  (skattetænkning).
Ved  værdiansættelse af fast ejendom  gælder den særlige praksis,  

 at kontante værdiansættelser, der ligger inden for +/- 15% af  

 kontantejendomsværdien, normalt ikke vil blive kritiseret af  

 ligningsmyndighederne, medmindre der er foretaget væsentlige ændringer af  

 ejendommen (til- eller ombygninger) siden sidste vurdering, eller vurderingen  

 i øvrigt må antages at være behæftet med væsentlige fejl, jfr. herved  

 skd.cirk. nr.185 af 17.november 1982. For  unoterede aktier m.v.  

 gælder, at den i cirkulærets punkt 17, angivne fremgangsmåde kan anvendes.  

 Som følge heraf er der i sådanne sager i almindelighed ikke behov for en  

 bindende forhåndsbesked.
Uanset dette, gives der normalt forhåndsbesked om  

 disse værdiansættelsesspørgsmål, såfremt der indsendes anmodning herom.
Se i  

 øvrigt ligningsvejledningen om aktionærer og selskaber, afsnit SF.
Ligningsrådet har med hjemmel i lovens § 3 i en del tilfælde afvist at  

 give bindende forhåndsbesked i  sager om ophør eller indtræden af fuld  

 skattepligt,  jfr. kildeskattelovens § 1, nr.1. Ved afgørelser om fuld  

 skattepligt lægges der vægt på, om den pågældende ved at grunde husstand,  

 leje sig bolig eller ved andre foranstaltninger har tilkendegivet, at han  

 agter at have hjemsted her.
Det beror således på en samlet vurdering af  

 skatteyderens forhold, herunder den boligmæssige, økonomiske og  

 familiemæssige tilknytning, om den fulde skattepligt foreligger.
 Der er dog ikke tale om en generel linie, idet ligningsrådet har givet  

 bindende forhåndsbesked i andre sager om ophør af skattepligt, hvor de  

 faktiske oplysninger har været af en sådan karakter, at afgørelsen ikke  

 frembød større tvivl.
4. Forhåndsbesked kan påklages Den givne forhåndsbesked kan efter lovens § 3  indbringes for  

 landsskatteretten  inden 2 måneder fra beskedens dato.
Klagen skal ske  

 skriftligt i den form, der er foreskrevet i skattestyrelseslovens § 27,  

 stk.1, og behandles efter de regler, der er fastsat i skattestyrelsesloven.  

 Landsskatterettens kendelser vedrørende forhåndsbesked kan  indbringes for  

 domstolene  af såvel forespørgeren som af skatteministeren inden 3  

 måneder efter kendelsens afsigelse.
Sag anlægges ved den landsret, i hvis  

 kreds forespørgeren har hjemting ved sagens anlæg.
Ved Landsskatterettens klagebehandling af en bindende forhåndsbesked  

 kan retten alene træffe afgørelse på det grundlag, der forelå på tidspunktet  

 for forhåndsbeskedens afgivelse.
Der kan således ikke efterfølgende ændres på  

 formuleringen af anmodningen om bindende forhåndsbesked gennem en  

 klagebehandling ved Landsskatteretten, jfr.
Skat 1989.7.549.
5. Forhåndsbesked er bindende for skattemyndighederne Forhåndsbesked fra ligningsrådet  har bindende virkning for  

 skattemyndighederne  ved behandlingen af det beskrevne forhold, jfr.  

 lovens § 6.
 Hvis der er sket  ændringer i den lovgivning,  der danner grundlag  

 for forhåndsbeskeden, eller hvis der er sket ændringer i de faktiske  

 forudsætninger, der har været bestemmende for forhåndsbeskeden, er  

 skattemyndighederne ikke bundet.
 Loven hindrer ikke, at skattemyndighederne ved ligningen undlader at lægge  

 en afgiven forhåndsbesked til grund, når der  efterfølgende er sket  

 ændringer af praksis,  som det vil være gunstigere for forespørgeren at  

 få lagt til grund.
Forhåndsbeskeden er  derimod ikke bindende for vedkommende  

 skatteyder.  Dette betyder, at det står skatteyderen frit at selvangive i  

 strid med en meddelt forhåndsbesked, og han har herefter mulighed for at få  

 prøvet sagen i den almindelige klageinstansfølge.
Ligningskommission og  

 skatteråd vil under en sådan klagesag være bundet af ligningsrådets  

 forhåndsbesked.
