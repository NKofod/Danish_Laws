 I medfør af kapitel 4 og § 149, stk. 10, i lov om luftfart, jf. nr. 162 af  

 7. marts 1994, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 191 af 23. maj 1975 om  

 luftfartscertifikater (BL 6-02), følgende:
1. Referencedokumenter 1.1 BL 6-100, Begrænset eneflyvning, svæveplan, seneste udgave.
 1.2 BL 6-101, Lokalflyvningstilladelse, svæveplan, seneste udgave.
 1.3 BL 9-9, Bestemmelser om ikke-erhvervsmæssig svæveflyvning, seneste  

 udgave.
2. Definition Motorsvævefly (Powered sailplane):
 Ved motorsvævefly forstås i denne BL et svævefly, som er forsynet med  

 motor, og som ifølge den flyvehåndbog, der er godkendt af Statens  

 Luftfartsvæsen, er klassificeret som et motorsvævefly.
 Motorsvævefly inddeles af hensyn til uddannelse m.v. i følgende  

 kategorier:
 Kategori 1:  Motorsvævefly, som er udstyret med helt eller delvist  

 indtrækkelig motor eller propel, og som i henhold til den godkendte  

 flyvehåndbog ikke må starte ved egen kraft.
 Kategori 2:  Motorsvævefly, som er udstyret med helt eller delvist  

 indtrækkelig motor eller propel, og som i henhold til den godkendte  

 flyvehåndbog må starte ved egen kraft.
 Kategori 3:  Motorsvævefly, som er udstyret med integreret,  

 ikke-indtrækkelig motor eller propel, og som i henhold til den godkendte  

 flyvehåndbog må starte ved egen kraft.
En forening/organisation, der er godkendt i henhold til BL 9-9, pkt. 7.1,  

 for tiden Dansk Svæveflyver Union, kan under hensyntagen til det enkelte  

 motorsvæveflys særlige karakteristika fravige ovennævnte kategorier og  

 fastsætte den pågældende særlige types kategorisering.
Kategoriseringen skal  

 godkendes af Statens Luftfartsvæsen.
 Anm.: Fortegnelse over registrerede motorsvæveflys fordeling i  

 kategorier udarbejdes og ajourføres af Dansk Svæveflyver Union.
3. Anvendelsesområde Denne BL fastsætter bestemmelser for føring af og typeuddannelse på dansk  

 registrerede motorsvævefly.
4. Føring af motorsvævefly 4.1 Den, der gør tjeneste som luftfartøjschef på motorsvævefly, skal være  

 fyldt 17 år og være indehaver af a. svæveflyvercertifikat udstedt af Statens Luftfartsvæsen eller b. certifikat udstedt af Statens Luftfartsvæsen til at føre flyvemaskine.
 4.2 Vedkommende skal være uddannet på pågældende type motorsvævefly efter  

 en uddannelsesnorm, der er godkendt af Statens Luftfartsvæsen, og opfylde de  

 øvrige vilkår, der er fastsat for udøvelse af pågældende certifikats  

 rettighed.
 4.3 Indehavere af certifikat til at føre flyvemaskine, men ikke  

 svæveflyvercertifikat, må kun typeuddannes på motorsvævefly af kategori 3.
4.4 Elever, der er fyldt 17 år, og som under uddannelse kun uddannes på  

 motorsvævefly, kan meddeles tilladelse til begrænset eneflyvning, jf.
BL  

 6-100, og lokalflyvningstilladelse, jf.
BL 6-101, gældende for motorsvævefly  

 af den kategori og type, som uddannelsen er foregået på.
5. Typeuddannelse 5.1 Typeuddannelse på motorsvævefly skal foregå i overensstemmelse med en  

 uddannelsesnorm, der er godkendt af Statens Luftfartsvæsen.
5.2 Typeuddannelse på motorsvævefly skal forestås af en person, der er  

 indehaver af instruktørbevis udstedt af den godkendte forening/organisation,  

 jf.
BL 9-9, pkt. 7.2 d, og som af denne organisation er godkendt til at  

 forestå typeuddannelse på motorsvævefly.
6. Attestation 6.1 Attestation for typeuddannelsen skal foretages af den instruktør, der  

 har forestået uddannelsen, i aspirantens logbog.
 6.1.1 Er der en særlig rubrik til udvidelser m.v. i logbogen, påføres  

 attestationen heri.
 6.1.2 Er der ikke en særlig rubrik, skal attestationen foretages på  

 følgende måde:
7. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af pkt. 4.1 og pkt. 4.2 straffes i medfør af  

 luftfartslovens § 149, stk. 3, med bøde, hæfte eller fængsel indtil 2 år.
 9.2 Den, der forestår uddannelse i strid med bestemmelserne i pkt. 4.3,  

 pkt. 5.1 og pkt. 5.2 straffes med bøde.
10. Ikrafttræden 10.1 Denne BL træder i kraft den 1. juni 1995.
 10.2 Samtidig ophæves BL 6-104, 1. udgave af 1. februar 1984.
