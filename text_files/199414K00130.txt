Nr BTL 130 Betænkning over Forslag til lov om ændring af lov om råstoffer   

 Nr L 130 1994-95, 1. samling Afgivet af Miljø- og Planlægningsudvalget Afgivet: 19950308 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker at understrege opfordringen  

 til miljø- og energiministeren om at sørge for enkle og gennemsigtige  

 procedurer i forbindelse med en samlet VVM-godkendelse, således at ansøgere  

 ikke skal igennem flere på hinanden følgende instanser og godkendelser.  

 Samtidig skal den samlede sagsbehandlingstid bringes ned.
Mindretallet er endvidere betænkeligt ved den manglende beskrivelse af,  

 hvor små sager kan være, for at man kan kræve VVM-godkendelse.
Miljø- og  

 energiministerens beføjelser og muligheder for at fastlægge kriterier for  

 krav om VVM-godkendelse er efter lovforslaget ubegrænsede.
At miljø- og  

 energiministeren overdrager disse vurderinger til Skov- og Naturstyrelsen,  

 fjerner ikke mindretallets betænkeligheder.
Mindretallet konstaterer, at  

 disse ændringer af lov om råstoffer er rene bemyndigelser til miljø- og  

 energiministeren uden mulighed for parlamentarisk kontrol.
Martin Glerup (S) Helen Beim (S) Dorte Bennedsen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Bodil Thrane  

 (V) Peter Hansen-Nord (V) Jens Vibjerg (V) Niels J.
Langkilde (KF) Gitte  

 Seeberg (KF) Jens Jørgensen (KF) Aage Brusgaard (FP)  

 nfmd.Centrum-Demokraterne havde ikke medlemmer i udvalget.
