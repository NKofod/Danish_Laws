Betænkning afgivet af Retsudvalget den  

 21. februar 2002 Betænkning over Forslag til lov om ændring af  

 udlændingeloven (Rådets forordning om fri bevægelighed for  

 indehavere af visum til længerevarende ophold  

 og Rådets direktiv om gensidig anerkendelse af  

 afgørelser om udsendelse af tredjelandsstatsborgere) [af integrationsministeren (Bertel Haarder)] 1. Ændringsforslag Socialistisk Folkepartis og Enhedslistens medlemmer af  

 udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 12. december 2001 og var til  

 1. behandling den 11. januar 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 4 møder.
Tidligere behandling Lovforslaget er en genfremsættelse af lovforslag nr.  

 L 42 fra folketingsåret 2001-02, 1. samling.
L 42 blev fremsat af  

 daværende indenrigsminister Karen Jespersen.
Høring Den 12. december 2001 og den 9. januar 2002 sendte  

 integrationsministeren de indkomne høringssvar til udvalget.
Den 9.  

 januar 2002 sendte integrationsministeren desuden et notat om  

 høringssvarene til udvalget.
Spørgsmål Udvalget har stillet 2 spørgsmål til  

 integrationsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S,V, KF og RV) indstiller  

 lovforslaget til vedtagelse uændret.
 Et mindretal i udvalget (DF og KRF)  

 støtter ændringsforslaget om deling af lovforslaget, men kan  

 stemme for lovforslaget ved 3. behandling, selv  

 om ændringsforslaget forkastes.
 Et andet mindretal i udvalget (SF og EL) støtter ændringsforslaget om deling af  

 lovforslaget, men indstiller lovforslaget til forkastelse ved 3.  

 behandling, hvis ændringsforslaget forkastes.
 Tjódveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Ændringsforslag Af	et mindretal (SF og EL), tiltrådt af et  

mindretal (DF og KRF):
Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
A. »Forslag til lov om ændring af  

 udlændingeloven1). (Rådets forordning om fri  

 bevægelighed for indehavere af visum til længerevarende ophold)«  

 omfattende § 1, indledningen, nr. 1, 2, 5 og 6,  § 2, 1. pkt., og § 3.
 1) Loven gennemfører i medfør af artikel 5 i protokollen om  

 Danmarks stilling, der er knyttet til Amsterdamtraktaten, Rådets  

 forordning nr. 1091/2001/EF af 28. maj 2001 om fri bevægelighed for  

 indehavere af visum til længerevarende ophold.
 B. »Forslag til lov om ændring af  

 udlændingeloven.1) (Rådets direktiv om gensidig  

 anerkendelse af afgørelser om udsendelse af tredjelandsstatsborgere)«  

 omfattende § 1, indledningen, nr. 3, 4, 7 og 8,  § 2, 2. pkt., og § 3.
1) [Deling af lovforslag] Bemærkninger Til nr. 1 Forslagsstillerne finder, at lovforslaget sammenblander to  

 udlændingepolitiske emner, som trækker i hver sin retning.
Med en  

 deling af lovforslaget bliver det muligt for Folketinget at tage konkret  

 stilling til lovforslagets to elementer hver for sig.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Ritt Bjerregaard (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjódveldisflokkurin, Inuit Ataqatigiit og Siumut  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjódveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 34 Bilagsnr.
