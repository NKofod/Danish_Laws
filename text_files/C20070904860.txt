Vejledning om praksis for tilladelse af koncerninterne  

 engagementer 1. Baggrund Efter  

 § 182 i lov om finansiel virksomhed må en finansiel virksomhed ikke uden  

 tilladelse fra Finanstilsynet have engagementer med andre virksomheder inden  

 for samme koncern bortset fra engagementer med dattervirksomheder.
Det vil  

 sige, at grundreglen er, at der ikke kan indgås koncerninterne engagementer  

 med  

 moderselskabet og dennes eventuelle datterselskaber uden en tilladelse fra  

 Finanstilsynet.
 Udmøntningen  

 af den enkelte tilladelse foretages af Finanstilsynet på baggrund af de  

 fastlagte principper i denne vejledning og en individuel tilsynsmæssig  

 vurdering af den pågældende virksomhed.
 Vejledningen  

 beskriver udgangspunktet for Finanstilsynets behandling af en ansøgning, hvor  

 der enten kan reguleres op eller ned på baggrund af den konkrete vurdering.
 Tilladelse  

 til koncerninterne engagementer kan trækkes tilbage fra Finanstilsynets side,  

 hvis tilsynet får kendskab til ændringer i økonomiske forhold, som har været  

 en  

 forudsætning for tilladelsen.
2.  

 Koncerninterne engagementsgrænser Hvis  

 der foreligger et engagement, jf. lov om finansiel virksomhed § 5, stk. 1,  

 nr.  

 16, skal der søges om tilladelse, uanset at engagementet ikke er  

 rammebelastende, jf. liste nedenfor i afsnit 4.
Finanstilsynets  

 praksis tager udgangspunkt i 2 forskellige maksimumsgrænser for  

 koncerninterne  

 engagementer.
Begge maksimumsgrænser er gældende for reguleringen af det  

 koncerninterne engagement.
 Max  

 1.
Den  

 første grænse er et maksimalt vægtet koncerninternt engagement på 25 % af  

 kapitalkravet tillagt hele overdækningen.
Kapitalkravet opgøres som det  

 største  

 af solvenskravet og minimumskapitalkravet efter lov om finansiel virksomhed §  

 127 tillagt evt. forhøjelser af kapitalkravet efter lov om finansiel  

 virksomhed  

 § 350, stk. 1, nr. 1 og 2.
 For  

 livsforsikringsselskaber, pensionskasser og skadesforsikringsselskaber vil  

 der  

 blive taget udgangspunkt i en maksimalt vægtet engagementsgrænse på 25% af  

 kapitalkravet efter rødt scenariet  

1)  

  plus hele  

 overdækningen, jf. bilag 1.
 For kreditinstitutter,  

 fondsmæglerselskaber og investeringsforvaltningsselskaber tager praksis  

 udgangspunkt  

 i en maksimal vægtet engagementsgrænse på 25% af kapitalkravet plus hele  

 overdækningen.
 Max  

 2.
 Den  

 anden grænse betyder, at der ikke kan indgås uvægtet engagement større end  

 basiskapitalen for alle de engagementer, der vægtes 0,5 eller 1, jf. tabel 1.  

 Denne grænse er indført med henblik på, at det kun er basiskapitalen, der  

 maksimalt vil kunne tabes, hvis et koncernselskab går konkurs helt uden  

 dividende.
 Følgende  

 engagementselementer skal ikke medregnes under max 2:
- Lovpligtige  

 garantier for realkreditinstitutter, jf. lov om realkreditlån og  

 realkreditobligationer m.v.
- Engagementselementer  

 der ikke er rammebelastende, jf. liste nedenfor i afsnit 4.
3.  

 Opgørelse af engagement Før  

 vægtning opgøres engagementer som hovedregel efter samme principper som i  

 bekendtgørelse om store engagementer.
Det betyder, at der for finansielle  

 instrumenter kan nettes, jf. de krav der stilles i bekendtgørelsen om store  

 engagementer.
På  

 samme måde som i bekendtgørelsen om store engagementer skal finansielle  

 instrumenter opgøres til positiv markedsværdi dog uden tillæg for det  

 fremtidige potentielle engagement.  

2) Vægtning  

 af engagementstyper:
Tabel 1 Engagementstype med finansiel virksomhed Vægt Efterstillede  

 tilgodehavender (inkl. kapitalandele) 1,0 Finansielle  

 instrumenter 0,5 Garantier  

 generelt 0,5 Interne  

 skyldige skatter og administrationsbidrag 0,5 Lovpligtige  

 garantier, jf.
RKL  

3) 0,1 Øvrige,  

 ikke efterstillede tilgodehavender 0,5 Engagementstype med ikke finansiel  

 virksomhed Alle  

 typer mellemværende 1,0 Max  

 1  sum 25%  

 plus "overdækning" Max  

 2  sum Uvægtet  

 engagement af "0,5 og 1,0 vægt" < basis kap.
4.  

 Specifikationer og præcisering Nedenfor  

 er listet specifikationer og præciseringer for opgørelsesmetoden og omfang:
- Engagementet opgøres  

 før fradrag af eventuelle regnskabsmæssige nedskrivninger/hensættelser og  

 afskrivninger.
Hvis en virksomhed udover regnskabsmæssigt at have afskrevet  

 på et tilgodehavende ligeledes civilretligt har reduceret sit krav overfor  

 debitor, kan engagementet i relation til koncerninterne engagementer kun  

 reduceres med det beløb, som tilgodehavendet civilretligt er reduceret med.  

4) - Lånetilbud indgår i  

 engagementet og vægtes, jf. ovenfor.
- Afregning af skatter  

 og sambeskatningsbidrag mellem sambeskattede selskaber på et andet tidspunkt,  

 end når den faktiske skattebetaling finder sted, betragtes som lån og vil  

 derfor kunne være rammebelastende.
- Tilgodehavender for  

 forfaldne præmier, som løbende bliver indbetalt til et administrerende  

 forsikringsselskab  

 ved fælles præmieopkrævning, vil som udgangspunkt være rammebelastende.
Hvis  

 det administrerende forsikringsselskab forlods aconto indbetaler en  

 budgetteret andel af de forventede præmieindbetalinger til de enkelte  

 forsikringsselskaber, og der sker en efterregulering af beløbene i rimelig  

 tid derefter, kan beløbene dog holdes udenfor rammesystemet.
 Tilgodehavende  

 administrationsomkostninger er heller ikke rammebelastende, hvis der  

 regelmæssigt  

 indbetales et beløb svarende til virksomhedens budgetterede andel af  

 fællesomkostningerne.
 Følgende  

 anses ikke for at være rammebelastende:
- Indgåelse af  

 genforsikringskontrakt med et koncernselskab - Skyldforhold som  

 primært er konsekvens af afvikling og som udlignes straks.
Finanstilsynet  

 forudsætter herved som udgangspunkt, at engagementet udlignes hurtigst muligt  

 og senest inden for 2 arbejdsdage/bankdage efter dets opståen.
Det betyder,  

 at eksempelvis pengemarkedsforretninger under 2 dage skal medtages som  

 engagement.
- Realkreditobligationer, herunder obligationer der opfylder  

 betingelserne i § 2, stk. 1, nr. 7, i bekendtgørelsen om store engagementer.
- Supplerende garantier i forbindelse med  

 realkreditlångivning (ikke-lovpligtige).
- Engagementer, som er  

 indgået i forbindelse med den almindelige afvikling af en valutatransaktion i  

 et tidsrum på 48 timer efter, at betaling har fundet sted.
- Engagementer, som er  

 indgået i forbindelse med den almindelige afvikling af en transaktion ved køb  

 eller salg af værdipapirer, i et tidsrum på indtil 5 arbejdsdage/bankdage  

 efter,  

 at betaling har fundet sted, eller værdipapirerne er leveret, alt efter  

 hvilken dato der ligger først.
Ved handler gennem værdipapircentralen dog  

 maksimalt 3 arbejdsdage/bankdage.
- Engagementer  

 garanteret af/eller sikrede ved papirer udstedt af centralregeringer,  

 centralbanker  

 eller andre offentlige myndigheder i lande, der er medlemmer af Den  

 Europæiske  

 Union eller lande, som Fællesskabet har indgået aftale med på det finansielle  

 område, og hvor de kompetente myndigheder har givet nulvægtning.
- Engagement sikret  

 ved pant i realkreditobligationer.
- Engagement sikret  

 ved pant i indlån/indlånsbeviser.
Opgørelsesniveau Hovedreglen  

 er, at en finansiel virksomhed og dennes dattervirksomheders engagement med  

 den  

 finansielle virksomheds moder og dennes øvrige datterselskaber ikke samlet må  

 overstige engagementsgrænserne for den finansielle virksomhed, jf. ovenfor.
Tilsynet  

 kan give engagementsgrænsen fri, så den finansielle virksomhed frit kan  

 vælge,  

 hvor engagementet på op til 25 % af kapitalkravet plus overdækningen skal  

 lægges  

5) .  

 Tilsynet kan dog også begrænse engagementet med specifikke  

 koncernvirksomheder  

 til mindre end de 25 % plus overdækning.
Dette kunne eksempelvis være  

 tilfældet, hvis en søstervirksomhed er dårligt kapitaliseret og/eller  

 hjemhørende i et land uden tilstrækkeligt kvalificeret tilsyn.
Det skal  

 understreges, at koncerninterne engagementer altid skal indgås på  

 markedsvilkår.
Det  

 betyder, at det vil være muligt fra tilsynets side at tillade en ramme, som  

 den  

 enkelte koncernledelse selv fordeler overfor de enkelte koncernselskaber.
Dog  

 skal selskabet ved tildeling af rammen oplyse, hvilke selskaber  

 engagementerne  

 vedrører og hvilke typer af engagementer, der er tale om.
Ved en betydende  

 ændring af modpartsselskaber og typen af engagement, skal der ansøges igen.  

 Selv om der ikke foretages en konkret kreditrisikovurdering fra  

 Finanstilsynets  

 side af hvert enkelt modpart i koncernen, kan tilsynet give afslag eller  

 fastsætte grænsen til mindre end 25 % plus overdækning, hvis tilsynet har  

 kendskab til koncernselskaber, som for eksempel udgør en særlig risiko.
 Kreditinstitutter,  

 fondsmæglerselskaber og investeringsforvaltningsselskaber skal uagtet  

 tilladelsen til koncerninterne engagementer fortsat udarbejde og indberette  

 store engagementer med koncerninterne selskaber, jf. § 145 i lov om finansiel  

 virksomhed.
Tilladelsen  

 til koncerninterne engagementer vil typisk blive givet for et helt år ad  

 gangen  

 som et fast beløb og maksimum efter både max 1 og max 2 beregnet efter  

 kapitalkravet og basiskapitalen pr. tilladelsestidspunktet.  

6)  

  Det betyder, at  

 ændringer i forholdet mellem kapitalkravet og overdækningen ikke vil påvirke  

 tilladelsen, i det tidsrum tilladelsen løber.
Dog må virksomheder med stor  

 vækst forvente en tilladelse under maksimum som følge af den forventelige  

 faldende overdækning.
 Det  

 skal dog understreges, at hvis basiskapitalen reduceres i løbet af året,  

 reduceres den givne tilladelse under max 1 og max 2 tilsvarende.  

 Basiskapitalen  

 opgøres i overensstemmelse med reglerne i lov om finansiel virksomhed § 128.
 Det  

 er den finansielle virksomheds ansvar at styre, at det koncerninterne  

 engagement i løbet af året både overholder beløbs- og maksimumsgrænsen, jf.  

 ovenfor.
Tilsynet  

 kan altid tillade et større engagement end fastsat efter udgangspunktet  

 ovenfor.
Ved en sådan vurdering kan tilsynet tage hensyn til andre  

 sikkerheder  

 end dem, der specifikt er nævnt i denne praksis.
 En  

 tilladelse betinges af, at Finanstilsynet orienteres i tilfælde af, at der  

 sker  

 væsentlige ændringer i de økonomiske forhold, der ligger til grund for  

 tilladelsen.
 Derudover  

 skal det understreges, at kapitel 11 i lov om finansiel virksomhed altid skal  

 være overholdt, uanset at tilsynets tilladelse til koncerninterne  

 engagementer  

 umiddelbart måtte give mulighed for et større engagement.
Det  

 skal dog bemærkes, at grænserne i kapitel 11 i lov om finansiel virksomhed  

 ikke  

 gælder for penge- og realkreditinstitutters samt fondsmæglerselskabers og  

 investeringsforvaltningsselskabers engagement med virksomheder, der indgår  

 fuldt i konsolideringen efter kapitel 12 i lov om finansiel virksomhed.
Det  

 betyder eksempelvis, at 25 % grænsen i § 145, stk. 1, i lov om finansiel  

 virksomhed  

 ikke gælder for en datterbanks engagement med en moderbank.
5. Anvendelse Vejledningen vil være  

 gældende fra  

 den 1. januar 2007.  

 Vejledningen  

 erstatter vejledning nr. 9084 af  

 20/02/2004.
Finanstilsynet, den 9. januar 2007 Jørn Andersen /Charlotte Jul Rafn Bilag 1 Beregning  

 af max 1  

 efter rødt scenariet:
 Livsforsikringsselskaber:
 Max 1 er basiskapitalen efter scenariet fratrukket kapitalkravet efter  

 scenariet tillagt 3 % af hensættelserne efter scenariet og tillagt 25 % af  

 kapitalkravet efter scenariet.  

 Dette kan også udtrykkes forenklet  

 og ved de punkter, som anvendes i vejledning til indberetningsskemaer til  

 oplysning af kapitalforhold og risici i livs-, skades-, og  

 genforsikringsselskaber, tværgående pensionskasser samt arbejdsskadeselskaber  

 (trafiklys). Herefter er  

  

 max 1 lig med RG 01 pkt. 12 fratrukket 75 % af RG  

 01 pkt. 13 og tillagt RG 01 pkt. 14.
 Eksempel:
Et  

 livsforsikringsselskabs finansielle rapport viser en basiskapital på 450 mio.  

 kr. og et kapitalkrav på 300 mio. kr.
Efter rødt scenariet fås følgende  

 beregning:
RG 01 pkt. 12  

 (Basiskapital efter scenariet) 250 mio. kr.
− 75 % af RG 01  

 pkt. 13 (Kapitalkravet efter scenariet) 210 mio. kr.
+ RG 01 pkt. 14 (3 %  

 af hensættelserne efter scenariet) 180 mio. kr.
Max 1 220 mio. kr.
 Max 2 er basiskapitalen  

 på 450 mio. kr.
 Det betyder følgende  

 for den maksimale størrelse af livsforsikringsselskabets samlede engagementer  

 omfattet af § 182:
 Livsforsikringsselskabets  

 samlede engagementer skal til enhver tid vægtet være mindre end 220 mio. kr.  

 og  

 samtidigt uvægtet være mindre end 450 mio. kr.
 Skadesforsikringsselskaber:
Max 1 er basiskapital efter scenariet fratrukket  

 kapitalkravet tillagt 25 % af kapitalkravet.
Udtrykt forenklet og ved  

 indberetningspunkterne  

 i vejledningen om trafiklys er  

  

 max 1 lig med RG 01 pkt. 20 fratrukket 75 %  

 af RG 01 pkt. 21.
 Eksempel:
Et skadesforsikringsselskabs  

 finansielle rapport viser en basiskapital på 100 mio. kr. og et kapitalkrav  

 på  

 16 mio. kr.
Efter rødt scenariet fås følgende beregning:
RG 01 pkt. 20  

 (Basiskapital efter scenariet) 80 mio. kr.
− 75 % af RG 01  

 pkt. 21 (Kapitalkravet efter scenariet) 12 mio. kr.
Max 1 68 mio. kr.
 Max 2 er basiskapitalen  

 på 100 mio. kr.
 Det betyder følgende  

 for den maksimale størrelse af skadesforsikringsselskabets samlede  

 engagementer  

 omfattet af § 182:
 Skadesforsikringsselskabets  

 samlede engagementer skal til enhver tid vægtet være mindre end 68 mio. kr.  

 og  

 samtidigt uvægtet være mindre end 100 mio. kr.
 1)  

 Rødt scenariet er en del af trafiklyssystemet som bruges til indberetning af  

 kapitalforhold og risici for livsforsikringsselskaber, pensionskasser og  

 skadesforsikringsselskaber.
 2)  

 Det betyder, at rente-, valutakurs-, aktie- og råvarerelaterede poster mv.  

 først indgår i engagementet fra det tidspunkt, hvor der er sket udnyttelse af  

 en trækningsret.
 3)  

 Lov om realkreditlån og realkreditobligationer m.v.
 4)  

 Dette er efter samme princip som i bekendtgørelsen om store engagementer.
 5)  

 Dog skal der altid tages højde for delkoncerners samlede engagements  

 begrænsninger, jf. ovenfor.
 6)  

 Tilladelserne baseres som udgangspunkt på de oplysninger om basiskapital og  

 kapitalkrav (rødt scenarie), som Finanstilsynet sidst har modtaget i sine  

 indberetninger.
