Fremsat den 2. december 1998 af by- og boligministeren  

 (Jytte Andersen) Forslag til Lov om ændring af lov om almene boliger  

 samt støttede private andelsboliger m.v.
(Ændrede finansieringsregler for støttede  

 private andelsboliger) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 145 af 26. februar 1998, foretages  

 følgende ændringer:
 1. Overalt i loven ændres »Hypotekbanken (Kongeriget Danmarks Hypotekbank og  

 Finansforvaltning)« til: » Finansstyrelsen«, »Hypotekbanken« til:  

»Finansstyrelsen «, »Kongeriget Danmarks Hypotekbank og Finansforvaltning« til: » Finansstyrelsen«  

 og »Hypotekbankens« til: »Finansstyrelsens «.
 2. I § 160 c, stk. 1, ændres »indekslån (IS35)« til: »realkreditlån med en løbetid på 30  

 år«.
 3. I § 160 c, stk. 1, indsættes efter 1. pkt. som nyt  

 punktum:
»By- og boligministeren kan fastsætte nærmere regler om  

 lån som nævnt i 1. pkt.« 4. I § 160 c, stk. 2 og 4, ændres  

»indekslånet« til: » realkreditlånet«.
 5. § 160 c, stk. 3, affattes således:
» 6. I § 160 c, stk. 5, ændres »indekslånets« til: »realkreditlånets «.
 7. I § 160 c, stk. 6, 1. pkt., og i § 160  

 d, stk. 1, 1. pkt., ændres »indekslån«  

 til: »realkreditlån«.
 8. § 160 c, stk. 7, affattes således:
» 9. Efter § 160 c, stk. 9, indsættes som nyt  

 stykke:
» § 2 Stk. 1. Loven træder i kraft den 1. januar 1999.
Stk. 2. Private andelsboliger, hvortil der i perioden 1.  

 januar 1994 til 31. december 1998 er meddelt tilsagn om støtte efter  

 den tidligere lov om boligbyggeri eller efter lov om almene boliger samt  

 støttede private andelsboliger m.v., kan efter ansøgning med  

 kommunalbestyrelsens godkendelse finansiere den del af den godkendte  

 anskaffelsessum med fradrag af andelsindskuddet, der ikke inden den 1. januar  

 1999 er finansieret med indekslån, med realkreditlån som  

 nævnt i § 160 c, stk. 1, i lov om almene boliger samt  

 støttede private andelsboliger m.v., som affattet ved denne lovs  

 § 1, nr. 2. § 160 c, stk. 7, i lov om almene boliger samt  

 støttede private andelsboliger m.v., som affattet ved denne lovs  

 § 1, nr. 8, finder tilsvarende anvendelse.
Ansøgning om  

 godkendelse indsendes af bestyrelsen for andelsboligforeningen til  

 kommunalbestyrelsen.
 Stk. 3. Låntagers betaling af ydelser på  

 realkreditlån som nævnt i stk. 2 reguleres i  

 overensstemmelse med § 160 c, stk. 3, i lov om almene boliger samt  

 støttede private andelsboliger m.v., som affattet ved denne lovs  

 § 1, nr. 5, dog udgør låntagers betaling 5,6 pct. p.a. af  

 den bogførte hovedstol.
Bemærkninger til lovforslaget Almindelige bemærkninger I de almindelige bemærkninger til forslag til lov om  

 ændring af lov om almene boliger samt støttede private  

 andelsboliger m.v., L 46, Folketingsåret 1998-99, blev det oplyst, at  

 der senere vil blive fremsat forslag med henblik på, at der på  

 tilsvarende måde som foreslået for almene boliger skulle  

 ændres i finansieringen af støttede private andelsboliger.
Et  

 sådant forslag fremsættes hermed.
Forslaget indebærer dels  

 en ændret finansiering for det fremtidige byggeri med tilsagn fra den 1  

 januar 1999, dels etableres der en frivillig overgangsordning for  

 finansieringen af projekter med tilsagn før den 1. januar 1999.
Baggrunden for forslaget er, at den nugældende  

 indeksfinansiering af grunde, som er nævnt i de almindelige  

 bemærkninger til L 46, på en række punkter er  

 uhensigtsmæssige.
Hertil kommer, at afskaffelsen af  

 realrentefritagelsen for indeksobligationer udstedt efter den 31. december  

 1998 må forventes at få negative konsekvenser for andelshaverne  

 først og fremmest i form af en længere opregulering af  

 beboerbetalingen og dermed en højere samlet boligafgift set over  

 indekslåneforløbet.
Finansiering af byggeri med tilsagn fra den 1. januar 1999 Det foreslås, at støttede private  

 andelsboliger fremover skal finansieres med et realkreditlån med en  

 fast løbetid på 30 år.
Samtidig foreslås  

 beboerbetalingen hævet fra det nuværende niveau svarende til 4  

 pct. årligt af anskaffelsessummen til årligt 4,48 pct. af  

 anskaffelsessummen.
Endelig foreslås en tilpasning af den kommunale  

 godtgørelse af en del af ydelsesstøtteudgifterne til den  

 foreslåede nye finansiering.
 Udgangspunktet for den foreslåede finansieringsmodel  

 for de støttede private andelsboliger er en uændret balance for  

 beboerbetalingen i forhold til det almene byggeri.
For det almene byggeri indebærer de foreslåede  

 ændringer i L 46 en stigning i beboerbetalingen målt i  

 nutidsværdi med 3,3 pct. set i forhold til de nugældende  

 afgiftsfrie indekslåns godt 40 års løbetid.
Stigningen  

 fremkommer ved, at opreguleringen af beboerbetalingen efter forslaget altid  

 skal ske i 35 år og ikke i de ca. 25 år, der under de  

 nugældende inflations- og renteforhold vil være tilfældet  

 ved anvendelse af indekslån.
I den foreslåede finansieringsmodel for de  

 støttede private andelsboliger sikres forhøjelsen af den  

 samlede beboerbetaling over 40 år på 3,3 pct. ved en opregulering  

 af beboerbetalingsprocenten fra de nugældende 4 pct. af  

 anskaffelsessummen (2,5 pct. halvårligt af lånets hovedstol) til  

 4,48 pct. årligt.
Der er herved også taget højde for, at  

 beboerbetalingsperioden fremover afkortes fra godt 40 år til 30  

 år.
Beboerbetalingen fastsættes i forhold til  

 anskaffelsessummen, således at den ikke berøres af en eventuel  

 senere ændring af lånetype.
Reguleringen af beboerbetalingen vil  

 uændret ske med 3/4 af prisudviklingen (valsetakten), og reguleringen  

 ophører, når beboerbetalingen svarer til ydelsen på  

 lånet.
Forhøjelsen af beboerbetalingen ledsages som  

 nævnt af, at andelshaver opnår en væsentlig afkortning af  

 løbetiden fra de nugældende godt 40 år (variabel  

 løbetid på mellem 35 og 50 år) til fremover en fast  

 løbetid på 30 år.
Dermed afdrages restgælden i  

 ejendommen hurtigere, hvilket igen slår positivt igennem på  

 andelsværdien.
 Med de foreslåede regler for finansiering og  

 beboerbetaling for støttede private andelsboliger er det ikke muligt  

 at opnå helt samme fleksibilitet for så vidt angår valg af  

 lånetyper for andelsboliger, som det er foreslået for almene  

 boliger, idet det er afgørende, at løbetiden ligger fast  

 på 30 år.
 Imidlertid foreslås muligheden for bl.a. variabelt  

 forrentede lån bibeholdt, idet den nærmere fastsættelse af  

 lånetypen overlades til by- og boligministeren.
 For det almene byggeri indebærer L 46 endvidere, at  

 de likvide midler, der fremkommer i forbindelse med, at lånene  

 udamortiseres, eller i forbindelse med at beboerbetalingen overstiger  

 ydelserne på lånene, på forskellig måde opsamles  

 centralt og anvendes enten som støtte til nybyggeri eller som  

 støtte til renovering m.v. i det eksisterende byggeri.
For de støttede private andelsboliger vurderes det  

 ikke hensigtsmæssigt med en tilsvarende konstruktion med en beregnet  

 beboerbetaling/betalingsforpligtelse ud over lånets løbetid og  

 udover den faktiske ydelse på lånet.
Dette skyldes primært,  

 at hvor selvfinansieringskonstruktionen ikke indebærer ændringer  

 i beboerbetalingen i det almene byggeri (idet huslejen her efter de  

 gældende regler ikke nedsættes ved udamortisering af de  

 indestående lån), vil en sådan konstruktion for de  

 støttede private andelsboliger indebære en ny væsentlig  

 forpligtelse, der ikke mindst må forventes at få væsentlige  

 konsekvenser for andelsværdien.
 Hertil kommer, at de private andelsboliger er en mere  

 ejerboliglignende boligform uden tradition for centrale, solidariske  

 foranstaltninger, der dækker hele andelsboligsektoren.
Efter § 160 c, stk. 7, i almenboligloven  

 godtgør kommunen statens udgifter til ydelsesstøtte til  

 støttede private andelsboliger med et beløb svarende til 10  

 pct. af renterne på indekslånet samt administrations- og  

 reservefondsbidraget.
I forbindelse med omlægningen af finansieringen  

 foreslås det at fastsætte godtgørelsen som en andel af den  

 samlede ydelsesstøtte, dvs. en harmonisering i forhold til de  

 foreslåede regler for fastsættelse af den kommunale  

 godtgørelsesandel i forbindelse med støtte efter lovens  

 § 73, stk. 3, (beboerindskud i lette kollektivboliger) og lovens  

 § 100 (renovering af ungdomsboliger). I lighed med disse  

 låneformål foreslås det, at by- og boligministeren  

 fastsætter andelen i forbindelse med fastsættelsen af den  

 lånetype, der skal anvendes ved finansieringen.
Overgangsordning for tilsagn afgivet 1994-1998 Der foreslås endvidere en overgangsordning  

 gældende for private andelsboliger, hvortil der i perioden 1. januar  

 1994 til 31. december 1998 er meddelt tilsagn om støtte.
Der er tale  

 om en frivillig ordning, hvor andelsboligforeningernes bestyrelse kan  

 søge om kommunalbestyrelsens godkendelse af, at finansieringer sker  

 efter de nye regler.
Det foreslås, at den del af den godkendte  

 anskaffelsessum, - bortset fra andelsindskuddet - som ikke pr. 31. december  

 1998 er finansieret med indekslån, kan omlægges til finansiering  

 med realkreditlån med en løbetid på 30 år.
By- og  

 boligministeren kan fastsætte nærmere regler herom, således  

 som det fremgår af lovforslagets § 1, nr. 3. Det understreges, at  

 allerede optagne indekslån således ikke er omfattet, men at det  

 alene er den ikke-finansierede del af anskaffelsessummen bortset fra  

 andelsindskuddet, der kan omlægges.
De nye regler vedr. beboerbetalingen skal efter forslaget  

 tillige gælde for den del af anskaffelsessummen, som omfattes af  

 overgangsbestemmelsen.
Beboerbetalingsprocenten fastsættes i forhold  

 til lånets bogførte hovedstol til 5,6 pct. p.a.
Beboerbetalingsprocenten for tilsagn om støtte  

 meddelt i 1994 og 1995 er efter gældende regler 2,807 pct. pr. termin  

 af den regulerede bogførte hovedstol, mens den for tilsagn fra 1996 og  

 frem er 2,5 pct. pr. termin svarende til henholdsvis 4,49 og 4,0 pct. p.a. af  

 anskaffelsessummen.
Denne forskel videreføres ikke i  

 ændringsforslaget, idet beboerbetalingen for alle tilsagn fra 1994 og  

 frem fastsættes til 4,48 pct. af anskaffelsessummen svarende til 5,6  

 pct. p.a. af lånets bogførte hovedstol.
For tilsagn meddelt i  

 1994 og 1995 betyder forslaget således en uændret beboerbetaling.  

 Baggrunden herfor er, at en yderligere stigning vurderes som for belastende  

 for de pågældende andelshavere.
Der kan i den forbindelse peges  

 på, at baggrunden for nedsættelsen i sin tid var stigende  

 vanskeligheder for andelshaverne, bl.a. begrundet i den høje  

 boligudgift.
Lovforslaget er samtidig med fremsættelsen sendt til  

 høring.
Følgende organisationer vil blive hørt:
 Kommunernes Landsforening, Købehavns Kommune,  

 Frederiksberg Kommune, Boligselskabernes Landsforening, Byggeskadefonden,  

 Realkreditrådet, Hypotekbanken, Andelsboligforeningernes  

 Fællesrepræsentation og Advokatrådet.
Økonomiske og administrative konsekvenser Lovforslaget skal ses i sammenhæng med forslag til  

 lov om ændring af lov om almene boliger samt støttede private  

 andelsboliger m.v. (L 46), det fremsatte ændringsforslag til L 46 samt  

 økonomiministerens forslag til ændring af realkreditloven (L  

 49).
 Forslaget indeholder to elementer med økonomiske  

 konsekvenser:
 I.	Ændrede finansieringsregler for støttede private  

 andelsboliger med tilsagn fra den 1. januar 1999.
II.
Overgangsordning for støttede private andelsboliger med  

 tilsagn 1994-1998.
 I beregningerne heraf indgår konsekvenserne af den i  

 ændringsforslag til L 46 foreslåede reduktion af kvoten for  

 andelsboliger i 1999 fra 1.000 boliger til 750 boliger.
 Virkningerne på de offentlige udgifter er beregnet  

 med udgangspunkt i afgiftsbelagte indekslån, idet  

 realrenteafgiftsfritagelsen for disse er foreslået ophævet i det  

 allerede fremsatte L 49.
Ad I: Ændrede finansieringsregler for nye tilsagn fra den 1.  

 januar 1999 Omlægningen af finansieringen fra indekslån  

 til nominallån vil få økonomiske konsekvenser for  

 beboerbetalingen og for de offentlige udgifter til ydelsesstøtte.
 Med henblik på at fastholde balancen mellem de  

 forskellige støttede boligtyper foreslås  

 beboerbetalingsprocenten forhøjet fra 4,0 pct. af anskaffelsessummen  

 til 4,48 pct. af anskaffelsessummen, jf. de almindelige bemærkninger.  

 Opgjort som nutidsværdien af de samlede beboerbetalinger over  

 lånenes løbetid vil beboerbetalingen ligesom i det almene  

 byggeri blive forøget med cirka 3,3 pct.
Kommunerne har hidtil refunderet en del af den samlede  

 støtte på IS-lån, som svarer til 10 pct. af de  

 årlige renter inkl. bidrag.
Med de nye lån, der forudsættes  

 benyttet efter den 1. januar 1999, er det valgt at fastlægge refusionen  

 på samme måde som på andre områder, dvs. som en  

 procentdel af den samlede støtte.
Ved fastsættelsen heraf er det  

 forudsat, at den kommunale støtte, opgjort som nutidsværdi,  

 bliver den samme, som ved finansiering med de nye afgiftsbelagte  

 indekslån.
På den baggrund vil kommunernes refusion af den  

 statslige ydelsesstøtte til andelsboliger, finansieret med  

 30-årige fastforrentede nominallån, fremover udgøre 33  

 pct.
Ved en evt. senere ændring af lånetypen, vil den kommunale  

 refusion blive fastsat efter samme princip.
Endelig betyder lovforslaget, at statens udgifter til  

 ydelsesstøtte falder efter få år.
Dette fald skyldes  

 naturligvis især den øgede beboerbetaling, men også at  

 kommunernes andel af støtten hæves lidt på kort sigt  

 uden at dette dog samlet set fører til større kommunale  

 udgifter.
 Figur 1: Beboerbetalingen i andelsboliger opført med tilsagn i  

 1999   to alternative lånetyper.
Anm.
Indekslån til kurs 76, inflation 2 % p.a.  

 Effektiv rente på nominallån 6,3 %.
Samlet set betyder de nye nominallån således  

 offentlige merudgifter til ydelsesstøtte på helt kort sigt, men  

 at der forholdsvis hurtigt bliver tale om mindreudgifter.
Merudgiften  

 på kort sigt skyldes, at den årlige begyndelsesydelse på  

 nominallån ligger over den ydelse, som kan forventes ved benyttelse af  

 realrenteafgiftsbelagte indekslån.
Mindreudgifterne opstår pga.  

 forhøjelsen af beboerbetalingerne til 4,48 pct. af anskaffelsessummen.  

 Uden denne forhøjelse ville der blive tale om merudgifter på  

 kort såvel som på langt sigt.
Ad II: Overgangsordning for tilsagn afgivet 1994-1998 For de støttede private andelsboliger, der har  

 fået tilsagn i perioden 1994-1998, og som endnu ikke er fuldt  

 belånt ved udgangen af 1998, foreslås en overgangsordning.  

 Det foreslås, at andelsboliger frivilligt skal kunne vælge at  

 finansiere byggeriet   eller dele heraf   med den nye lånetype i stedet  

 for indekslån.
Dette forslag er fuldstændigt parallelt med det  

 fremsatte ændringsforslag til L 46.
 Valg af de nye lån i stedet for indekslån  

 indebærer forhøjet beboerbetaling på 4,48 pct. af  

 anskaffelsessummen såvel som ændret beregning af den kommunale  

 refusion af ydelsesstøtten.
Beregningsmæssigt forudsættes, at halvdelen af  

 de ikke-belånte byggerier pr. 1. januar 1999 vælger at benytte  

 overgangsordningen.
Grundlaget for de økonomiske konsekvenser er  

 dermed et lånevolumen for tilsagn fra 1997 eller tidligere på  

 godt 225 mio. kr. og et lånevolumen for tilsagn i 1998 på godt  

 375 mio. kr.
III.
Samlede økonomiske konsekvenser for det offentlige I nedenstående tabel er vist de samlede  

 økonomiske konsekvenser af lovforslaget.
Det bemærkes, at  

 lovforslagets hovedelement   ændret finansiering for nye andelsboliger  

   er indregnet under forudsætning af vedtagelse af  

 ændringsforslaget til L 46. I dette ændringsforslag er  

 foreslået, at kvoten for andelsboliger i 1999 nedsættes til 750  

 boliger.
Konsekvenserne af overgangsordningen berører kun tilsagn fra  

 før 1999.
Der er anvendt en kurs på indekslån på  

 76« og en effektiv rente på 6,3 pct. p.a. for nominallån.
Den  

 fremtidige inflation er sat til 2 pct. p.a.
Tabel 1: Offentlige merudgifter som følge af lovforslaget.
Faste  

 1999-priser i mio. kr.
1999 2000 2001 2002 Kvotereduktion på 250 boliger i 1999:  

 (indekslån, kurs 76) Merudgifter til ydelsesstøtte 0,0 -1,8 -4,5 -4,3 Heraf stat 0,0 -1,5 -3,8 -3,3 Heraf kommune 0,0 -0,3 -0,7 -1,0 Ny låneform (1999-kvoten og frem) Merudgifter til ydelsesstøtte 0,0 3,4 6,8 7,6 Heraf stat 0,0 1,3 0,9 -0,7 Heraf kommune 0,0 2,1 5,9 8,3 Overgangsordning for gamle tilsagn:
Merudgifter til ydelsesstøtte 1,9 1,2 0,4 0,4 Heraf stat 0,0 -0,8 -1,0 -1,0 Heraf kommune 1,9 2,0 1,4 1,4 Boligstøttekonsekvenser 0,2 0,5 0,9 1,2 Heraf staten 0,1 0,4 0,7 0,9 Heraf kommune 0,1 0,1 0,2 0,3 Ændringsforslagets nettovirkninger 2,1 3,3 3,7 4,9 Heraf stat 0,1 -0,6 -3,2 -4,1 Heraf kommune 2,0 3,9 6,9 9,0 Som det fremgår skønnes  

 forslaget at medføre statslige merudgifter på 0,1 mio. kr. i  

 1999 og mindreudgifter på 0,6 mio. kr. i år 2000, 3,2 mio. kr. i  

 år 2001 og 4,1 mio. kr. i år 2002. De statslige mindreudgifter  

 skyldes den øgede beboerbetaling på 4,48 pct. af  

 anskaffelsessummen i stedet for 4,0 pct. samt, at kommunernes refusion bliver  

 højere på kort sigt.
Kommunernes merudgifter på kort  

 opvejes af mindreudgifter på længere sigt, således at der  

 over hele låneforløbet bliver tale om uændrede udgifter  

 for kommunerne.
 I beregningen af de økonomiske konsekvenser er i  

 øvrigt set bort fra de provenumæssige virkninger på  

 realrenteafgiften i 1999 og kapitalafkastbeskatningen, der erstatter denne  

 afgift fra 2000. Det skønnes, at der på kort sigt kun vil  

 være tale om marginale forskelle i det afgifts- / skatteprovenu, der  

 fås på IS-lån og nominallån.
Lovforslaget vil betyde merudgifter for kommunerne  

 på 2 mio. kr., 3,9 mio. kr., 6,9 mio. kr. og 9,0 mio. kr. i de  

 første fire år.
Fra cirka det 9. år og frem til det 28.  

 år vil kommunernes udgifter dog falde, jf. ovenfor.
 Forhøjelse af beboerbetalingen fører til  

 gradvis stigende merudgifter til boligydelse, således at disse  

 skønsmæssigt vil ligge på godt 1 mio. kr. i 2002.
 Forslaget skønnes ikke at have væsentlige  

 administrative konsekvenser for det offentlige.
Erhvervsmæssige konsekvenser Forslaget om en reduceret kvote vil alt andet lige  

 medføre en begrænset nedgang i byggeaktiviteten og dermed virke  

 dæmpende på risikoen for flaskehalse.
 Forslaget skønnes ikke herudover at få  

 væsentlige økonomiske eller administrative konsekvenser for  

 erhvervslivet.
Miljømæssige konsekvenser Forslaget har ikke konsekvenser for miljøet.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Lovforslaget indeholder ingen EU-retlige aspekter Samlet vurdering af konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner -	Reducerede statslige udgifter -	Uændrede kommunale udgifter på lang sigt -	Dæmpning af byggeomfanget i 1999/2000 og dermed også af  

 risikoen for flaskehalse -	Kommunale merudgifter i år 1999 på 2, 4, 7  

 og 9 mio. kr. i år 1999-2002.
Administrative konsekvenser for stat, kommuner og  

 amtskommuner ----- ----- Økonomiske konsekvenser for erhvervslivet ----- ----- Administrative konsekvenser for erhvervslivet ----- ----- Miljømæssige konsekvenser ----- ----- Administrative konsekvenser for borgerne ----- ----- Forholdet til EU-retten ----- Bemærkninger til de enkelte  

 bestemmelser Til § 1 Til nr. 1 Forslaget er en konsekvens af Lov om afvikling af  

 Kongeriget Damarks Hypotekbank og Finansforvaltning, som blev vedtaget den  

 24. november 1998.
Til nr. 2 og 3 Forslaget vedrører fastsættelsen af den  

 lånetype, der skal anvendes ved finansiering af private andelsboliger.  

 Det foreslås, at finansiering skal ske med realkreditlån med en  

 fast løbetid på 30 år.
 Med henblik på at sikre muligheden for variabelt  

 forrentede lån, er det foreslået, at den nærmere  

 fastsættelse af lånetypen overlades til by- og  

 boligministeren.
Til nr. 4, 6 og 7 Der er tale konsekvensændringer som følge af  

 den ændrede finansiering, jf. § 1, nr. 2.
Til nr. 5 Forslaget omhandler fastsættelsen af  

 beboerbetalingen i de støttede private andelsboliger.
Det  

 foreslås, at låntagers betaling fastsættes til 4,48 pct.  

 p.a. af anskaffelsessummen.
Reguleringen af beboerbetalingen foreslås  

 at forgå på samme måde som foreslået i L 46 for det  

 almene byggeri, idet reguleringen dog ophører, når betalingen  

 svarer til de samlede ydelse på lånet.
 Der henvises i øvrigt til de almindelige bemærkninger.
Til nr. 8 og 9 Efter de gældende regler godtgør kommunen  

 statens udgifter til ydelsesstøtte til private andelsboliger med et  

 beløb, der svarer til 10 pct. af udgifterne til renter samt  

 administrations- og reservefondsbidrag på indekslånet.
Det  

 foreslås for det første, at fastsætte godtgørelsen  

 som en andel af ydelsesstøtten, således at der også  

 på dette område opnås parallelitet med det almene  

 byggeri.
Det foreslås endvidere, at andelen fastsættes  

 af by- og boligministeren i forbindelse med fastsættelse af  

 lånetype.
Der henvises til de økonomiske bemærkninger.
Til § 2 Det foreslås, at loven træder i kraft den 1.  

 januar 1999.
Der foreslås endvidere etableret en overgangsordning  

 omfattende støttede private andelsboliger, hvortil der i 1998 er  

 meddelt tilsagn om støtte i medfør af § 160 b i lov om  

 almene boliger samt støttede private andelsboliger m.v., jf.  

 Boligministeriets lovbekendtgørelse nr. 145 af 26. februar 1998, eller  

 hvortil der i perioden 1. januar 1994 til 31. december 1997 er meddelt  

 tilsagn om støtte i medfør af § 63 i lov om boligbyggeri,  

 jf.
Boligministeriets lovbekendtgørelse nr. 512 af 19. juni 1997, med  

 de ændringer, der følger af § 2 i lov nr. 380 af 10. juni  

 1997.
 Om ordningens nærmere udformning henvises til  

 omtalen under de almindelige bemærkninger.
Bilag Lovforslaget sammenholdt med gældende lov Gældende formulering Lovforslaget § 1 I lov om almene boliger samt støttede private  

 andelsboliger m.v., jf. lovbekendtgørelse nr. 145 af 26. februar 1998,  

 foretages følgende ændringer:
 § 160 c.
 2.
 3.
»By- og boligministeren kan  

 fastsætte nærmere regler om lån som nævnt i 1.  

 pkt.« Stk. 2.
 4.
 Stk. 4.
 5.
 Stk. 3.
» Stk. 5.
 6.
 Stk. 6.
 7.
 § 160 d.
 8.
 Stk. 7.
» 9. Efter § 160 c, stk. 9, indsættes som nyt stykke:
»Stk. 10. By- og boligministeren fastsætter størrelsen  

 af den andel, der er nævnt i stk. 7.« § 2 Stk. 1.
 Stk. 2.
 Stk. 3.
