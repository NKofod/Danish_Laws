Pressenævnets kendelse i sag nr. 13-70-00532 Resumé Klager  en person  klagede over artiklen Måger invaderer Aarhus i Lokalavisen Aarhus Midt.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt, at man har en generel interesse i det emne, der er behandlet.
Da klager ikke selv er direkte eller indirekte nævnt, har klageren ikke en sådan interesse i sagen, at der er grundlag for at behandle klagen.
Klagen afvises herefter, jf. medieansvarslovens § 43, stk. 2, nr. 2.
 [Klager] har klaget til Pressenævnet over artiklen Måger invaderer Aarhus bragt den 6. august 2013 i Lokalavisen Aarhus Midt, idet klager mener sig berettiget til at få bragt et genmæle på sølvmågernes vegne.
Klager har til støtte for klagen blandt andet anført, at artiklens overskrift indikerer hitchcockske tilstande.
Måger lever hele voksenlivet i territorier, og antallet holdes derfor mere eller mindre konstant.
Artiklens oplysning om invasion af måger er således misvisende og hetzende mod mågerne.
 Klager har oplyst, at baggrunden for klagen er et 15-årigt langt tilhørsforhold til en af de omhandlede sølvmåger.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt, at man har en generel interesse i det emne, der er behandlet.
Da klager ikke selv er direkte eller indirekte nævnt, har klageren ikke en sådan interesse i sagen, at der er grundlag for at behandle klagen.
Klagen afvises herefter, jf. medieansvarslovens § 43, stk. 2, nr. 2.
