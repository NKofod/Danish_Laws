Bekendtgørelse om revisionsinstruks om  

 revision af producentorganisationernes interventionsregnskaber m.m.1) I medfør af § 10, stk. 1, og § 124, stk. 2, i fiskerilov, jf. lov  

 nr. 281 af 12. maj 1999, samt efter bemyndigelse fastsættes:
 § 1. Bekendtgørelsen omfatter revisionen af  

 regnskaberne vedrørende intervention og øvrige opgaver i  

 forbindelse med den til enhver tid gældende EU-markedsordning for  

 fiskerivarer og akvakulturprodukter, som aflægges af  

 producentorganisationer og sammenslutninger af sådanne anerkendt af  

 Fødevareministeriet i henhold til den til enhver tid gældende  

 EU-markedsordning med følgeforordninger samt love og andre  

 forskrifter.
 § 2. Revisionen udføres af en  

 statsautoriseret revisor.
 Stk. 2. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 3. Revisionen foretages i overensstemmelse med  

 god offentlig revisionsskik, således som dette begreb er fastlagt i § 3  

 i lov om revisionen af statens regnskaber m.m. (lovbekendtgørelse nr.  

 3 af 7. januar 1997) og nærmere præciseret i stk. 2 og §§  

 4-8.
Stk. 2. Ved revisionen efterprøves, om regnskabet  

 er rigtigt, og om producentorganisationen har fulgt de regler i  

 markedsordningen for fiskerivarer og akvakulturprodukter med  

 følgeforordninger m.v., som er en betingelse for ydelse af finansiel  

 udligning m.v. ved tilbagetagelse af fisk fra markedet, samt indgåede  

 aftaler og sædvanlig praksis.
Revisor skal herunder bl.a.  

 efterprøve, om producentorganisationen:
1)	alene har foretaget tilbagetagelse af varer fanget af medlemmer, 2)	har draget omsorg for, at tilbagetagne varer inden tilbagetagelsen  

 har været udbudt til offentlig salg første gang, uden at der i  

 den forbindelse kunne opnås mindsteprisen for varen, 3)	har draget omsorg for, at alle de varer, som producentorganisationen  

 eller dens medlemmer har udbudt til salg i fangståret, forinden har  

 været klassificeret i henhold til handelsnormerne i markedsordningen  

 m.v., 4)	i hele fangståret har anvendt de af EU fastsatte  

 tilbagetagelsespriser med tilladte tolerancer for hver enkelt af de  

 pågældende varekategorier, der er omfattet af  

 interventionsordningen, 5)	har foretaget udbetaling af godtgørelse til medlemmerne i  

 overensstemmelse med markedsordningen m.v., og 6)	har stillet den nødvendige sikkerhed som forudsætning  

 for forskudsmæssig udbetaling af finansiel udligning/fast  

 støtte.
 Stk. 3. Ved revision foretages endvidere en vurdering af,  

 hvorvidt der er taget skyldige økonomiske hensyn ved forvaltningen af  

 den godtgørelse, som Fødevareministeriet (Direktoratet for  

 FødevareErhverv) har ydet til producentorganisationen til  

 dækning af de udgifter, der følger af organisationens  

 forpligtelse i henhold til markedsordningen til at udarbejde produktions- og  

 afsætningsplaner ved fangstårets begyndelse.
 Stk. 4. Ved revision foretages endelig en vurdering af,  

 hvorvidt der er taget skyldige økonomiske hensyn ved forvaltningen af  

 supplerende støtte til producentorganisationer, der som led i de  

 operationelle programmer udvikler foranstaltninger til at forbedre  

 tilrettelæggelsen og gennemførelsen af markedsføringen af  

 fisk, samt foranstaltninger med henblik på en bedre ligevægt  

 mellem udbud og efterspørgsel i overensstemmelse med den  

 gældende forordning, såfremt denne støtte er ydet af  

 Fødevareministeriet (Direktoratet for FødevareErhverv).
 § 4. Revisionens omfang afhænger af  

 producentorganisationens størrelse, administrative struktur og  

 forretningsgange, herunder den interne kontrol og andre forhold af betydning  

 for regnskabsaflæggelsen.
§ 5. Der foretages sædvanligvis revision i  

 årets løb.
Som led i revisionen undersøger revisor de  

 eksisterende forretningsgange, herunder forretningsgangene vedrørende  

 registrering af faktorer til udløsning af finansiel udligning m.v.,  

 med henblik på at påse, om den interne kontrol er betryggende.
Ud  

 over systemrevision udfører revisor i nødvendigt omfang  

 substansrevision.
Revisionen udføres som udgangspunkt ved  

 stikprøvevise undersøgelser.
Uanmeldt kasse- og  

 beholdningseftersyn indgår i revisionen, idet revisor foretager  

 uanmeldt eftersyn i fornødent omfang, dog mindst en gang  

 årligt.
 Stk. 2. Ved den afsluttende revision påses det, at  

 årsregnskabet er opstillet i overensstemmelse med de regler, der er  

 fastsat herfor i den til enhver tid gældende bekendtgørelse om  

 Fiskeridirektoratets administrations- og regnskabsinstruks, og at det ikke  

 indeholder væsentlige fejl og mangler, og om de dispositioner, der er  

 omfattet af regnskabsaflæggelsen er i overensstemmelse med relevante  

 forordninger, love og andre forskrifter samt indgåede aftaler og  

 sædvanlig praksis.
§ 6. Producentorganisationen skal give revisor de  

 oplysninger, som må anses af betydning for bedømmelsen af  

 regnskabet samt for revisors vurdering af forvaltningen, herunder mål  

 og opnåede resultater.
Producentorganisationen skal give revisor adgang  

 til at foretage de undersøgelser, denne finder nødvendige, og  

 skal sørge for, at revisor får de oplysninger og den bistand,  

 som revisor anser for nødvendig for udførelsen af sit  

 hverv.
§ 7. Bliver revisor opmærksom på  

 lovovertrædelser eller tilsidesættelser af markedsordningen for  

 fiskerivarer og akvakulturprodukter, følgeforordninger samt nationale  

 regler af væsentlig betydning i forbindelse med midlernes forvaltning,  

 påhviler det revisor straks at give producentorganisationens bestyrelse  

 meddelelse herom, samt påse, at producentorganisationens bestyrelse  

 inden 3 uger giver Fiskeridirektoratet meddelelse herom.
I modsat fald er det  

 revisors pligt at orientere Fiskeridirektoratet.
Revisors bemærkninger  

 indsendes sammen med meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 fortsættelse af driften er usikker af økonomiske eller andre  

 grunde.
 § 8. Hver enkelt ansøgning fra  

 producentorganisationen til Fiskeridirektoratet om finansiel udligning/fast  

 støtte skal bilægges en erklæring fra revisor om foretaget  

 kontrol af rigtigheden af de kronologiske opgørelser fra  

 producentorganisationen over de hidtil udbudte mængder af fiskerivarer  

 for den periode, der omhandles af den enkelte ansøgning, jf. bilag  

 1.
Stk. 2. Det reviderede årsregnskab forsynes med en  

 revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne instruks.
Forbehold skal  

 fremgå af påtegningen.
 Stk. 3. Revisor skal føre en  

 revisionsprotokol.
 Stk. 4. I protokollen skal der indføres  

 oplysninger om:
1)	hvilke revisionsarbejder, der er udført, og resultatet  

 heraf, 2)	væsentlig usikkerhed, fejl eller mangler vedrørende  

 producentorganisationens bogholderi, regnskabsvæsen eller interne  

 kontrol, 3)	foretaget uanmeldt kasseeftersyn, samt 4)	alle forhold, der har givet anledning til  

 bemærkninger.
Stk. 5. Revisor skal endvidere redegøre for den  

 udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 producentorganisationens formål.
 Stk. 6. Det skal i protokollatet til årsregnskabet  

 oplyses:
1)	hvorvidt revisor opfylder lovgivningens habilitetsbestemmelser, 2)	hvorvidt revisor under revisionen har modtaget alle de oplysninger,  

 der er anmodet om, 3)	hvorvidt revisionen har givet anledning til bemærkninger med  

 hensyn til, om producentorganisationen har anvendt  

 interventionsstøtten i overensstemmelse med reglerne i  

 markedsordningen m.v. om finansiel udligning m.v., samt 4)	hvorvidt revisionen har givet anledning til bemærkninger med  

 hensyn til, om refusion og tilskudsgrundlag er opgjort i overensstemmelse med  

 gældende regler.
 Stk. 7. I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
 § 9. Genpart af revisionsprotokollater samt det  

 påtegnede regnskab indsendes af producentorganisationen til  

 Fiskeridirektoratet.
 § 10. Bekendtgørelsen træder i kraft  

 den 1. januar 2002. Samtidig ophæves revisionsinstruks af 20. oktober  

 1992 om revision af producentorganisationernes interventionsregnskaber.
Fiskeridirektoratet, den 17. december  

 2001 Jørgen Fredsted /Anette Flensborg Bilag 1 Fiskeridirektoratet Att.: 2. kontor Stormgade 2 1470 København K Undertegnede revisor for ______________________ erklærer herved, at  

 jeg den ____________ har kontrolleret rigtigheden af de i alt ________  

 stk.
medfølgende kronologiske opgørelser fra  

 producentorganisationen af ________ over de hidtil udbudte mængder.
 Samtidig erklæres, at 2 månedersfristen i henhold til KFO nr.  

 3902/92 er påset overholdt af producentorganisationen.
Dato: ____________   Underskrift: ___________________________________ Statsautoriseret revisor:  

____________________________________________ Adresse: ________________________________________________________ By: ____________________________________________________________ Telefon: ________________________________________________________ 1)   I bekendtgørelsen er medtaget  

 visse bestemmelser fra markedsordningen, jf.
Rådets forordning (EF) Nr.  

 104/2000 af 17. december 1999 om den fælles markedsordning for  

 fiskerivarer og akvakulturprodukter og Kommissionens forordning (EF) Nr.  

 2509/2000 af 15. november 2000 om gennemførelsesbestemmelser til  

 Rådets forordning (EF) Nr. 104/2000 for så vidt angår  

 finansiel udligning for tilbagetagelse af visse fiskerivarer.
Ifølge  

 artikel 249 i EF-traktaten gælder en forordning umiddelbart i hver  

 medlemsstat.
Gengivelsen af disse bestemmelser i bekendtgørelsen er  

 udelukkende begrundet i praktiske hensyn og berører ikke de  

 nævnte forordningers umiddelbare gyldighed i Danmark.
