Kendelse fra Pressenævnet i sag nr.  

 123/1999 En mand [K] har klaget til Pressenævnet over, at  

 Område Avisen Nordfyn ikke har bragt et genmæle fra klageren i  

 anledning af en artikel bragt i bladet den 28. september 1999.
Det fremgår af klagen, at Bogense Uge Avis den 22.  

 september 1999 bragte en artikel signeret [K's initialer].
I artiklen hed det  

 under overskriften "Stor stigning i skyldige, "uerholdelige" skatter"  

 bl.a.:
 "Bogense kommunes inkassokontor har kun én opgave:  

 opkræve de skatter og afgifter, borgerne skylder   og det er  

 ifølge den seneste opgørelse 19,5 millioner til staten og 4,2  

 millioner til kommunen, i alt 23,8 millioner.
Med en vis stolthed kan biblioteket notere sig, at det har  

 0 kroner til gode   og i øvrigt altid har haft det.
Værre ser  

 det ud på området "statskrav til inddrivelse". Det er f.eks.  

 restskatter og børne- og ægtefællebidrag.
Disse skyldige  

 skatter er det sidste års tolv måneder steget med ca. 1,4  

 millioner.
En del af forklaringen er, at der en enkelt sag er sket et  

 såkaldt "rentestop" på næsten en million, og at der  

 samtidig er sket   som tidligere   en tilflytning af skatteydere til Bogense  

 med "uerholdelige skatter".
"Uerholdeligheden" sørger Bogense kommunes  

 inkassokontor for stiger jævnt.
På blot seks måneder er  

 beløbene, som kommunen næppe nogensinde kan inkassere, steget  

 med 1,3 millioner, som kommunen betragter som beløb, den aldrig kan  

 "erholde".
[K's initialer]" Den 24. september 1999 udsendte Bogense Kommunes  

 borgmester,  Arne  Kruse en pressemeddelelse, der bl.a. indeholdt  

 følgende:
 "Pressemeddelelse:
Inkassokontoret inddriver Bogense Kommunes  

 udestående - og det går rigtig godt! Det er derfor beklageligt, at borgerne, når de  

 læser Bogense UgeAvis d. 22. september 1999, får et noget andet  

 indtryk.
 Den samlede restance i Bogense Kommune udgør pr.  

 kvartalsopgørelsen d. 30.06.99 kr. 23.758.254,73 (incl. uerholdelige  

 skatter). Restancen pr. kvartalsopgørelsen d. 31.3.99 udgjorde kr.  

 24.789.475,00 altså et fald i løbet af blot 3 måneder  

 på i alt 1.031.220,27.
Det er ikke korrekt som Bogense UgeAvis skriver, at  

 biblioteket ikke har penge til gode.
Der er desværre mange, som ikke  

 leverer lånte bøger tilbage, og som heller ikke betaler de  

 pålagte bøder.
Det nul, som er anført på  

 restanceopgørelsen er kun et udtryk for at Inkassokontoret ikke  

 står for inddrivelsen af skyldige biblioteksbøder.
I Bogense UgeAvis står der, at "statskrav til  

 inddrivelse" er steget med ca. 1,4 mill. i løbet af de sidste 12  

 måneder.
De korrekte tal viser, at underholdsbidrag (d.v.s.  

 børnebidrag og ægtefællebidrag m.v.) er faldet fra kr.  

 4.799.420,52 pr. 30.6.98 til kr. 4.172.093,86 pr. 30.6.99   altså et  

 fald på kr. 627.326,66. Restskat, B-skat, Arbejdsmarkedsbidrag m.v. er  

 faldet fra kr. 11.988.758,00 til kr. 10.869.836,00   i alt et fald på  

 kr. 1.118.922,00. De såkaldte uerholdelige skatter kan ikke  

 opgøres for det sidste år.
Disse restancer har nemlig ikke  

 tidligere været registreret på restanceopgørelsen, hvilket  

 ikke er et udtryk for at der ikke har været restancer på  

 uerholdelige skatter.
Det er korrekt som Bogense UgeAvis skriver at der  

 på en enkelt sag er sket et rentestop på 930.000,- hvorved  

 beløbet er "flyttet" fra "Restskat m.v." til "Uerholdelige skatter".  

 Samtidig er der sket en stor tilgang i form af tilflyttere til kommunen  

 ikke kun vedr. uerholdelige skatter men også vedr. andre skatter.
Det  

 er forhold, som Inkassokontoret ikke selv er herre over.
Inkassokontoret i Bogense Kommune arbejder fortsat  

 ihærdigt på at inddrive Kommunens udeståender, så  

 alle i kommunen er med til at betale et bidrag til den fælles  

 kommunekasse.
Det har de, der altid betaler rettidigt, vel også krav  

 på   og en forventning om." På grundlag af denne pressemeddelelse bragte  

 Område Avisen Nordfyn den 28. september 1999 en artikel under  

 overskriften "Bogense Kommunes inkassokontor får penge i  

 kassen". Heri hed det bl.a.:
 "- Det går rigtig godt med at inddrive kommunens  

 tilgodehavender, og det er derfor beklageligt, at bogenserne får et  

 andet indtryk, når de læser Bogense Ugeavis den 22. september  

 1999 signeret [K's initialer], skriver borgmester  Arne  Kruse i en  

 pressemeddelelse fredag og beder om Område Avisens hjælp til at  

 få bragt en berigtigelse.
Uerholdelige skatter De såkaldte uerholdelige skatter kan ikke  

 opgøres for det sidste år som journalisten skriver,  

 påpeger  Arne  Kruse.
Disse restancer har nemlig ikke tidligere  

 været registreret på restanceopgørelsen, hvilket ikke er  

 et udtryk for, at der ikke har været restancer på uerholdelige  

 skatter.
 Incassokontoret i Bogense Kommune arbejder fortsat  

 ihærdigt på at inddrive Kommunens udeståender, så  

 alle i kommunen er med til at betale et bidrag til den fælles  

 kommunekasse.
- Det har de, der altid betaler rettidigt, vel også  

 krav på   og en forventning om, slutter borgmester  Arne  Kruse sin  

 berigtigelse af de fejlagtige oplysninger om incassokontorets virke, der er  

 fremkommet i Bogense Ugeavis." I tilknytning til artiklen bragte bladet et billede af  

 borgmesteren, med følgende billedtekst:
"Det er ikke rigtige hvad Bogense Ugeavis skriver om  

 kommunens udeståender, siger  Arne  Kruse, borgmester i Bogense." Klageren har den 30. september 1999 over for Område  

 Avisen Nordfyn krævet følgende genmæle (af klageren  

 betegnet som en berigtigelse):
"BERIGTIGELSE Område Avisen har i sin udgave af 23. ds. i en  

 artikel "Bogense kommunes inkassokontor får penge i kassen" bl.a.  

 anført:
"Artikel i Bogense ugeavis om borgernes restancer er fuld  

 af fejl" "  skriver borgmester  Arne  Kruse og beder om  

 Område Avisens hjælp til at få bragt en berigtigelse" "  slutter borgmester  Arne  Kruse sin berigtigelse af de  

 fejlagtige oplysninger om incassokontorets virke, der er fremkommet i Bogense  

 Ugeavis".
 Borgmester  Arne  Kruse har over for mig henvist til  

 én af ham udsendt "Pressemeddelelse"s ordlyd og derudover oplyst, at  

 han IKKE har udtalt sig til Område Avisen.
 Område Avisens ovenfor anførte citater er  

 derfor frit opfundne, uden hjemmel og strafbare, fordi de kun har haft  

 ærekrænkende formål.
[K] Journalist (DJ)" Klageren har anført, at oplysningerne efter hans  

 opfattelse er krænkende og urigtige, og at han har krav på at  

 få bragt et genmæle (af klageren betegnet som en  

 berigtigelse).
 Klageren har videre anført, at bladet ikke har  

 besvaret hans anmodning om genmæle.
 Bladet har i en udtalelse anført, at klageren efter  

 bladets opfattelse ikke har krav på genmæle.
Bladet har videre anført, at bladet har modtaget en  

 pressemeddelelse fra Borgmesterkontoret.
Pressemeddelelsen er signeret af  

 borgmesteren og fremstår derfor som hans udtalelser, og  

 pressemeddelelsen er bragt i stort set uændret form.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet har ikke kompetence til at tage  

 stilling til, om en udtalelse er ærekrænkende.
 Pressenævnet finder, at de faktiske forhold,  

 hvorover der er klaget, ikke berettiger til genmæle.
 Afsagt den 3. november 1999.
