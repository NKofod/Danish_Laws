 I medfør af §§ 5 og 28 i lov nr. 98 af 12. marts 1980 om skibes sikkerhed  

 m.v. fastsættes:
Sikkerhedsrepræsentanter, sikkerhedsgrupper  

 og sikkerhedsudvalg § 1.  I skibe, hvor der - bortset fra skibsføreren og  

 skibsofficererne - til udførelse af skibstjeneste er ansat mellem 6 og 11  

 personer, skal skibsføreren anmode disse om iblandt sig at vælge en  

 sikkerhedsrepræsentant.
 Stk. 2.  I skibe, hvor der - bortset fra skibsføreren og  

 skibsofficererne - til udførelse af skibstjeneste er ansat 12 personer eller  

 mere, skal disse iblandt sig vælge en sikkerhedsrepræsentant for hvert  

 arbejdsområde (dæk, maskine, restauration). Er der i et arbejdsområde ansat  

 mindre end 3 personer, kan de pågældende beslutte at vælge en  

 sikkerhedsrepræsentant i fællesskab med de ansatte i et andet område.
 Stk. 3.  Hvor der til holddrift er ansat flere  

 skiftehold, finder reglerne i stk. 1 og stk. 2 anvendelse på hvert  

 skiftehold.
 Stk. 4.  Sikkerhedsrepræsentanten repræsenterer dem, der  

 har valgt ham, i spørgsmål om de ansattes sikkerhed og sundhed i arbejdet.
 Stk. 5.  Senest 8 dage efter valget af en  

 sikkerhedsrepræsentant skal skibsføreren underrettes om valget.
 § 2.  I de i § 1, stk. 1, nævnte skibe udpeger  

 skibsføreren en officer, som sammen med sikkerhedsrepræsentanten udgør  

 skibets sikkerhedsgruppe.
Stk. 2.  I de i § 1, stk. 2, nævnte skibe udpeger  

 skibsføreren for hvert arbejdsområde, der har valgt sin egen  

 sikkerhedsrepræsentant, en officer fra det pågældende arbejdsområde.
Den  

 pågældende udgør sammen med sikkerhedsrepræsentanten arbejdsområdets  

 sikkerhedsgruppe.
 Stk. 3.  I skibe med holddrift finder reglerne i stk. 1  

 og stk. 2 anvendelse på hvert skiftehold.
§ 3.  Sikkerhedsgruppen eller sikkerhedsgrupperne i  

 skibe med flere end en gruppe danner sammen med skibsføreren et  

 sikkerhedsudvalg.
Skibsføreren er formand for udvalget.
Stk. 2.  I skibe med holddrift, hvor der er mere end 3  

 sikkerhedsgrupper, dannes et sikkerhedsudvalg dog ved, at  

 sikkerhedsrepræsentanterne imellem sig vælger 3 medlemmer og de udpegede  

 officerer imellem sig vælger 3 medlemmer til udvalget.
Som formand indtræder  

 en af skibsførerne eller en ansvarlig repræsentant for rederen.
 Stk. 3.  Udvalget kan, når der er enighed herom,  

 supplere sig med andre besætningsmedlemmer.
 § 4.  Skibsføreren skal sørge for, at de ansatte og  

 rederiet er gjort bekendt med, hvem der er medlem af sikkerhedsgrupper og  

 sikkerhedsudvalg.
§ 5.  I skibe, hvor der i henhold til §§ 1 og 2 ikke  

 skal oprettes en sikkerhedsorganisation, skal skibsføreren drage omsorg for,  

 at de ansatte instrueres i forhold vedrørende arbejdets sikkerhedsmæssige og  

 sundhedsmæssige forsvarlige tilrettelæggelse.
Han skal drage omsorg for, at  

 de ansatte overholder de trufne foranstaltninger, og at de bruger påbudte  

 personlige beskyttelsesmidler.
Opgaver, pligter og rettigheder § 6.  Sikkerhedsrepræsentanten skal bestræbe sig på at  

 udøve sit hverv på en sådan måde, at det volder mindst mulig afbrydelse i  

 eget eller andres normale arbejde.
 Stk. 2.  Sikkerhedsrepræsentanten er beskyttet mod  

 afskedigelse eller anden forringelse af sine forhold på samme måde som  

 tillidsmænd inden for vedkommende eller tilsvarende faglige område.
§ 7.  Sikkerhedsgruppen skal virke for et godt  

 samarbejde om bord om sikkerheds- og sundhedsmæssige spørgsmål.
Den skal  

 samarbejde med den, der leder arbejdet inden for det pågældende  

 arbejdsområde, om at løse spørgsmål om de ansattes sikkerhed og sundhed under  

 arbejdet.
Stk. 2.  Sikkerhedsgruppen og den, der leder arbejdet,  

 skal være opmærksomme på, at værktøj, redskaber og tekniske hjælpemidler  

 vedrørende arbejdsprocesserne er i forsvarlig stand, og at de trufne  

 sikkerhedsforanstaltninger er forsvarlige.
De skal være opmærksomme på, om  

 forholdene om bord og de arbejdsprocesser, som udføres, i øvrigt kan frembyde  

 fare, og om der gives de ansatte den fornødne instruktion.
§ 8.  Sikkerhedsgruppen og den, der leder arbejdet,  

 skal påse, at eventuelle fejl ved det i § 7, stk. 2 omtalte værktøj m.v.  

 bliver rettet, og at risici ved de i § 7, stk. 2 nævnte arbejdsprocesser og  

 forholdene i øvrigt imødegås.
Såfremt fejlene ikke rettes på stedet, eller  

 risikoen ikke imødegås på stedet, skal forholdet indberettes til  

 skibsføreren.
Stk. 2.  Hvor der ikke er tid til at underrette  

 skibsføreren, og sikkerhedsgruppen skønner, der er en overhængende betydelig  

 fare for besætningens sikkerhed og sundhed, som den ikke selv kan afværge,  

 kan gruppen standse arbejdet eller arbejdsprocessen i det omfang, det er  

 nødvendigt for at afværge faren.
Sikkerhedsgruppen skal omgående melde  

 standsningen til skibsføreren og afgive forklaring om, hvorfor den var  

 nødvendig.
 Stk. 3.  Er et af sikkerhedsgruppens medlemmer, i  

 tilfælde som nævnt i stk. 2, ikke om bord, kan de ombordværende medlemmer  

 handle på gruppens vegne.
§ 9.  Sikkerhedsgruppen skal sammen med den, der leder  

 arbejdet, sørge for, at de ansatte overholder de bestemmelser, som er fastsat  

 for at beskytte dem under arbejdet, og at de bruger påbudte personlige  

 beskyttelsesmidler.
De skal herudover søge at påvirke den enkelte til en  

 adfærd, der fremmer egen og andres sikkerhed.
 § 10.  Sikkerhedsgruppen skal tages med på råd af  

 skibsføreren og arbejdslederen i spørgsmål om de ansattes sikkerhed og  

 sundhed og skal underrettes om eventuelle konstaterede fejl og mangler, og  

 hvilke foranstaltninger der er truffet.
§ 11.  Sikkerhedsudvalget skal planlægge og lede  

 sikkerhedsarbejdet og være rådgiver for de ansatte og rederi ved løsning af  

 sikkerheds- og sundhedsmæssige problemer.
Udvalget skal føre kontrol med  

 sikkerheden om bord og sørge for, at de ansatte orienteres og vejledes om  

 sikkerhedsarbejdet.
 Stk. 2.  Udvalget skal nøje undersøge årsagerne til  

 ulykkestilfælde og sundhedsskader og tilløb hertil og skal søge at gennemføre  

 sikkerhedsforanstaltninger, der kan hindre gentagelse.
 Stk. 3.  Udvalget skal holde sig orienteret om de  

 gældende sikkerhedsbestemmelser og være opmærksom på, at der gives de ansatte  

 den fornødne instruktion, og at der føres en stadig kontrol med overholdelse  

 af sikkerhedsforskrifter.
 § 12.  Sikkerhedsudvalget skal holde møder  

 regelmæssigt, dog mindst 8 gange om året, og skal holde ekstraordinære møder,  

 når der indtræffer alvorlige ulykker, alvorlige tilfælde af forgiftninger  

 eller andre sundhedsskader eller alvorlige hændelser, der kunne have medført  

 ulykker eller sundhedsskade.
Stk. 2.  Der skal udarbejdes referat af møderne.  

 Referatet skal udleveres til udvalgets medlemmer, gøres tilgængeligt for  

 samtlige ombordværende samt fremsendes til rederiet.
Søfartsstyrelsen skal  

 efter anmodning gøres bekendt med referaterne.
Almindelige bestemmelser § 13.  Søfartsstyrelsen kan for skibe af særlig  

 konstruktion, for boreplatforme og i øvrigt under særlige omstændigheder  

 tillade afvigelser fra bekendtgørelsens regler.
Sådanne afvigelser skal,  

 såvidt det er muligt, tilgodese sikkerhedsarbejdet om bord på tilsvarende  

 måde som foreskrevet i bekendtgørelsen.
§ 14.  Med bøde eller hæfte straffes den skibsfører,  

 der a. undlader at iværksætte valg af sikkerhedsrepræsentanter i  

 overensstemmelse med § 1, b. undlader at lade afholde møder i sikkerhedsudvalget i overensstemmelse  

 med § 12 eller c. undlader at drage omsorg for, at de ansatte instrueres i forhold  

 vedrørende arbejdets sikkerhedsmæssige og sundhedsmæssige forsvarlige  

 tilrettelæggelse.
 § 15.  Bekendtgørelsen træder i kraft den 1. april  

 1988.
 Stk. 2.  Samtidig ophæves bekendtgørelse nr. 612 af 23.  

 september 1987 om sikkerhedsarbejde i skibe.
