Klage  

 over manglende behandling af forhøjet blodsukker hos patient med psykisk  

 lidelse Nævnet fandt ikke grundlag for at kritisere de  

 involverede læger.
Det var nævnets opfattelse, at et fasteblodsukker på 8,7  

 mmol/l ikke nødvendigvis kræver udredning i den akutte fase i forbindelse med  

 en alkoholabstinenstilstand.
Nævnet fandt dog, at det havde været  

 hensigtsmæssigt, om det inden udskrivelsen var blevet sikret, at der ville  

 blive fulgt op på det forhøjede fasteblodsukker, for eksempel ved at gentage  

 undersøgelsen før udskrivning, ved at henvise patienten til relevant  

 medicinsk  

 afdeling eller ved i udskrivningsbrevet at anføre det pågældende  

 laboratoriesvar, således at egen læge på et senere tidspunkt kunne gennemføre  

 relevant opfølgning.
