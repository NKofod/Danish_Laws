Et selskab, der udgav en avis, havde udlejet en del af sin ejendom til  

 et af tidligere medarbejdere stiftet selskab, således at selskaberne i  

 henhold til aftale indgik i en driftsøkonomisk enhed.
De erhvervsmæssigt  

 anvendte lokaler - egne og udlejede - oversteg 300 m2, jf. afskrivningslovens  

 § 20, og denne bestemmelse udelukkede derfor ikke afskrivningsadgang.
Også  

 lokaler, som udlejerselskabet selv benyttede til ikke selvstændigt  

 afskrivningsberettiget formål blev anset for accessoriske til de  

 afskrivningsberettigede lokaler, der delvist var udlejet, idet man ikke  

 tillagde de formelle ejerforhold afgørende betydning.
Aktieselskabet A Avis klagede for skatteårene 1984/85-1988/89 inkl. over,  

 at amtsligningsrådet havde reduceret selskabets fradrag for  

 bygningsafskrivninger på en ejendom.
De enkelte forhøjelsesbeløb udgjorde for  

 de nævnte skatteår henholdsvis 115.054 kr., 116.137 kr., 124.080 kr., 130.240  

 kr. og 126.227 kr.
Af de tilvejebragte oplysninger fremgik, at det klagende selskab i  

 begyndelsen af 1980'erne havde haft en egenkapital tæt på 0, hvorfor man  

 havde overvejet at lukke den avis, som selskabet producerede.
Primo marts  

 1981 havde imidlertid 15 af selskabets tidligere medarbejdere dannet deres  

 eget selskab, B A/S.
Medarbejdernes selskab havde lejet sig ind i det  

 klagende selskabs ejendom.
Der var i den forbindelse indgået en kontrakt med  

 månedlige betalinger vedrørende leje, administration og løn til de ansatte i  

 medarbejdernes selskab.
Medarbejdernes selskab havde også anskaffet en del  

 udstyr på leasing, bl.a. en trykkerimaskine.
Medio marts 1981 var de  

 tidligere medarbejdere herefter begyndt at arbejde i bygningen med at montere  

 og trykke den af det klagende selskab tidligere udgivne avis.
Det klagende  

 selskab anvendte dog fortsat selv en del af ejendommens lokaler til brug for  

 avisproduktionen.
Ejendommens samlede etageareal udgjorde i alt 2.098 m2, fordelt på i alt 4  

 bygningsafsnit.
De lokaler, der anvendtes til afskrivningsberettigede formål  

 af selskabet selv, samt udlejede afskrivningsberettigede og dertil knyttede  

 accessoriske lokaler udgjorde i alt 700 m2, svarende til 33,4% af det samlede  

 etageareal.
Heraf udgjorde de udlejede afskrivningsberettigede lokaler 11,2%  

 og de hertil knyttede accessoriske bygninger 11,7%, medens det klagende  

 selskabs egne lokaler, anvendt til afskrivningsberettigede formål, udgjorde  

 10,4%.
Amtsligningsrådet havde herefter ansat den afskrivningsberettigede del af  

 ejendommen til 35%. Amtsligningsrådet havde i den forbindelse oplyst, at  

 selskabet hidtil havde afskrevet fuldt ud på hele bygningen, også efter, at  

 en væsentlig del af de afskrivningsberettigede lokaler var blevet udlejet til  

 en anden virksomhed (det af medarbejderne stiftede selskab). Rådet havde  

 videre anført, at det i henhold til afskrivningslovens § 18, stk. 1, var en  

 betingelse for at anse lokaler for accessoriske, at de tjente til driften af  

 den virksomhed, hvortil den afskrivningsberettigede bygning anvendtes.
Uanset  

 de særlige omstændigheder - herunder det tætte indbyrdes og kontraktligt  

 aftalte samarbejde mellem det af medarbejderne stiftede selskab og det  

 klagende selskab - var det efter amtsligningsrådets opfattelse afgørende, at  

 der var tale om 2 selvstændige juridiske enheder, der udover de kontraktligt  

 indgåede aftaler selvstændigt kunne træffe beslutninger.
På grundlag af dette  

 fandt amtsligningsrådet, at de af det klagende selskab selv benyttede kontor-  

 og mødelokaler m.v. ikke kunne afskrives som accessorium til de af  

 medarbejdernes selskab benyttede, afskrivningsberettigede lokaler.
For Landsskatteretten nedlagde det klagende selskabs revisor påstand om,  

 at den af amtsligningsrådet foretagne begrænsning i selskabets afskrivninger  

 var ulovmedholdelig.
Det blev gjort gældende, at de af det klagende selskab  

 benyttede kontorlokaler m.v. måtte være afskrivningsberettigede i medfør af  

 afskrivningslovens § 18, stk. 1, litra c, som accessoriske lokaler.
Der  

 henvistes til, at bygningerne blev anvendt til nøjagtig samme formål, som før  

 medarbejdernes selskab lejede sig ind i ejendommen, hvorfor ejendommen i det  

 hele fungerede som en driftsøkonomisk enhed.
De udlejede lokaler tjente  

 derfor reelt fortsat driften af det klagende selskabs virksomhed, og  

 bygningen var udsat for samme slid som før, fordi trykkerimaskinen, der var  

 af ældre dato, fik hele bygningen til at ryste under trykningen.
Landsskatteretten bemærkede, at det erhvervsmæssigt anvendte antal  

 etagemeter i ejendommen var på 700 m2, og således oversteg det i  

 afskrivningslovens § 20 fastsatte krav på 300 m2. Retten fandt derfor ikke,  

 at denne bestemmelse selvstændigt kunne medføre en begrænsning i  

 afskrivningsadgangen på selskabets ejendom.
Retten fandt videre, at de dele  

 af ejendommen, som det klagende selskab selv benyttede til et ikke  

 selvstændigt afskrivningsberettiget formål (bl.a. til kontor- og  

 mødelokaler), måtte anses for accessoriske til de afskrivningsberettigede  

 lokaler, som delvis udlejedes til det af medarbejderne stiftede selskab.
De  

 formelle ejerforhold fandtes i den forbindelse ikke at kunne tillægges  

 afgørende betydning.
Retten fandt det derfor - med Told- og Skattestyrelsens  

 tiltrædelse - godtgjort, at der forelå en driftsøkonomisk enhed.
I den  

 forbindelse henvistes til det om trykkeriets placering som en integreret del  

 af selve avisproduktionen anførte, og til, at det ikke var alle selvstændigt  

 afskrivningsberettigede lokaler, som det klagende selskab havde udlejet til  

 det af medarbejderne stiftede selskab.
Den af selskabet begærede  

 afskrivningsadgang fandtes derfor at kunne indrømmes, således at selskabets  

 påstand blev taget til følge.
 LV 1990, G 6.1.2.
