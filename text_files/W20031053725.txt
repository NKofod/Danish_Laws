Klage  

 over manglende CT-scanning ved hovedpine (aneurisme i hjernen) Nævnet fandt ikke grundlag for at kritisere vagtlæge A,  

 idet vagtlægen foretog relevant undersøgelse, hvorunder det blandt andet blev  

 konstateret, at der ikke var neurologisk abnorme fund, det vil sige ingen  

 tegn  

 på påvirkning af nervebaner og hjerne.
 Nævnet fandt endvidere ikke grundlag for at kritisere  

 vagtlæge B, idet det af tidligere notater i lægevagten fremgik, at patienten  

 havde haft hovedpine i kortere tidsperioder med undersøgelse blandt andet på  

 hospital.
 Nævnet fandt dernæst, at der ikke var grundlag for at  

 kritisere den reservelæge der undersøgte patienten den 25. november 2001,  

 idet  

 reservelægen gennemførte en relevant undersøgelse, og idet der blev fundet  

 normale forhold ved den neurologiske undersøgelse, og idet patienten ikke  

 havde  

 haft akut indsættende nakkehovedpine, som er et typisk symptom på blødning  

 fra  

 en udposning på en af hjernens pulsårer.
Nævnet fandt endelig, at der ikke var grundlag for at  

 kritisere de læger, der behandlede patienten den 28. november 2001, idet akut  

 opstået, vedvarende hovedpine ledsaget af kvalme, opkastninger og  

 føleforstyrrelser hos en tidligere rask person korrekt førte til videregående  

 neuromedicinsk undersøgelse.
De pågældende læger handlede relevant ved deres  

 registrering af patientens symptomer og efterfølgende henvisninger til  

 neuromedicinsk vurdering, hvilket førte til den korrekte diagnose og  

 efterfølgende neurokirurgisk indgreb.
