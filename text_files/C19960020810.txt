(Til samtlige kommunalbestyrelser og amtsråd m.fl.) I henhold til § 16, stk. 1-2, i lov om offentlig sygesikring yder  

 bopælskommunen en formueafhængig begravelseshjælp, jf.
Sundhedsministeriets  

 lovbekendtgørelse nr. 77 af 31. januar 1994.
Ifølge sygesikringslovens § 28, stk. 1, reguleres begravelseshjælp og  

 formuegrænser een gang årligt med den af Finansministeriet fastsatte  

 satsreguleringsprocent, og afrundes herefter til det nærmeste med 50 delelige  

 beløb.
For finansåret 1997 er satsreguleringsprocenten ekstraordinært fastsat  

 ved lov til 1,0 pct., jf. lov nr. 989 af 26. november 1996 om ændring af lov  

 om en satsreguleringsprocent.
Under henvisning hertil skal  

 Sundhedsministeriet meddele, at formuegrænser og satser for begravelseshjælp  

 pr. 1. januar 1997 udgør følgende beløb:
 Begravelseshjælpen nedsættes krone for krone med det beløb afdødes formue  

 overstiger ovennævnte formuegrænser, således at hjælpen helt bortfalder ved  

 formuer over henholdsvis 17.650.- kr. og 28.650.- kr.
 Personer, der er født før den 1. april 1957, modtager dog altid mindst  

 1.050 kr., jf. sygesikringslovens § 16, stk. 2. Dette beløb reguleres ikke.
 Med virkning fra 1. januar 1997 bortfalder de senest meddelte beløb om  

 regulering af begravelseshjælp efter sygesikringsloven, jf.  

 Sundhedsministeriets cirkulæreskrivelse af 22. november 1995.
Sundhedsministeriet, den 4. december  

 1996 P.M.V.
 E.B.
