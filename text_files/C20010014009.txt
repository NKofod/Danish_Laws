Cirkulære om genoptagelse af  

 ejendomsvurderinger i  

 anledning af et skyldråds eller Landsskatterettens kendelse1) 1. Indledning Der er indsat en ny bestemmelse som § 41 A i  

 vurderingsloven, jf. § 1, nr. 27, i lov nr. 483 af 7. juni 2001 om  

 ændring af vurderingsloven og andre skattelove (Justering af  

 vurderingsorganisationen m. v.). Bestemmelsen trådte i kraft den 9.  

 juni 2001.
 Efter den nye bestemmelse kan told- og skatteforvaltningen  

 bemyndige et vurderingsråd til at genoptage ejendomsvurderinger, der er  

 blevet gennemført, medens en ældre vurdering vedrørende  

 den pågældende ejendom har været under behandling i  

 skyldrådet eller Landsskatteretten, i det omfang skyldrådets  

 eller Landsskatterettens kendelse giver anledning til at ændre de nyere  

 vurderinger.
2. Bestemmelsens anvendelsesområde Den nye bestemmelse er begrænset til at angå  

 ændringer, der følger umiddelbart af en afgørelse, som et  

 skyldråd eller Landsskatteretten har truffet.
Som vejledende  

 udgangspunkt kan anføres, at en afgørelse, som kommer til at  

 give sig udslag i vurderingsrådets fremtidige ansættelser, kan  

 føre til genoptagelse af de vurderinger, der er blevet  

 gennemført, medens klagebehandlingen har stået på.
Genoptagelsesadgangen efter § 41 A omfatter kun  

 vurderinger af den ejendom, som skyldråds- eller  

 landsskatteretskendelsen vedrører.
Skønnes en kendelse af burde  

 føre til ændring af vurderingen af andre ejendomme, må de  

 pågældende ansættelser optages til revision ved den  

 tilsynsførende told- og skatteregions foranstaltning.
Vurderingsrådet kan ikke bemyndiges til at genoptage  

 vurderinger, der er ældre end den vurdering, som skyldrådet eller  

 Landsskatteretten har påkendt.
Såfremt der undtagelsesvis er  

 grundlag for at ændre ældre vurderinger, skal dette ske ved, at  

 de pågældende ansættelser optages til revision.
3. Den formelle fremgangsmåde Bemyndigelsen til at genoptage vurderinger efter § 41  

 A udstedes af den told- og skatteregion, der fører tilsyn med  

 ejendomsvurderingen i skyldkredsen, jf. § 2 i Skatteministeriets  

 bekendtgørelse nr. 1072 af 5. december 2000 om vurdering af landets  

 faste ejendomme.
Den tilsynsførende told- og skatteregion skal i  

 bemyndigelsen til vurderingsrådet specificere, hvilke ansættelser  

 skyldrådets eller Landsskatterettens afgørelse giver anledning  

 til at ændre.
 Den tilsynsførende told- og skatteregion kan  

 udstede en bemyndigelse af egen drift eller efter anmodning fra et  

 vurderingsråd eller et skyldråd.
Told- og Skattestyrelsen, den 19. juli  

 2001 Ole Kjær /Olaf Eisenhardt 1)   I Told- og  

 Skattestyrelsens egen interne nummerrække har cirkulæret nr.  

 2001-24.
