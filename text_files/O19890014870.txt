Resumé  


  

 A, der siden 1974 havde været ansat i EF med bopæl i Bruxelles, klagede  

 over Landsskatterettens stadfæstelse af et skatteråds afgørelse om, at han  

 skulle betale bunden opsparing.
A bestred ikke, at han var  

 indkomstskattepligtig  

 her i landet i henhold til kildeskattelovens § 1, nr. 1, sammenholdt med art.  

 14 i den til "Traktat om oprettelse af et fælles råd og en fælles  

 kommission for EF" hørende protokol om EF's privilegier og immuniteter;  

 denne artikel vedrører imidlertid kun indkomstskat, formueskat og arveafgift.
Skatterådets fastholdelse af beregningsgrundlaget for den  

 opkrævede bundne opsparing påklagedes til Landsskatteretten, der imidlertid  

 videresendte den til ligningskommissionen som en klage over selve  

 opsparingspligten.
Ligningskommissionen meddelte A, at kommissionen fastholdt  

 hans skatteansættelse uændret.
Da A herefter anførte, at hans klage alene  

 vedrørte det forhold, at han var blevet pålagt byrder, udover hvad art. 14 i  

 1965-protokollen berettigede til, meddelte ligningskommissionen ham, at  

 kommissionen ikke havde bemyndigelse til at træffe afgørelse vedrørende  

 opsparingspligten  

 og dennes retsgrundlag.
Denne afgørelse indbragte A for Landsskatteretten,  

 som  

 stadfæstede skatterådets afgørelse.
Ombudsmanden fandt, at det havde været med urette, at  

 Landsskatteretten, da denne fik sagen forelagt første gang, havde henvist den  

 til behandling ved ligningskommissionen efter reglerne om klage over  

 indkomstansættelser.
Ombudsmanden anførte, at Landsskatteretten i den  

 indklagede kendelse alene havde taget stilling til det spørgsmål, A havde  

 rejst  

 om, hvorledes § 1 i lov om bunden opsparing retteligt skulle fortolkes, og  

 anførte, at Landsskatterettens fortolkning vedrørende dette spørgsmål ikke  

 forekom ham helt utvivlsom.
Ombudsmanden fandt dog ikke anledning til at gå  

 ind  

 i en nærmere vurdering heraf, men henstillede til Landsskatteretten at  

 genoptage  

 sagen, idet han fandt, at Landsskatteretten i kendelsen burde have taget  

 stilling til, om bunden opsparing kan anses som "beskatning" efter  

 art. 14 i den forannævnte traktat.
Ombudsmanden henviste klageren til, såfremt Landsskatteretten  

 herefter traf en afgørelse, som klageren ikke var enig i, at indbringe  

 Landsskatterettens afgørelse for domstolene inden 6 måneder efter kendelsens  

 afsigelse.
Ombudsmanden anførte herved, at ombudsmandsembedet efter hans  

 opfattelse  

 i almindelighed må anses for et mindre egnet forum for afklaring af  

 tvivlsspørgsmål om rækkevidden af EF-retlige regler, fordi det alene er  

 domstolene, som kan forelægge sådanne spørgsmål for EF-Domstolen til  

 præjudiciel afgørelse. (J. nr. 1989-621-223).
 EF-ansats pligt til at betale bunden opsparing.
 A klagede over, at  

 Landsskatteretten i en kendelse stadfæstede et skatteråds afgørelse om, at  

 han  

 var pligtig at betale bunden opsparing i henhold til lov nr. 137 af 6. april  

 1985.
 Det fremgik af sagen, at A  

 siden 1974 havde været ansat i EF's tjeneste i Bruxelles, og at han havde  

 bopæl  

 dér.
 A bestred under sagen, at han  

 var omfattet af lov nr. 137 af 6. april 1985 om bunden opsparing, hvorimod  

 det  

 under sagen var ubestridt, at han var indkomstskattepligtig her i landet i  

 henhold til kildeskattelovens § 1, nr. 1, sammenholdt med art. 14 i den til  

 "Traktat om oprettelse af et fælles råd og en fælles kommission for  

 EF" hørende protokol fra 1965 om EF's privilegier og immuniteter.
 Efter § 1 i lov om bunden  

 opsparing gælder denne lov alene for personer, som ved udløbet af  

 indkomståret  

 1984 var fuldt skattepligtige efter kildeskattelovens § 1.
 Efter kildeskattelovens § 1,  

 nr 1, omfatter skattepligten personer, der har bopæl her i landet.
 Efter art. 14 i den  

 ovennævnte protokol skal ansatte i Fællesskaberne, som på grund af deres  

 ansættelse  

 har taget ophold på en anden medlemsstats område med hensyn til beskatning af  

 indkomst og formue, arveafgift og anvendelse af overenskomster om  

 dobbeltbeskatning betragtes, som om de havde bevaret deres tidligere bopæl,  

 forudsat at denne var beliggende i en medlemsstat.
 A klagede første gang over,  

 at han var pålagt at betale bunden opsparing, i skrivelse af 3. oktober 1985  

 til et amtsskatteinspektorat, idet han henviste til, at bunden opsparing ikke  

 kunne sidestilles med skat, og at hans skattepligt her i landet, hvor han  

 ikke  

 havde bopæl, ikke var baseret på kildeskattelovens § 1, men derimod på  

 1965-protokollens art. 14, som imidlertid kun vedrører indkomstskat,  

 formueskat og arveafgift.
Efter en brevveksling mellem  

 A og sekretariatet for et skatteråd meddelte skatterådet ham, at  

 beregningsgrundlaget  

 for den opkrævede bundne opsparing fastholdtes, hvilket han kunne klage over  

 til Landsskatteretten.
A blev samtidig vejledt om, at en eventuel klage over,  

 at han fortsat ansås for fuldt skattepligtig efter kildeskattelovens § 1,  

 skulle indsendes til X kommunes ligningsmyndighed.
 Efter at A havde indbragt  

 skatterådets afgørelse for Landsskatteretten, som han anmodede om at tage  

 stilling  

 til hans indsigelse om, at der manglede det fornødne retsgrundlag for at  

 kunne  

 pålægge ham pligt til at betale bunden opsparing, meddelte Landsskatteretten  

 ham, at retten havde videresendt hans klage til ligningskommissionen, da  

 retten ikke fandt, at der forelå en klage over beregningen af den bundne  

 opsparing, men derimod en klage over, at A var anset for at være  

 opsparingspligtig.  

 Landskatteretten anførte i den forbindelse, "... og da klager over  

 indkomstansættelsen pr. 1984 (herunder skattepligtsspørgsmålet), som danner  

 grundlag for beregningen af den bundne opsparing, følger  

 skattestyrelseslovens  

 almindelige regler om klager over indkomstansættelsen, har man dags dato  

 videresendt (A's) brev til Ligningskommissionen i (X) Kommune".
Efter en brevveksling imellem  

 A og skattemyndighederne i en kommune meddelte skattevæsenet ham, at hans  

 klage  

 over skatteansættelsen for indkomståret 1984 havde været behandlet i  

 ligningskommissionen,  

 som havde fastholdt hans skatteansættelse uændret.
Der henvistes samtidig til  

 cirkulære nr. 137 af 20. juni 1973 om kildeskatteloven, hvorefter personer  

 ansatte i EF betragtes som havende bevaret deres bopæl i Danmark, hvorfor  

 ligningskommissionen havde anset A for skattepligtig efter kildeskattelovens  

 § 1, stk. 1.
 I en skrivelse til  

 ligningskommissionen anførte A, at kommissionen havde behandlet en klage, som  

 han ikke havde fremsat, idet hans klage alene gik på, at skattemyndighederne  

 havde pålagt ham byrder, udover hvad art. 14 i 1965-konventionen berettigede  

 til.
Denne henvendelse blev  

 besvaret af skattevæsenet i X kommune, som var tiltrådt af  

 ligningskommissionen,  

 og hvori bl.a. redegjordes for, at man ikke havde været helt enig i  

 Landsskatterettens  

 henvisning af A's klage til ligningskommissionen, men at man havde været nødt  

 til at behandle sagen som anvist af Landsskatteretten.
Der redegjordes  

 samtidig  

 for grundlaget for ligningskommissionens afgørelse, herunder at denne ikke  

 havde bemyndigelse til at træffe afgørelse, for så vidt angår den bundne  

 opsparing  

 samt retsgrundlaget herfor.
Endelig henvistes til, at yderligere behandling  

 af  

 sagen måtte foregå i Skatterådet.
 A indbragte  

 ligningskommissionens afgørelse for skatterådet, som stadfæstede  

 ligningskommissionens afgørelse med bemærkning om, at også skatterådet fandt  

 ham fuldt skattepligtig til Danmark med kildeskattelovens § 1 som  

 hjemmelsgrundlag.
 Denne afgørelse indbragte A  

 for Landsskatteretten, som efter en korrespondance med  

 Statsskattedirektoratet  

 stadfæstede afgørelsen, hvis præmisser er sålydende:
"Da klageren ifølge  

 artikel 14 i den til "Traktat om oprettelse af et fælles råd og en  

 fælles  

 kommission for EF" hørende protokol om EFs privilegier og immuniteter  

 betragtes, som om han har bevaret sin tidligere bopæl i Danmark, finder  

 Landsskatteretten, at klageren fortsat må anses for fuldt skattepligtig til  

 Danmark  

 i medfør af kildeskattelovens § 1, nr. 1, jf. cirkulære nr. 137 af 20. juni  

 1973 om kildeskatteloven.
Da klageren således ved udløbet af indkomståret  

 1984 var fuldt skattepligtig efter kildeskattelovens § 1, finder  

 Landsskatteretten,  

 at det er med rette, at klageren er anset for pligtig at indbetale bunden  

 opsparing." A anførte i sin klage til  

 mig, at der i kendelsen ikke reelt var taget stilling til det af ham  

 påberåbte  

 manglende retsgrundlag.
 Landsskatteretten henholdt  

 sig i en udtalelse til mig til sin kendelse og den deri angivne begrundelse.
 A fremsendte til min  

 orientering en udtalelse fra hans advokat om sagen, ligesom han anmodede mig  

 om at foranledige indhentet en præjudiciel afgørelse fra Europa-domstolen.
 I en skrivelse til A udtalte  

 jeg følgende:
"1. § 7, 1. pkt., i lov  

 om bunden opsparing bestemmer, at klage over beregning af bunden opsparing  

 indgives til Skatterådet.
For klagen gælder efter § 7, 2. pkt., i øvrigt  

 samme  

 regler som for klage over indkomstansættelser.
 Lovmotiverne til § 7, jf.  

 Folketingstidende 1984-85, tillæg A, sp. 4198, tyder på, at der med § 7, 2.  

 pkt., primært er tænkt på klager over størrelsen og opgørelsen af den  

 skattepligtige indkomst for 1984, som danner grundlag for beregningen, idet  

 det nævnes, at sådanne klager følger skattestyrelseslovens almindelige regler  

 om klager over indkomstansættelsen.
 Da De ikke har klaget over  

 Deres indkomstansættelse for 1984, men alene over, at skattemyndighederne  

 ikke  

 har den fornødne hjemmel til at pålægge Dem at betale bunden opsparing,  

 finder  

 jeg, at det har været med urette, at Landsskatteretten, da denne fik sagen  

 forelagt første gang, har henvist den til behandling ved ligningskommissionen  

 efter reglerne om klage over indkomstansættelser.
 2. Af den ovenfor refererede  

 korrespondance mellem Dem og skattemyndighederne fremgår, at De til støtte  

 for Deres standpunkt har gjort gældende,  

  

 dels  

  

 at den af  

 skattemyndighederne anlagte fortolkning af § 1 i lov om bunden opsparing er  

 urigtig,  

  

 dels  

  

 at art. 14 i 1965-protokollen om EF's privilegier og  

 immuniteter er til hinder for, at medlemsstaterne kan pålægge EF-ansatte  

 byrder  

 af ikke-skattemæssig karakter, idet De i den forbindelse har gjort gældende,  

 at bunden opsparing ikke kan sidestilles med en skattemæssig forpligtelse.
I den indklagede kendelse er  

 alene taget stilling til det af Dem rejste spørgsmål om, hvorledes § 1 i lov  

 om  

 bunden opsparing rettelig skal fortolkes.
Den af Landsskatteretten anlagte  

 fortolkning vedrørende dette spørgsmål forekommer mig ikke helt utvivlsom.  

 Jeg har dog ikke fundet anledning til at gå ind i en nærmere vurdering heraf,  

 da jeg samtidig hermed har henstillet til Landsskatteretten at genoptage  

 sagen, idet jeg finder, at Landsskatteretten i kendelsen burde have taget  

 stilling til, om bunden opsparing kan anses som "beskatning" efter  

 art. 14 i ovennævnte traktat.
