Kriminalforsorgens anstalter og arrestinspektørerne I Justitsministeriet, Direktoratet for Kriminalforsorgens Indstilling af  

 maj 1992 om ændring af statistik vedrørende indsatte og klienter er der  

 forslået en række ændringer i undvigelsesstatistikken.
 På baggrund af indstillingen samt direktoratets senere overvejelser i  

 sagen, er det besluttet med virkning fra den 1. januar 1995 at ændre  

 undvigelsesstatistikken.
 Ændringerne, som har til formål at gøre statistikken mere brugervenlig og  

 overskuelig, drejer sig om følgende forhold:
 For de lukkede anstalter og arresthusene indføres to typer af undvigelser:  

 a) undvigelse over muren og b) andre undvigelser.
 For de åbne anstalter indføres en type, der kaldes bortgange.
Endvidere ændres indberetningsperioden, således at indberetningsperioden  

 fra den 1. januar 1995 er en kalendermåned.
Indberetningerne skal indsendes  

 til direktoratets statistikenhed senest 2. hverdag efter månedens afslutning.
 Der vedlægges et antal eksemplarer af den nye indberetningsblanket samt  

 vejledning i brugen af blanketten.
 Yderligere eksemplarer af blanketten vil fra den 15. februar 1995 kunne  

 rekvireres fra Statsfængslet i Nyborg ved angivelse af blanket DFK 126.
 Samtidig ophæves Justitsministeriet, Direktoratet for Kriminalforsorgens  

 cirkulære af 30. marts 1976 om kvartalsvis indberetning til direktoratet om  

 undvigelse, bortgang og forsøg herpå.
 E.B.
