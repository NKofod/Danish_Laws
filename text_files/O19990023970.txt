 Resumé  



  

 KRIM klagede på vegne af en vicepolitikommissær over at Justitsministeriet  

 havde truffet afgørelse om at afskedige ham efter tjenestemandslovens § 28,  

 2.  

 pkt.
 Polititjenestemanden var ved Vestre Landsret  

 idømt 3 dagbøder a 100 kr. for tyveri ved i  

 et supermarked at have stjålet en barberskraber til en værdi af 39,95 kr.
I forbindelse med spørgsmålet om hvorvidt disciplinærstraffen  

 havde været for hård i forhold til forseelsens grovhed, udtalte ombudsmanden  

 at  

 fastsættelsen af disciplinærsanktioner efter tjenestemandslovens § 24 og  

 strafudmåling efter straffeloven principielt beror på forskellige  

 synspunkter.  

 Sanktioner efter tjenestemandslovens § 24 besluttes i forhold til tjenstlige  

 forseelser og ikke i forhold til strafbare handlinger.
Straffastsættelsen kan  

 imidlertid indgå som ét blandt flere elementer der kan inddrages i  

 vurderingen  

 af den tjenstlige forseelses grovhed.
 Ombudsmanden udtalte endvidere at det som anført af  

 Rigspolitichefen og Justitsministeriet måtte tages i betragtning at en  

 polititjenestemand har til opgave at kontrollere borgernes overholdelse af  

 strafsanktionerede regler, og at der var tale om en handling mod hvilken  

 borgernes vigtigste værn er en politianmeldelse.
 Ombudsmanden mente ikke at der var holdepunkter for kritik i  

 anledning af afgørelsen om at afskedige politikommissæren. (J.nr.  

 1996-2410-812).
Disciplinær afskedigelse af polititjenestemand som følge af  

 tyveri Det fremgik af de  

 foreliggende oplysninger at A blev ansat som tjenestemand i politiet den 1.  

 november 1976. Den 1. juni 1991 blev han udnævnt til vicepolitikommissær.
Den 9. november 1993 blev A  

 afhørt af X-by politi i anledning af en anmeldelse for tyveri i en  

 selvbetjeningsbutik af en barberskraber til en værdi af 40 kr.
Ifølge  

 politirapporten  

 havde A gemt barberskraberen under sin jakke da han gik igennem  

 kasseapparatet  

 med andre varer.
Af afhøringsrapporten fremgik at en butiksdetektiv havde  

 iagttaget at A inden han gik til kassen med sin indkøbsvogn, lænede sig  

 ind  

 over indkøbsvognen og tog Gillette-pakken som han puttede ind under  

 jakken.  

 Det fremgik endvidere at detektiven fulgte med til kasselinien og så at A gik  

 igennem og betalte for varerne i indkøbsvognen og derfra gik videre til  

 gangarealet mod udgangen.
A forklarede selv at han  

 havde konstateret at han ikke havde penge nok til at betale for alle varerne  

 i  

 indkøbsvognen, og at han efter en pludselig indskydelse lagde barberskraberen  

 inden for jakken og undlod at betale.
Han forklarede også at indkøbet skete  

 mens han var i tjeneste, og at indkøbene var slik til slikboden i  

 vagtstuen  

 på X-by politistation.
Han erkendte sig skyldig i butikstyveri.
Senere - den 18. november  

 1993 - blev såvel butiksdetektiven som A afhørt af rigspolitiets  

 rejseafdeling.  

 Butiksdetektiven forklarede i alt væsentligt som under første afhøring.
A  

 forklarede at indkøbsturen i butikken var sket i højt tempo, og at han havde  

 stukket barberskraberen i jakkens handskelomme for at holde den adskilt fra  

 varerne i indkøbsvognen idet skraberen var et privat køb.
Da han gik gennem  

 kasselinien, havde han fuldstændig glemt barberskraberen.
 I brev af 3. december 1993  

 til politimesteren i X-by meddelte Rigspolitichefen at A var blevet  

 suspenderet  

 fordi Statsadvokaten i Viborg havde rejst tiltale mod ham for overtrædelse af  

 straffelovens § 276, jf. § 287, stk. 1.
 Den 6. december 1993 blev A  

 af en politiinspektør ved X-by politi gjort bekendt med suspensionen.
Retten i X-by fandt ved dom  

 af 17. december  

 1993 A  

 skyldig i overensstemmelse med anklageskriftet.
Straffen fastsattes til 3  

 dagbøder a 100 kr.
 Med tilladelse fra  

 Justitsministeriet blev dommen anket til Vestre Landsret som ved dom af 24.  

 august 1994 stadfæstede byrettens dom.
Under retssagen forklarede A  

 at det havde været hans mening at holde barberskraberen i hånden mens han  

 kørte  

 rundt i butikken.
Da indkøbsvognen var defekt, kunne han ikke styre den med  

 én  

 hånd.
Derfor havde han lagt skraberen i jakkens handskelomme.
Da han gik  

 gennem  

 kasselinien, havde han fuldstændig glemt skraberen. 5 dommere fandt det  

 bevist  

 at barberskraberen befandt sig under tiltaltes jakke da han passerede kassen.
 I brev af 31. august 1994  

 indstillede politimesteren i X-by at A blev afskediget i medfør af  

 tjenestemandslovens § 28, 2. pkt.
Rigspolitichefen sendte den  

 22. september 1994 sagen til høring hos CO II.
Dansk Politiforbund og CO II  

 svarede henholdsvis 5. og 7. oktober 1994 at de ingen bemærkninger havde til  

 afskedigelsen.
Den 3. november 1994 sendte  

 rigspolitiet sagen til partshøring.
I brevet anførtes:
 ...
 Af sagens akter fremgår:
at  

  

 De tirsdag den 9. november 1993 blev sigtet for tyveri efter  

 straffelovens § 276, jf. § 287, stk. 1, ved samme dag kl. ca. 1230 i  

 varehuset  

 OBS, Merkurvej i (X-by), at have stjålet en barberskraber til en udsalgspris  

 af kr. 39,95, at  

  

 De blev suspenderet i medfør af tjenestemandslovens § 19, stk.  

 1, fra den 7. december 1993 at regne.
De ønskede ikke afgørelsen om  

 suspenderingen indbragt for Justitsministeriet, at  

  

 De den 17. december 1993 af retten i (X-by) blev idømt 3 dagbøder  

 á kr. 100,‑ for tyveri efter straffelovens § 276, jf. § 287, stk. 1, at  

  

 De den 17. februar 1994 efter ansøgning fik Justitsministeriets  

 særlige tilladelse til anke af dommen, og at  

  

 byrettens dom blev stadfæstet af Vestre Landsret den 24. august  

 1994.
 På denne baggrund indstillede  

 politimesteren i (X-by), at De som disciplinær straf afskediges uden varsel.  

 Det fandtes ufornødent at afholde tjenstligt forhør, da De var blevet dømt og  

 havde fået sagen prøvet ved Landsretten.
 Rigspolitiet er enig i  

 politimesterens indstilling og agter at indstille til Justitsministeriet, at  

 De  

 afskediges uden varsel i medfør af tjenestemandslovens § 28, 2. punkt, idet  

 De  

 ved tyveriet skønnes uskikket til at forblive i politiets tjeneste.
 Dansk Politiforbund og  

 Centralorganisation II har haft disciplinærsagen til gennemsyn og har haft  

 lejlighed til at afgive en udtalelse.
 Dansk Politiforbund har den  

 5. oktober 1994 tiltrådt, at Rigspolitiet indstiller Dem til afsked uden  

 varsel.
 Centralorganisation II har  

 den 7. oktober 1994 oplyst, at der ikke er bemærkninger til den påtænkte  

 afsked.
 Forinden Rigspolitiets  

 indstilling til Justitsministeriet, gives der Dem herved adgang til at  

 fremkomme med en udtalelse i henhold til forvaltningslovens § 19 og  

 tjenestemandslovens  

 § 31, stk. 1.
... I brev af 9. november 1994  

 anmodede A om partsaktindsigt i disciplinærsagen.
Rigspolitichefen imødekom  

 anmodningen med brev af 14. november 1994 og bad ham komme med en eventuel  

 udtalelse inden tre uger fra brevets dato.
I et brev af 2. december 1994  

 skrev stud.jur.
B på As vegne til Rigspolitichefen.
Han gjorde bl.a.  

 følgende  

 gældende:
 ...
Det bestrides ikke, at  

 afskedigelse kan ske efter et frit skøn.
Imidlertid er skønnet undergivet de  

 for diskretionære forvaltningsakter almindeligt gældende grundsætninger.
Det er fast antaget i  

 domstolenes og ombudsmandens praksis, at der skal være et rimeligt forhold  

 mellem den konstaterede tjenesteforseelse og den ikendte disciplinærstraf.
Se  

 f.eks.
U 1964.714.H (proportionalitetsprincippet). En sådan praksis synes i  

 almindelighed også at kunne spores i Rigspolitichefens afgørelser, hvor  

 afskedigelse ofte undlades i tilfælde, hvor der er begået mindre   

 enkeltstående  

  lovovertrædelser:
 For eksempel ses af punkt 73  

 i Rigspolitichefens resumé over disciplinærsager vedrørende 1992, at en  

 politiassistent ikke blev afskediget, uagtet at denne var idømt 20 dagbøder á  

 kr. 200 for overtrædelse af straffelovens § 165 ved at have indgivet falsk  

 anmeldelse til politiet om tyveri af et videokamera.
 I punkt 97 i samme resumé  

 ses, at en politibetjent ikke blev afskediget efter at have vedtaget en  

 indenretlig bøde lydende på kr. 3.000 for underslæb ved at have tilegnet sig  

 et  

 beløb fra tjenestestedets hittegodskasse.
 Fra Rigspolitichefens resumé  

 vedrørende 1993 skal nævnes punkt 69. Her undlod man afsked af en  

 politiassistent, som var idømt 20 dagbøder á kr. 250 for overtrædelse af  

 straffelovens § 152, stk. 1 ved i sin fritid i 4 tilfælde at have brudt  

 tavshedspligten.
 Af punkt 85 i samme resumé  

 fremgår, at en politiassistent ikke blev afskediget, uagtet at han var idømt  

 10  

 dagbøder á kr. 300 for overtrædelse af straffelovens § 244 ved at have begået  

 vold mod sin stedsøn.
 Af punkt 72 fremgår, at en  

 bøde på kr. 2.800 for overtrædelse af straffelovens § 163 ved at have  

 udfærdiget en urigtig rapport ikke førte til afskedigelse.
 Den 11. december 1990 udtalte  

 vicepolitimester (C) fra Rigspolitichefens Personaleafdeling til Politiken,  

 at  

 kun få polititjenestemænd pågrebet i spirituskørsel afskediges, idet en  

 aftale  

 med politiets organisationer fører til, at bilister med en spirituspromille  

 under 1,5 som regel ikke mister deres stilling i politiet.
Ovenstående afgørelser og  

 udtalelse fra Rigspolitichefens Personaleafdeling viser, at (undertiden meget  

 store) bøder for overtrædelse af både særlovs‑ og straffelovsdelikter  

 såvel i tilknytning til tjenesten som uden for tjenesten ikke nødvendigvis  

 fører til afskedigelse.
Dette tyder på, at man tager hensyn til det  

 ovenforomtalte  

 proportionalitetsprincip.
 Udgangspunktet for vurderingen  

 af, om der foreligger en tjenesteforseelse, er reglen i tjenestemandslovens §  

 10, hvorefter tjenestemanden skal vise sig værdig til den agtelse og  

 tillid,  

 som stillingen kræver  det såkaldte  

  

 værdighedskriterium.  

  

 En tjenestemand må derudover ikke have gjort sig skyldig i et strafbart  

 forhold, der begrunder en nærliggende fare for misbrug af vedkommende  

 stilling.  

 Det såkaldte  

  

 adækvanskriterium  

  

 skal  

 således også være opfyldt. (se f.eks. Forvaltningspersonellet,  

 DJØF 1990,  

 side  

 57f.).
Efter en gennemgang af andre  

 sager afgjort af Rigspolitichefen er det vanskeligt at se, at  

  

 adækvanssynspunktet  

  

 kan være tillagt  

 nogen betydning i (A)s tilfælde: Personer, der har kørt spirituskørsel  

 (også  

 i tjenestekøretøjer), får ofte lov til at forblive i tjenesten, uagtet at  

 polititjeneste undertiden stiller ganske særlige krav netop til en persons  

 evne  

 (og holdning) til motorkørsel  navnlig under udrykningskørsel og vel  

 også  

 under kørsel med borgere, der mod deres vilje befordres i politiets  

 køretøjer.
Fra  

 eksemplerne gennemgået ovenfor ses også, at en person, der i sin fritid havde  

 forbrudt sig mod sin tavshedspligt, kunne fortsætte i tjenesten.
Det skulle  

 være overflødigt at nævne, at såvel adgangen til særlig viden om borgerne som  

 efterforskningen af forbrydelser stiller særligt vidtgående krav til  

 politifolks evne til ikke overfor uvedkommende at røbe hemmeligheder erfaret  

 i  

 tjenesten.
Misbrug af særlige politimæssige beføjelser ses også i eksemplet,  

 hvor en person uretmæssigt havde tilegnet sig midler fra hittegodskassen.  

 Denne havde pågældende adgang til netop i sin egenskab af at være politimand.  

 (A) har under sin forbrydelse ikke udnyttet den særlige viden eller de  

 særlige  

 beføjelser, som han i sin egenskab af at være polititjenestemand besidder.
 Ud fra  

  

 værdighedskriteriet  

  

 forekommer reaktionen mod (A) også ganske  

 urigtig: Værdighedskravet i tjenestemandslovens § 10 kaldes undertiden  

 en  

 retlig standard, idet den henviser til den almindelige opfattelse i  

 samfundet.  

 (Se nærmere om dette begreb f.eks. i Forvaltningsret, Almindelige emner, 2.  

 udgave, DJØF 1989, side 220).
Der skal således tages hensyn  

 til den almindelige opfattelse i samfundet for ikke at træffe afgørelser i  

 strid med bestemmelsen.
Opinionsundersøgelser eller den offentlige debat kan  

 derfor være et bidrag til fortolkningen af bestemmelsen.
Analyseinstituttet  

 Observa har foretaget en undersøgelse blandt et repræsentativt udsnit af den  

 voksne del af befolkningen (1304 personer). Undersøgelsen er offentliggjort i  

 Morgenavisen Jyllands‑Posten den 27. marts 1988 og udtaler sig om  

 holdningen til strafniveauet overfor en række forbrydelseskategorier.
Det  

 fremgår, at et stort flertal af de adspurgte (69%) ønskede hårdere straffe  

 for  

 spirituskørsel.
For butikstyveri ønskede flertallet (56%) derimod de  

 nuværende  

 straffe bibeholdt (eller lempet). Undersøgelsen udtaler sig ikke direkte om  

 holdninger til strafbare forhold begået af tjenestemænd.
Det er formentlig  

 almindeligt kendt i befolkningen, at spirituskørsel ofte straffes med  

 frihedsstraf,  

 ubetinget frakendelse af førerretten og klækkelige bøder, og at butikstyveri  

 oftest straffes med meget små bøder.
Derfor er det ganske særligt  

 bemærkelsesværdigt, at flertallet til trods derfor ønsker (endnu) hårdere  

 straffe for spirituskørsel og uændrede eller mildere straffe for  

 butikstyveri.  

 Dette kan muligvis tages som udtryk for, at spirituskørsel i almindelighed  

 fordømmes i videre omfang end butikstyveri.
Af medieomtalen af en sag om  

 et folketingsmedlems butikstyveri i sommeren 1992 ses, at også flere  

 folkevalgte vurderer butikstyveri mildt.
Tidligere Justitsminister Ole  

 Espersen udtalte, at et butikstyveri anset med en bøde på 300 kr. på  

 ingen  

 måde er nogen grov kriminel handling (Jyllands‑Posten, den 31.  

 juli  

 1992). Daværende formand for Folketinget H.
P.
Clausen betegnede  

 butikstyverier  

 som en beskeden sag, som der ikke var nogen grund til at tage op i  

 folketinget,  

 og statsminister Poul Nyrup Rasmussen fandt, at medieomtalen var  

 tilstrækkelig  

 straf (Jyllands‑Posten, den 1. august 1992). Ingen gav under debatten  

 udtryk for, at de anså pågældende som uværdig til at være medlem af  

 folketinget.
Eksemplerne skal ikke tages som udtryk for en påstand om, at  

 værdighedskravet for polititjenestemænd og folketingsmedlemmer er det samme,  

 men kun om at holdningen til butikstyveri i almindelighed ikke er særlig  

 restriktiv.
 Butikschef (D) udtalte under  

 rejseafdelingens afhøring i november 1993, at han ‑ mod forretningens  

 almindelige praksis ‑ havde overvejet ikke at indblande politiet på  

 grund  

 af de alvorlige konsekvenser for (A). Det kan overvejes, om  

 strenge  

 disciplinarmidler i tilfælde, hvor forseelsen i almindelighed anses som  

 bagatelagtig, vækker særlig sympatifølelse, således at lovovertrædere blandt  

 politifolk i større eller mindre grad unddrager sig strafforfølgning.
I strafferetten påvirker  

 forbrydelsens grovhed strafudmålingen.
I Kommenteret straffelov  

 af Vagn  

 Greve m.fl., DJØF 1984, anses i kommentaren til § 80 tabet ved en  

 berigelsesforbrydelse  

 som utvivlsomt den vigtigste udmålingsfaktor'. (A)s tyveri af en  

 genstand  

 til kr. 39 er pådømt efter straffelovens § 287 som værende af mindre  

 strafværdighed.
Strafferettens  

 udmålingsprincipper genfindes i tjenestemandsretten.
I Cirkulære 201 af den  

 23. august 1973 henstilles der til, at reaktion anvendes på passende  

 måde,  

 bl.a. således at alvorligere tilfælde e.o. medfører overførelse til anden  

 stilling eller ‑ især gentagelsestilfælde  afsked.
Af  

 Forvaltningepersonellet',  

 DJØF 1990, side  

 145 f.  

 fremgår, at principperne i straffelovens § 80 og strafforhøjelses‑ og  

 nedsættelsesgrundene i strafferetten indgår i udmålingen af  

 disciplinærstraffe.  

 Det kan undre, at politimesteren i (X-by) i sin skrivelse af den 31. august  

 1994 til Rigspolitichefen ikke tillægger det stjålnes beskedne værdi  

 betydning  

 for spørgsmålet om afskedigelse af (A).
Af Betænkning 483 fra 1969,  

 bind 1, side 124, fremgår, at tjenestemandens forhold i øvrigt  

 har betydning  

 for valget af disciplinærstraf: (A) har været i politiets tjeneste gennem 17  

 år.
Han har ikke tidligere frembudt disciplinære vanskeligheder af nogen art.  

 Hans præstation er regelmæssigt blevet bedømt, senest i februar 1993. Ved den  

 generelle vurdering af hans egnethed til at være leder på næsthøjere  

 ledelsesniveau er han placeret over gennemsnittet.
I begrundelsen for denne  

 placering har bedømmelsesmyndigheden fremhævet (A)s faglige viden og  

 kendskab  

 til politiets opgaver og organisation, hans disponeringsevne, handle- og  

 dømmekraft, selvstændighed, overblik og kommunikationsevne.
På min  

 forespørgsel har (A) oplyst, at han ‑ ud af i alt 15 vagthavende i  

 (X-by)  

 politikreds ‑ har de bedste karakterer.
Rigspolitichefens påtænkte  

 indstilling vedrørende (A) synes at være i strid såvel med  

 proportionalitetsprincippet  

 omtalt ovenfor som med Rigspolitichefens egen praksis i forhold til  

 forbrydelser, der er langt grovere end den, som (A) er straffet for.
Det bør  

 endvidere overvejes, hvorvidt afskedigelsen også er et brud på den  

 almindelige  

 forvaltningsretlige lighedsgrundsætning.
... Rigspolitichefen videresendte  

 sagen til Justitsministeriet med brev af 5. maj 1995. Rigspolitichefen  

 tiltrådte politimesterens indstilling om at A blev afskediget uden varsel i  

 medfør af tjenestemandslovens § 28, 2. pkt.
Med indstillingen fulgte et notat  

 af 16. januar 1995 med en vurdering af de sager B havde omtalt i sit indlæg  

 af  

 2. december 1994. Notatet indeholdt bl.a. følgende:
 I skrivelsen er bl.a.  

 henvist til 5 disciplinærsager - fundet i Rigspolitichefens resumé over  

 disciplinærsager for 1992 og 1993:
 1) Punkt 73/1992.
 Falsk anmeldelse, strl. § 165.
En 32 årig politiassistent  

 blev indberettet i anledning af, at der var indledt undersøgelse mod ham på  

 grund af falsk anmeldelse om indbrud i politiassistentens campingvogn,  

 hvorfra  

 der skulle være stjålet et videokamera.
Dette var  

  

 retteligt  

  

 stjålet fra pågældende på en golfbane.
Pkr. indstillede,  

 at der ikke skete suspension.
 Idømt 20 dagbøder á kr.  

 200,-. Pkr. indstillede, at sagen blev afgjort ved degradation.
 Afgørelsesresumé:
 Degraderet.
 2) Punkt 97/1992.
 Underslæb ‑ overtrædelse af den grønlandske kriminallovs § 74a,  

 stk. 1, nr. 1.
En 26 årig politibetjent blev  

 indberettet som sigtet for underslæb med hensyn til et beløb fra stationens  

 hittegodskasse og vold forøvet mod en anholdt detentionsanbragt person.
Sagen  

 vedr. vold blev henlagt.
 For underslæb vedtog pb.en en  

 indenretslig bøde på kr. 3.000,‑. Pkr. indstillede, at pgl. blev  

 tvangsforflyttet.
 Afgørelsesresumé:
 Tvangsforflyttet til anden  

 politikreds.
 Referentens kommentarer:
 Af disciplinærsagsresumeet fremgår  

 ikke, at der var tale om en grønlandsk kollega, eller at pgl. blev dømt efter  

 den grønlandske kriminallov.
 En lignende sag begået her i  

 landet ville utvivlsomt have medført en dom for overtrædelse af straffelovens  

 § 278 og afsked som disciplinær reaktion.
 3) Punkt 69/1993.
 Tavshedspligt ‑ strl. § 152, stk. 1.
 En 29 årig politiassistent  

 indberettes for overtrædelse af straffelovens § 152, stk. 1, ved i sin fritid  

 at have brudt tavshedspligten i 4 tilfælde.
 Pgl. idømt 20 dagbøder á kr.  

 250,‑.
 Politimesteren indstillede,  

 at sagen blev afgjort med bøde og degradation.
 Organisationerne henstillede,  

 at sagen blev afgjort ved en kraftig bøde.
 Afgørelsesresumé:
 Politiassistenten  

 degraderedes således, at anciennitetsmæssig oprykning fra lr. 15/21 til lr.  

 15/22 blev udskudt i 2 år.
 4) Punkt 84/1993 (ikke pkt. 85 som anført i skr.).
 Vold ‑ strl. § 244.
 En 27 årig politiassistent  

 indberettes i anledning af overtrædelse af straffelovens § 244 ved under en  

 diskussion om en 12‑årig stedsøns opførsel med en hånd at have grebet  

 fat i stedsønnens kraveben og presset en finger mod halsen for at tvinge  

 stedsønnen til øjenkontakt, hvorved stedsønnen pådrog sig en  

  

 minimal blodudtrædning  

  

 på siden af  

 halsen.
 Byretten idømte 10 dagbøder  

 af kr. 300.
 Politimesteren indstillede,  

 at sagen blev afgjort uden reaktion.
 Afgørelsesresumé:
 Irettesættelse meddelt af  

 Rigspolitichefen.
 5) Punkt 72/1993.
 Urigtig rapport ‑ strl.  

 § 163.
 En 40‑årig  

 politiassistent indberettes i anledning af sigtelse for overtrædelse af  

 straffelovens § 163 ved at have udfærdiget en oplysningsrapport, der fremstod  

 som politiassistentens egne observationer,  

  

 uagtet der var tale om en anden persons observationer.
 Sagen strafferetsligt afgjort  

 ved bødeforlæg på kr. 2.800.
 Afgørelsesresumé:
 Disciplinær bøde på kr. 1500,‑.
* * * * I Rigspolitichefens  

 (Personaleafdelingen) notat af juni 1994 om disciplinærsagers behandling  

 ‑  

 side 13 pkt. 7 Anvendelse af disciplinære straffe er bl.a.  

 anført:
 Afsiges der  

  

 ubetinget frihedsstraf  

  

 , vil dette  

 principielt altid medføre indstilling til Justitsministeriet om afskedigelse,  

 hvorimod der i enkelte tilfælde af  

  

 betinget  

 frihedsstraf  

  

 er forekommet disciplinære afgørelser uden afskedigelse, men i  

 så fald med en lavere, men absolut følelig straf.
  

  

 Berigelsesforbrydelser  

  

 vil ligeledes, som altovervejende hovedregel,  

 medføre indstilling til Justitsministeriet til afskedigelse,  

  

 selvom  

  

 sagen strafferetsligt er afgjort  

 med bødevedtagelse eller advarsel. Med brev af 6. juni 1995  

 anmodede Rigspolitichefen Finansministeriet om en udtalelse i henhold til  

 tjenestemandslovens § 31, stk. 2. Finansministeriet, Statens  

 Regnskabsdirektorat, afgav udtalelse den 16. juni 1995.
 I brev af 19. juli 1995 skrev  

 Justitsministeriet følgende til A:
Ved skrivelse af 5. maj 1995  

 har Rigspolitichefen indstillet til Justitsministeriet, at De afskediges uden  

 varsel, idet De ved Vestre Landsrets dom af 24. august 1994 blev fundet  

 skyldig  

 i tyveri efter straffelovens § 276, jf. § 287, stk. 1, og idømt 3 dagbøder á  

 100 kr.
Kopi af skrivelsen og et af Rigspolitichefen udarbejdet sagsnotat af  

 16. januar 1995 vedlægges til orientering.
Da Justitsministeriet på det  

 foreliggende grundlag er sindet at følge Rigspolitichefens indstilling, er  

 der  

 i medfør af tjenestemandslovens § 31, stk. 2, indhentet en udtalelse fra  

 Finansministeriet, Statens Regnskabsdirektorat.
Kopi af udtalelsen vedlægges  

 ligeledes til orientering.
Såfremt De på denne baggrund  

 ønsker at fremkomme med yderligere bemærkninger til sagen, skal man anmode om  

 at modtage disse senest  

  

 den 14. august  

 1995  

  

 , idet ministeriet herefter vil træffe afgørelse i sagen. I brev af 3. august 1995  

 anmodede A om partsaktindsigt hvilket ministeriet imødekom ved brev af 14.  

 august 1995.
I brev af 25. august 1995  

 fremsatte A yderligere kommentarer.
Han anførte:
 Jeg kan hertil oplyse, at  

 jeg er meget overrasket over Rigspolitichefens indstilling, idet jeg er  

 bekendt med, at flere polititjenestemænd tidligere er dømt for lignende  

 kriminalitet, og stadig er ansat ved politiet.
 Rigspolitichefens  

 personaleafdeling har tilsyneladende ikke meddelt Justitsministeriet, at der  

 tidligere er truffet disciplinære afgørelser i lignende sager, og at der i  

 disse sager er truffet langt lempeligere afgørelser.
 Jeg finder det yderst  

 betænkeligt, hvis der træffes afgørelse i min sag før Rigspolitichefens  

 personaleafdeling har redegjort for, hvad der ligger til grund for de  

 tidligere sagers afgørelser.
 Jeg skal på det kraftigste  

 opfordre Justitsministeriet til at  

 anmode om en sådan redegørelse før der træffes afgørelse i min sag.
Til slut skal jeg  

 understrege, at jeg er  

  

 uskyldigt dømt  

  

 ,  

 hvilket jeg hele tiden har fastholdt og udelukkende mener, at sagen mod mig  

 kun  

 førte til domfældelse, fordi jeg er polititjenestemand.
Jeg har til støtte  

 herfor henvist til flere identiske sager, hvor andre borgere er blevet  

 frikendt.
Dette har jeg desværre måtte  

 konstatere, at det er umuligt at ændre. Justitsministeriet traf  

 afgørelse om at afskedige A i brev af 11. oktober 1995. Ministeriet anførte:
 Rigspolitichefen har ved  

 skrivelse af 5. maj 1995 efter indstilling fra politimesteren i (X-by)  

 indstillet til Justitsministeriet, at De afskediges uden varsel, idet De ved  

 Vestre Landsrets dom af 24. august 1994 blev fundet skyldig i tyveri efter  

 straffelovens § 276, jf. § 287, stk. 1, og idømt 3 dagbøder á 100 kr.
 Rigspolitichefen har oplyst,  

 at man ikke har fundet anledning til at ændre indstillingen om afskedigelse  

 på  

 baggrund af den udtalelse af 2. december 1994, som (B) er fremkommet med på  

 Deres vegne.
 I medfør af tjenestemandslovens  

 § 31, stk. 2, har Justitsministeriet indhentet en udtalelse fra  

 Finansministeriet, Statens Regnskabsdirektorat, der har oplyst, at De ved  

 afsked på det foreliggende grundlag bevarer retten til opsat pension i  

 henhold  

 til tjenestemandspensionsloven, kap. 7.
De har modtaget kopi af  

 Rigspolitichefens skrivelse af 5. maj 1995 og et af Rigspolitichefen  

 udarbejdet  

 sagsnotat af 16. januar 1995 samt af udtalelsen fra Finansministeriet,  

 Statens  

 Regnskabsdirektorat.
De har endvidere efter anmodning modtaget kopi af sagens  

 akter.
Ved skrivelse af 25. august  

 1995 er De herefter fremkommet med yderligere bemærkninger til sagen.
De har  

 anført, at der efter Deres opfattelse er ansat polititjenestemænd, som er  

 dømt  

 for lignende kriminalitet, og De finder, at Justitsministeriet bør indhente  

 en  

 redegørelse herom fra Rigspolitichefen.
 De har endvidere fastholdt at  

 være uskyldig dømt og mener, at der kun skete domfældelse, fordi De er  

 polititjenestemand.
 Efter en gennemgang af sagen  

 finder Justitsministeriet Dem som følge af det strafbare forhold, som De i to  

 retsinstanser er dømt skyldig i, uskikket til at forblive i politiets  

 tjeneste,  

 og man meddeler Dem herved afsked med øjeblikkelig virkning, jf.  

 tjenestemandslovens § 28, 2. pkt.
 Justitsministeriet finder  

 ikke, at det af Dem anførte kan føre til, at De ikke afskediges fra Deres  

 stilling som polititjenestemand, ligesom man ikke finder grundlag for at  

 indhente yderligere oplysninger til brug for sagens behandling.
... I brev af 11. oktober 1996  

 klagede KRIM på As vegne til mig over afgørelsen.
KRIM anførte bl.a.:
Afskedigelsen af (A) synes  

 at være i strid med såvel proportionalitetsprincippet omtalt ovenfor som med  

 Rigspolitichefens egen praksis i forhold til forbrydelser, som forekommer  

 langt  

 grovere end den, som (A) er straffet for.
Det er værd at bemærke, at der i  

 praksis findes mange eksempler på, at straffelovsovertrædelser ikke har ført  

 til afskedigelse.
Det bør overvejes, hvorvidt afskedigelsen også er et brud  

 på  

 den almindelige lighedsgrundsætning.
Afslutningsvist gøres det gældende, at  

 afgørelsen er truffet på et mangelfuldt grundlag, idet afgørelsesmyndigheden  

 synes ikke at have afvejet de oplysninger, som foreligger om (A)s gode  

 tjenestelige og personlige forhold. I et brev af 10. december  

 1996 udtalte Rigspolitichefen:
 ...
 Tjenestemandslovens § 10 har  

 følgende indhold:
 Tjenestemanden skal  

 samvittighedsfuldt overholde de regler, der gælder for hans stilling, og  

 såvel  

 i som uden for tjenesten vise sig værdig til den agtelse og tillid, som  

 stillingen  

 kræver.
 Om en given adfærd er i strid  

 med værdighedskravet beror på en skønsmæssig afgørelse, hvor der blandt andet  

 tages hensyn til arten af den stilling, som tjenestemanden indtager.
 Det er min generelle  

 opfattelse, at der eksisterer et særligt strengt værdighedskrav for  

 polititjenestemænd.
 Samme synspunkt gør sig  

 gældende ved sanktionsfastsættelse.
 En tjenesteforseelse kan  

 bestå i et strafbart forhold.
 Ethvert strafbart forhold  

 begået af en polititjenestemand må i sagens natur disciplinært betragtes med  

 stor alvor.
 Det er dog fortsat en konkret  

 vurdering, hvilke disciplinære følger et strafbart forhold skal have for en  

 polititjenestemand.
 Det bemærkes i den  

 sammenhæng, at der ikke nødvendigvis er noget entydigt sammenfald for så vidt  

 angår den strafferetlige og den disciplinære vurdering af grovheden af en  

 adfærd.
 Således medfører  

 berigelsesforbrydelser som altovervejende hovedregel indstilling om  

 disciplinær afsked, også selv om sagen strafferetligt er afgjort med bøde;  

 det  

 vil sige henført under straffelovens § 287 som mindre strafværdig.
 I nærværende sag, hvor der er  

 tale om tyveri med en ukendt tredjemand som umiddelbar forurettet, har jeg  

 følgeligt ikke været i tvivl om, at sagen skulle føre til disciplinær afsked.  

 Såfremt jeg havde fundet, at sagen udgjorde et grænsetilfælde,  

 kunne det som  

 skærpende omstændighed have været anført, at (A) begik handlingen i  

 tjenestetiden.
... Justitsministeriet afgav  

 udtalelse den 6. januar 1997. Ministeriet kunne henholde sig til sin  

 afgørelse  

 af 11. oktober 1996.
 KRIM kommenterede  

 udtalelserne i et brev af 5. marts 1997. Det anførtes heri bl.a.:
 Det fremgår intetsteds i  

 tjenestemandslovgivningen, at bestemte typer lovovertrædelser (f.eks.  

 butikstyveri) i relation til bestemte grupper af tjenestemænd (f.eks.  

 polititjenestemænd) uden undtagelse skal føre til, at tjenestemanden ikke kan  

 anses som værdig til den agtelse og tillid, som efter Tjenestemandsloven  

 kræves  

 af tjenestemænd.
 En praksis, hvorefter  

 polititjenestemænd uden undtagelse afskediges, hvis de straffes for  

 butikstyveri, må antages at stride mod de forvaltningsretlige grundsætninger  

 om  

 skønsudøvelse, jvf. herom Jon Andersens bemærkninger i UfR 1991. B.272ff om  

 Skøn under regel. (Se også FOB 1980.623).
 Af § 3 i Finansministeriets  

 cirkulære nr. 2 af den 14. januar 1963 angående spørgsmålet om  

 ansættelse  

 under staten af personer, der har begået strafbare forhold fremgår:
Der må ikke fastsættes  

 almindelige administrative forskrifter, hvorefter straffede eller grupper af  

 straffede generelt udelukkes fra ansættelse i visse stillinger.
Gældende  

 forskrifter af denne karakter bør ophæves. Det forhold, at  

 Rigspolitichefen ikke direkte har udarbejdet forskrifter, hvorefter  

 polititjenestemænd,  

 som straffes for butikstyveri, uden undtagelse afskediges, men i stedet blot  

 følger en praksis, hvorefter sådanne uden undtagelse afskediges, kan føre til  

 overvejelser om, hvorvidt ovenstående bestemmelse er forsøgt omgået.
Skrivelsen fra  

 Rigspolitichefen af den 10. december 1996 giver umiddelbart indtryk af, at  

 man  

 foretager et konkret skøn, navnlig med formuleringen som altovervejende  

 hovedregel (andet afsnit af side 2): Imidlertid peger meget på, at man  

 ikke  

 har foretaget nogen afvejning af de forhold, som gør sig gældende i  

 (A)s  

 tilfælde: (A) har 17 års tjeneste i politiet bag sig og har ikke tidligere  

 givet disciplinære vanskeligheder.
Skrivelsen af den 11. februar 1993, som  

 kaldes en udvidet bedømmelse, og som Folketingets Ombudsmand har  

 modtaget i  

 kopi sammen med Krims skrivelse af den 11. oktober 1996, oplyser blandt  

 andet,  

 at politiledelsens bedømmelse som helhed af (A) placerer dennes  

 egnethed som  

 leder på næsthøjeste niveau over gennemsnittet (skrivelsens side  

 2, sidste  

 afsnit). Dette skal sættes i forhold til, at den lovbestemmelse, som (A) er  

 straffet efter, angår tyverier af mindre strafværdighed.
Krim er  

 ikke enig  

 med Rigspolitichefen i, at det skulle være skærpende, at (A) har begået  

 tyveriet over for en ukendt tredjemand som umiddelbar forurettet  

 (skrivelsen  

 af den 10. december 1996, side 2, 3. afsnit). Krim forstår udtalelsen  

 således,  

 at (A) ville være mindre belastet, hvis han havde haft en tættere relation  

 til  

 offeret.
Krim har ikke i praksis kunne finde eksempler på, at dette skulle  

 kunne føre til en mildere bedømmelse af gerningsmanden.
Krim mener ikke, at det ‑  

 som anført i Rigspolitichefens skrivelse af den 10. december 1996 ‑ har  

 betydning, at (A) har begået tyveriet i tjenestetiden.
Det ville efter  

 Krims  

 opfattelse have haft betydning, hvis (A) havde udnyttet sin position som  

 polititjenestemand under udførelsen af sin strafbare handling.
Det fremgår af  

 sagen, at (A) normalt tog civilt tøj over sin uniform, når han foretog  

 private  

 indkøb og lignende i tjenestetiden, hvilket han også havde gjort den  

 omhandlede  

 dag.
 Til støtte for, at  

 polititjenestemænd, som begår straffelovsovertrædelser i tilknytning til  

 tjenesten, ikke altid afskediges, skal Krim særligt fremhæve afgørelse nr. 53  

 i  

 Disciplinærsagsresumé 1995. Det fremgår, at en chefkriminalinspektør havde  

 vedtaget en bøde på kr. 4.000 for overtrædelse af straffelovens § 152, stk. 1  

 (tavshedsbrud) samt samme lovs § 264 d (videregivelse af oplysninger om  

 andres  

 private forhold). Pågældende fik en irettesættelse. (Afgørelsen vedlægges som  

 bilag). Bøden er væsentlig større end den bøde, som (A) blev idømt.
Afslutningsvist skal det  

 bemærkes, at Rigspolitichefens praksis i forhold til polititjenestemænd, som  

 begår straffelovsovertrædelser, gennemgående synes strengere, end den  

 praksis,  

 som følges i forhold til disses særlovsovertrædelser, selv om straffene for  

 de  

 konkrete særlovsovertrædelser i mange tilfælde er langt strengere.
Særligt  

 udtalt synes denne praksis at være i forhold til spirituskørsel.
En sådan  

 praksis synes ikke at have støtte i forarbejderne til straffeloven.
Et  

 forslag  

 om, at straffeloven skulle indeholde de mere dadelværdige delikter, og at en  

 særlig forseelseslov skulle indeholde de mindre dadelværdige  

 delikter, blev  

 forkastet ved vedtagelsen af straffeloven (Rigsdagstidende 1924/25 A, spalte  

 3266). Dette er blandt andet udtrykt således:
Forskellen mellem  

 Forbrydelser og Forseelser er ukendt i dansk Ret, og det er ikke muligt at  

 opstille en rationel Grænse i saa Henseende.
Om et Forhold skal henføres  

 under  

 den ene eller den anden af disse Grupper kan ikke afgøres en Gang for alle  

 ved  

 en Lovregel, men vil afhænge af den offentlige Mening, der for adskillige  

 Forholds  

 Vedkommende vil kunne ændres i Tidens løb saavel til den ene som til den  

 anden  

 Side. I et brev af 8. maj 1997  

 afgav KRIM følgende supplerende bemærkninger:
På baggrund af Beretning og  

 indstilling fra forhørsleder, landsdommer Peter Lilholt, i anledning af en  

 tjenstlig undersøgelse mod døgnplejekonsulent i Fredericia Kommune (E),  

 afgivet i Viborg den 25. marts 1997, har Krim yderligere bemærkninger til  

 sagen om afskedigelsen af vicepolitikommissær (A), (X-by). De bemærkninger,  

 som  

 Krim har at tilføje i anledning af ovennævnte undersøgelse, bygger på citater  

 fra lovtidende, den juridiske litteratur og forvaltningspraksis brugt i  

 undersøgelsen.  

 Derfor har Krim valgt udelukkende at citere kilderne i denne skrivelse til  

 Folketingets Ombudsmand, således at Folketingets Ombudsmand har adgang til at  

 efterprøve de i Krims bemærkninger fremførte påstande.
Krim har af  

 denne grund  

 undladt at medsende kopi af den omfattende disciplinærundersøgelse.
Det  

 beklages, at vi ikke har kunnet overholde den telefonisk aftalte tidsfrist.  

 Vores virksomhed er baseret på ulønnet arbejdskraft, og vi har haft et  

 uventet  

 stort sagspres på det sidste.
De synspunkter, som taler mod  

  

 ansættelse  

  

 af straffede i visse  

 stillinger, kan i et vist omfang også gøres gældende i forhold til  

 spørgsmålet  

 om, hvorvidt en straffet person kan  

  

 forblive  

 i en stilling  

  

 , som pågældende var ansat i på det tidspunkt, hvor det strafbare  

 forhold blev begået.
Derfor må det antages at være af betydning for  

 vurderingen  

 af sanktionsvalget overfor (A), at det af Betænkning 239 afgivet af det  

 af  

 Justitsministeriet den 26. juli 1957 nedsatte udvalg til overvejelse af, i  

 hvilket omfang personer, der har været i konflikt med straffelovgivningen,  

 bør  

 kunne opnå ansættelse i stillinger under stat og kommune fremgår, at  

 der skal  

 udvises særlig tilbageholdenhed med ansættelse af straffede i stillinger,  

 der  

 indebærer udøvelse af myndighed (side 45, 1. spalte øverst).
Af Folketingets forhandlinger  

 den 12. oktober 1983, jf.
Folketingstidende 1983‑1984 (1. samling),  

 Forhandlinger, Bind 1, spalte 508‑513, ses en diskussion, hvor lignende  

 synspunkter gøres gældende.
Diskussionen var en følge af, at Direktøren for  

 Arbejdsdirektoratet forinden var blevet straffet for butikstyveri, og at  

 dette  

 havde ført til en irettesættelse (og ikke afskedigelse). Statsministeren  

 udtaler blandt andet følgende:
I denne sag, hvor det  

 drejede sig om værdier for 132 kr., mener jeg som sagt, at det er i  

 overensstemmelse med de regler, der findes i vores tjenestemandssystem, at  

 ministeren har afgjort sagen, som sket er. ... Jeg vil gerne have lov til at  

 sige til hr. ( ), at der er stor forskel på, om forseelsen er begået i  

 tjenesten, under dens udførelse, eller under private forhold.
Det er klart,  

 at  

 det spiller en rolle, om den pågældende, som begår en forseelse, dermed  

 mister  

 den anseelse, den troværdighed, den tillid, som er nødvendig eller naturlig,  

 når man skal fortsætte i sin stliling.
Det mener jeg også, at man plejer at  

 tage hensyn til, når man afgør sagerne.
Det er derfor, der f.eks. for  

 polititjenestemænd eller for toldpersonale kan gælde regler, som har en lidt  

 særlig karakter, fordi de pågældende er ansat til at varetage retshåndhævelse  

 eller lignende. Den omstændighed, at  

 statsministeren påpeger, at reglerne, der gælder for polititjenestemænd eller  

 toldpersonale, er af en lidt særlig karakter, kan næppe forstås  

 anderledes,  

 end at der bør foretages en strengere vurdering i tilfælde, hvor sådanne  

 personer har begået en straffelovsovertrædelse.
Det forhold, at der skal  

 foretages en strengere vurdering, er dog ikke ensbetydende med, at enhver  

 straffelovsovertrædelse begået af sådanne personer bør føre til, at  

 pågældende  

 afskediges.
Som eksempel på, at der efter praksis også i sådanne tilfælde  

 anvendes andre sanktioner end afskedigelse, kan nævnes et tilfælde, hvor en  

 visitationsbetjent ved Københavns lufthavn blev straffet for  

 butikstyveri, og  

 hvor trafikministeriet i en skrivelse af den 22. marts 1996 besluttede, at  

 dette ikke skulle føre til afskedigelse men en mildere sanktion.
Pågældende  

 blev for en periode af 1 år overført til arbejde, der ikke omfattede  

 visitationsopgaver.
Sagen er omtalt på side 74 (øverst) i  

 Beretning og  

 indstilling fra forhørsleder, landsdommer Peter Lilholt, i anledning af en  

 tjenstlig undersøgelse mod døgnplejekonsulent i Fredericia Kommune (E),  

 der er  

 afgivet i Viborg den 25. marts 1997. I Krims første skrivelse til  

 Folketingets  

 Ombudsmand vedrørende (A)s sag henvises der til et sagsnotat fra  

 Rigspolitichefen af den 16. januar 1995. Deraf fremgår, at der ikke skete  

 afskedigelse i et tilfælde, hvor en polititjenestemand var blevet idømt 20  

 dagbøder á 200 kr. på grund af falsk anmeldelse om indbrud i  

 politiassistentens  

 campingvogn, hvorfra der skulle være stjålet et videokamera, medens kameraet  

 retteligt var stjålet fra politiassistenten på en golfbane.
Det er værd at bemærke, at  

 (A)s butikstyveri angik værdier for kr. 39.95, medens det af Direktøren  

 for  

 Arbejdsdirektoratet begåede butikstyveri angik værdier for kr. 132. Dertil  

 kommer, at (A)s butikstyveri er begået godt 10 år senere, således at  

 forekomsten af almindelige prisstigninger har ført til, at forskellen på  

 værdien  

 af de to butikstyverier må anses for større end beløbenes udvisende.
Det bør  

 også fremhæves, at Direktøren for Arbejdsdirektoratet som følge af tyveriet  

 fik  

 en irettesættelse.
Da der i det tjenesteretlige system findes  

 flere  

 sanktioner, der er strengere end irettesættelse og mindre strenge end  

 afskedigelse, ville (A) kunne være mødt med en mindre streng reaktion end  

 afskedigelse, uden at dette ville komme i konflikt med den omstændighed, at  

 der vedrørende polititjenestemænd gælder regler, som  ifølge  

 statsministerens  

 formulering i citatet ovenfor  har en lidt særlig karakter.  

 Statsministeren  

 peger i citatet også på den omstændighed, at der skal skelnes mellem, om en  

 forseelse er begået i tjenesten, under dens udførelse, eller under  

 private forhold.  

 (A)s butikstyveri er ‑ som anført af Rigspolitichefen i dennes  

 skrivelse  

 af den 10. december 1996 ‑ begået i tjenestetiden (side 2).  

 Dette fører  

 efter rigspolitichefens opfattelse til, at der foreligger en skærpende  

 omstændighed.
Det skal i den forbindelse bemærkes, at (A) ifølge det  

 oplyste  

 havde indfundet sig i supermarkedet for at købe chokoladevarer til en  

 slikkasse, som blev drevet i fællesskab mellem  

 polititjenestemændene ved  

 politiet i (X-by). Denne indkøbstur, som efter det oplyste i øvrigt foregik i  

 (A)s frokostpause, kan næppe siges at være et led i tjenestens  

 udførelse.  

 (A) har til Krim forklaret, at han under indkøbsturen bar en civil jakke over  

 sin tjenesteskjorte.
Dette er ifølge (A) den sædvanlige fremgangsmåde, når  

 polititjenestemænd i tjenestetiden foretager civile handlinger som f.eks. at  

 gå på indkøb.
Det forekommer af de anførte grunde efter Krims vurdering  

 noget  

 formalistisk at tillægge den omstændighed, at tyveriet foregik i  

 tjenestetiden, betydning.
 Afslutningsvist henvises der  

 til Ole Hasselbalchs bog Ansættelsesretten, 2. udgave, 1997. Af  

 side  

 613f. fremgår blandt andet følgende:
I den udstrækning,  

 betingelser for de respektive sanktioner er opfyldt, kan arbejdsgiveren frit  

 vælge mellem dem.
Der skal imidlertid foretages en individuel vurdering af  

 den  

 enkelte sag, og ved afgørelsen må ikke inddrages sagligt uvedkommende hensyn  

 men kun forvaltningens behov.
Afgørende derfor er tjenesteforseelsens art og  

 grovhed, graden af subjektiv tilregnelighed, og om der er tale om et  

 gentagelsestilfælde.
Endvidere kan der tages hensyn til tjenestemandens  

 forhold  

 i øvrigt, altså også uden for sagen (f.eks. levealder, helbredstilstand og  

 tjenestealder). Det kan også e.o. være en formildende omstændighed, at der  

 allerede er pålagt pågældende en straffedom i anledning af samme forseelse,  

 ligesom der kan henses til forældelsessynspunkter.
I øvrigt erindres om, at  

 proportionalitetsprincippet skal overholdes (således forstået, at der må være  

 et rimeligt forhold mellem forseelsen og den valgte sanktion med de  

 konsekvenser, denne påfører tjenestemanden). Afgørelsen må hvile på en samlet  

 overvejelse over disse forhold, herunder foreliggende skærpende og  

 formildende  

 omstændigheder. Det er Krims opfattelse, at  

 den straffelovsovertrædelse, som (A) er dømt for, hører blandt de allermest  

 bagatelagtige.
Afskediges (A) for denne enkeltstående forseelse, er det  

 vanskeligt at forestille sig en straffelovsovertrædelse, som er så beskeden,  

 at den efter Rigspolitichefens opfattelse  

  

 ikke  

  

 bør føre til afskedigelse.
Hverken en fortolkning af tjenestemandslovens §  

 10,  

 af udtalelserne i Folketingstidende citeret ovenfor eller af den juridiske  

 litteratur giver holdepunkter for at antage, at lovgivningsmagten støtter en  

 praksis, hvorefter enhver straffelovsovertrædelse bør føre til afskedigelse  

 fra stillinger i politiet.
En afskedigelse af (A) på grundlag af det  

 bagatelagtige tyveri må efter Krims opfattelse  sammenholdt med  

 den  

 omstændighed, at (A)s tjenesteforhold ifølge den blandt bilagene  

 forekommende  

 tjenestebedømmelse vel nærmest må betegnes som eksemplariske -  

 anses for at  

 være i strid med intentionerne bag tjenestemandsloven. I et brev af 11. august 1997  

 anmodede jeg Justitsministeriet og Rigspolitichefen om supplerende  

 udtalelser.  

 Jeg bad om følgende:
 ...
Det fremgår af sagens akter  

 at (A) blev afskediget efter tjenestemandslovens § 28, 2. pkt., hvorefter  

 tjenestemænd kan afskediges med forkortet varsel, hvis afskedigelsen f.eks.  

 er  

 begrundet i strafbart forhold der medfører at tjenestemanden er uskikket til  

 at  

 forblive i stillingen.
Grundlaget for afskedigelsen af (A) var at han ved  

 Vestre Landsret var blevet idømt 3 dagbøder á 100,- kr. efter straffelovens §  

 276, jf. § 287, stk. 1, tyveri, ved i et supermarked at have stjålet en  

 barberskraber til en værdi af 39,95 kr.
Krim har under  

 disciplinærsagens behandling og i sine breve til mig anført at afgørelsen er  

 i  

 strid med den almindelige lighedsgrundsætning, idet polititjenestemænd dømt  

 for lignende forhold eller forhold der efter almindelig opfattelse er af  

 grovere karakter har bevaret deres ansættelse i politiet.
Krim har videre  

 anført at afgørelsen er udtryk for at Justitsministeriet har sat sit skøn  

 under en regel, idet ministeriet ved afgørelsen ikke har taget hensyn til  

 (A)s  

 øvrige forhold.
 I Rigspolitichefens udtalelse  

 af 10. december 1996 er blandt andet følgende anført:
 Således medfører  

 berigelsesforbrydelser som altovervejende hovedregel indstilling om  

 disciplinær afsked, også selv om sagen strafferetligt er afgjort med bøde;  

 det  

 vil sige henført under straffelovens § 287 som mindre strafværdig.
I nærværende sag, hvor der er  

 tale om tyveri med en ukendt tredjemand som umiddelbar forurettet, har jeg  

 følgeligt ikke været i tvivl om, at sagen skulle føre til disciplinær afsked.  

 Såfremt jeg havde fundet, at sagen udgjorde et grænsetilfælde,  

 kunne det som  

 skærpende omstændighed have været anført, at (A) begik handlingen i  

 tjenestetiden. Til brug for min behandling  

 af sagen beder jeg Rigspolitichefen og Justitsministeriet redegøre for  

 hensynene bag udgangspunktet om at netop berigelsesforbrydelser som  

 altovervejende hovedregel medfører afskedigelse (i modsætning til de andre  

 forbrydelser/forseelser begået af polititjenestemænd, som har været  

 fremdraget  

 under sagens behandling hos Rigspolitichefen og Justitsministeriet). Som jeg  

 forstår Rigspolitichefens udtalelse, er det en skærpende omstændighed i  

 relation til ansættelsesmyndighedens reaktion hvis berigelsesforbrydelsen  

 begås mod en ukendt tredjemand.
Rigspolitichefen bedes i sin udtalelse  

 begrunde  

 denne opfattelse.
Jeg anmoder endvidere om  

 oplysninger om andre lignende sager.
I den forbindelse beder jeg  

 myndighederne  

 oplyse om eventuelle sager, hvor udgangspunktet om afsked er fraveget eller  

 overvejet fraveget, og hvilke forhold der herved er taget i betragtning.
... Rigspolitichefen svarede i  

 brev af 5. januar 1998. Han anførte bl.a.:
Det beror på en skønsmæssig  

 afgørelse, om en given adfærd er i strid med dette værdighedskrav.
Herunder  

 tages blandt andet hensyn til arten af den stilling, som tjenestemanden  

 indtager.
 Det er min opfattelse, at der  

 i sagens natur må gælde et særligt strengt værdighedskrav for  

 polititjenestemænd, der repræsenterer statens umiddelbare  

 magtudøvelsesapparat  

 direkte i forhold til borgerne.
 Samme synspunkt gør sig  

 gældende ved sanktionsfastsættelse.
 Enhver strafbar adfærd,  

 udøvet af en polititjenestemand, vil typisk tillige indebære en  

 overtrædelse  

 af tjenestemandslovens § 10, og må i sagens natur disciplinært betragtes med  

 stor alvor.
 Hvilken disciplinær sanktion,  

 der i givet fald skal ikendes, vil dog være resultatet af en konkret  

 vurdering.  

 Den konkret udviste adfærd og den idømte straf indgår som led i vurderingen.
Den straf, som udmåles af  

 domstolene i den enkelte (straffe‑)sag er bl.a. resultatet af nogle  

 overordnede almene overvejelser om strafværdigheden af netop dette forhold,  

 set  

 i sammenhæng også med strafværdigheden af helt andre typer af strafbare  

 forhold.
Straffen vil selvsagt have betydning også for den disciplinære  

 vurdering.
Det er dog oplagt, at netop fordi værdighedskravet i  

 tjenestemandslovens § 10 varierer med stillingen, vil der ikke nødvendigvis  

 være noget entydigt sammenfald for så vidt angår den strafferetlige og den  

 disciplinære vurdering af en strafbar adfærd.
 En adfærd, der strafferetligt  

 har ført til ubetinget frihedsstraf, vil dog efter min opfattelse altid  

 skulle  

 føre til disciplinær afsked, allerede fordi jeg finder afsoning uforeneligt  

 med  

 værdighedskravet for en polititjenestemand.
For alle andre strafbare  

 forhold vil den disciplinære sanktion være afhængig af en række momenter.
Ved  

 siden af almindelige strafudmålingsprincipper indgår tillige en vurdering,  

 der bl.a. bygger på, hvor tæt forholdet ligger på politiets daglige  

 arbejdsområder.
 Det overordnede synspunkt er  

 selvfølgelig, hvordan det skønnes, at befolkningen som helhed vil vurdere den  

 straffede polititjenestemands agtelse og tillid i dennes fremtidige virke i  

 befolkningen.
 Strafbar adfærd, som  

 indebærer momenter af 1) berigelse og 2) vold vil efter dette synspunkt  

 typisk  

 blive vurderet strengere, end 3) andre sager.
ad. 1) De klassiske  

  

 berigelsesforbrydelser  

  

 er efter min  

 opfattelse typeeksempler på adfærd, som er uforenelig med den agtelse og  

 tillid, som kræves af en polititjenestemand.
Der er tale om utvivlsomt  

 forsætlige  

 forbrydelser ‑ omend de kan være mere eller mindre planlagt.
Der er  

 tale  

 om en konkret forurettet.
Formålet er økonomisk vinding og incitamentet vil  

 ofte ikke være udtømt med en enkelt overtrædelse.
 Forebyggelse og  

 efterforskning af berigelsesforbrydelser er et af politiets absolutte  

 kerneområder.
 Butikstyveri udgør en  

 specielt tydelig kategori.
 Det eneste værn mod at svage  

 sjæle fristes til at stjæle fra selvbetjeningsbutikker, udstillingsstativer  

 m.v.  

 er truslen om anmeldelse og politiets aktive indgriben.
Som led i sit daglige arbejde  

 har polititjenestemanden sin gang i private hjem og virksomheder, f.eks ved  

 dødfundne og når tyveri har fundet sted, og hyppigt førend et eventuelt  

 økonomisk tab er opgjort.
Polititjenestemanden forvalter også i en lang række  

 situationer andre menneskers værdigenstande, eksempelvis ved ransagninger,  

 visitationer, hittegods m.v.
 Jeg tror ikke, at  

 befolkningen vil acceptere den mulighed, at den polititjenestemand, de lukker  

 ind i deres private hjem for at lave gerningsstedsundersøgelse, eller som  

 tilkaldes til et tomt forretningslokale af en tyverialarm, selv har gjort sig  

 skyldig i tyveri.
 En sådan polititjenestemand  

 har selvsagt ikke befolkningens tillid.
 Dette synspunkt er så  

 tungtvejende, at der kun ses ganske enkelte sager, hvor egentlige  

 berigelsesforbrydelser ikke har medført disciplinær afsked af  

 polititjenestemænd.
 Jeg skal kort henvise til  

 følgende sager, hvor uddrag af akterne er vedlagt i anonymiseret form:
 (V). En politiassistent begik  

 butikstyveri (113 kr) og blev anset med en straffebøde på 300 kr.
En lægeerklæring udfærdiget  

 til brug for sagen angav, at politiassistenten i månederne forud for tyveriet  

 havde været i medicinsk behandling for psykiske problemer, og at tyveriet  

 umiddelbart skønnedes at bunde heri.
Politimesteren henviste hertil og  

 indstillede,  

 at disciplinærsager blev afgjort med degradation.
 Disciplinærsagen blev afgjort  

 med degradation.
 Afgørelsen er ikke nærmere  

 begrundet, men det fremgår af sagens referatark, at indstilling om afsked  

 ansås  

 for at være den sædvanlige afgørelse.
 (VI) En politiassistent stjal  

 84 kr fra vagtholdets kaffekasse og blev anset med en straffebøde på 500 kr.
 Disciplinærsagen blev afgjort  

 med overførsel til anden kreds.
 Afgørelsen er ikke nærmere  

 begrundet, men det fremgår af sagens referatark, at sanktionsvalget  

 overvejedes  

 nøje ‑ bl.a. i lyset af Justitsministeriets afgørelse i den nedenfor  

 omtalte sag (VII).
 I tilknytning til denne sag  

 bemærkes, at jeg i en helt tilsvarende senere sag (IX) har truffet afgørelse  

 om  

 suspension, idet jeg anså afsked som sagens rette disciplinære afgørelse.  

 Disciplinærsagen afsluttedes dog ved at politiassistenten søgte  og fik  

 bevilget  sin afsked.
 (VII). En politiassistent  

 stjal dele for 200‑300 kr (nyværdi 963 kr) fra en indbragt  

 hittegodscykel.
Forholdet blev i byretten og  

 landsretten henført under § 285 og anset med fængsel i 30 dage.
I Højesteret  

 henførtes forholdet under § 287 og anset med 20 dagbøder.
Efter sagens start påbegyndtes  

 psykiatrisk behandling.
Til brug for straffesagen udarbejdedes  

 mentalerklæring  

 der forelagdes Retslægerådet.
Der anvendtes udtryk som abnorm  

 enkeltreaktion  

 og svækkelse af sædvanlige modforestillinger.
 Jeg indstillede sagen til  

 disciplinær afsked, men Justitsministeriet fandt ikke fuldt tilstrækkelig  

 grundlag for denne sanktion.
 I tilknytning til denne sag  

 henvises til en senere sag (II), hvori en politiassistent havde tilegnet sig  

 et  

 (brugt) cykelstyr fra en hittegodscykel.
 Sagen blev strafferetligt  

 afgjort med en advarsel.
 Justitsministeriet tiltrådte  

 min indstilling om disciplinær afsked.
 Sagen gav anledning til nøje  

 overvejelser om den disciplinære sanktion.
(I) En politiassistent blev  

 idømt betinget fængsel uden straffastsættelse for dokumentfalsk i forbindelse  

 med nogle lånedokumenter.
Under henvisning til forholdet mellem de  

 involverede  

 parter (ægtefæller) førte sagen ikke til afsked.
Endelig skal jeg omtale en  

 tidligere sag, som havde sit udspring i, at der om natten var begået  

 rudeknusningstyveri  

 fra en tankstations butikslokale.
To politiassistenter blev sendt til  

 opgaven.  

 Ankommet til gerningsstedet forsøgte den ene politiassistent at dække for et  

 overvågningskamera, mens den anden stjal 4 flasker spiritus.
 Sagen, der naturligvis førte  

 til ubetinget fængsel og disciplinær afsked, er ikke nævnt af hensyn til  

 sanktionen, men for at illustrere at polititjenestemænds arbejdsopgaver  

 nødvendiggør, at de nyder befolkningens absolutte tillid.
ad. 2) Sager der involverer  

  

 vold  

  

 og/eller trusler udgør et andet  

 særligt problem.
Dette skal ses i sammenhæng med de særlige magtbeføjelser,  

 som  

 er tillagt polititjenestemænd.
Udgangspunktet må være, at domfældelse for  

 eksempelvis vold må føre til afsked.
 At dette synspunkt dog ikke  

 altid fører til afsked illustreres af to nyere sager, hvis akter vedlægges i  

 uddrag  

 i anonymiseret form (III og IV).
ad. 3) Bortset fra visse sager om  

 spiritus/promillekørsel, vil  

  

 andre  

 straffesager  

  

 , der ikke har ført til ubetinget frihedsstraf, sjældent føre  

 til afsked.
 Sluttelig bemærkes, at jeg  

 ved afgørelse af disciplinærsager vedrørende tjenestemandsansat personale,  

 som  

 ikke har politimyndighed  eksempelvis kontorpersonale, følger en anden  

 og  

 mildere praksis.
 Eksempelvis fører et  

 butikstyveri ikke til disciplinær afsked.
 I skrivelse af 11. august  

 1997 anmoder Folketingets Ombudsmand  

  

 specifikt  

  

 om svar på tre spørgsmål.
 Jeg anmodes om at redegøre for hensynene bag  

 udgangspunktet om at netop berigelsesforbrydelser som altovervejende  

 hovedregel  

 medfører afskedigelse (i modsætning til de andre forbrydelser/forseelser  

 begået af polititjenestemænd, som har været fremdraget under sagens  

 behandling  

 hos Rigspolitichefen og Justitsministeriet).
 Jeg anmodes om at begrunde min opfattelse, hvorefter  

 det er en skærpende omstændighed i relation til ansættelsesmyndighedens  

 reaktion, hvis berigelsesforbrydelsen begås mod en ukendt tredjemand.
 Jeg anmodes om oplysninger om lignende sager.
 ad. a. og c.
 Der henvises til ovennævnte  

 generelle redegørelse.
 ad. b.
 Min bemærkning om ukendt  

 tredjemand skal forstås som et forbehold om eventuelt at fravige  

 hovedreglen  

 om afsked, hvis berigelsesforbrydelsen er begået inden for eksempelvis  

 (tidligere) samlivsforhold eller lignende.
Der er således tale om et  

 sædvanligt udmålingsprincip, som også gør sig gældende i de ovenfor nævnte  

 voldssager samt i den af KRIM omtalte sag om lussing mod en søn. Justitsministeriet svarede i  

 brev af 26. oktober 1998. Ministeriet henviste til følgende:
 ...
 1.  

  

 Ombudsmanden har anmodet Justitsministeriet og Rigspolitichefen  

 om en redegørelse for hensynet bag udgangspunktet om, at  

 berigelsesforbrydelser  

 begået af polititjenestemænd som altovervejende hovedregel medfører  

 afskedigelse som disciplinær straf.
Justitsministeriet har  

 modtaget vedlagte udtalelse af 5. januar 1998 fra Rigspolitichefen, hvortil  

 der  

 henvises.
Justitsministeriet skal endvidere knytte enkelte yderligere  

 bemærkninger til Rigspolitichefens redegørelse.
Tjenestemandslovgivningen  

 indeholder ingen nærmere angivelse af, hvad der kan anses for en tjenstlig  

 forseelse.
Med udgangspunkt i tjenestemandslovens § 10 antages der at  

 foreligge  

 en overtrædelse i tilfælde, hvor en tjenestemand ikke samvittighedsfuldt  

 overholder  

 de regler, der gælder for hans stilling, og såvel i som uden for tjenesten  

 viser sig værdig til den agtelse og tillid, som stillingen kræver.
 I Jørgen Mathiassen:  

 Forvaltningepersonellet (1992), s. 84 anføres om decorumkravet i  

 tjenestemandslovens § 10:
Værdighedskravet er  

 umiddelbart knyttet til den agtelse og tillid, som stillingen kræver.
Kravet  

 er således forskelligt efter stillingens art, men kan også variere efter de  

 omgivelser, hvori hvervet udføres.
Efter reglen i  

 retsplejelovens § 108 har politiet til opgave at opretholde sikkerhed, fred  

 og  

 orden, at påse overholdelsen af love og vedtægter samt at foretage det  

 fornødne til forhindring af forbrydelser og til efterforskning og forfølgning  

 af sådanne.
Hertil kommer en række administrative opgaver, tilsyns‑ og  

 kontrolopgaver og beredskabsopgaver m.v.
 På baggrund af den  

 retshåndhævende karakter af de arbejdsopgaver, der udføres af politiet,  

 finder  

 Justitsministeriet, at der må foretages en streng bedømmelse både ved  

 vurderingen af, om der foreligger en tjenesteforseelse, jf.  

 tjenestemandslovens § 10, og ved sanktionsvalget, jf. tjenestemandslovens §  

 24,  

 såfremt en polititjenestemand gør sig skyldig i overtrædelse af  

 straffelovgivningen,  

 hvad enten det sker i eller uden for tjenesten.
Blandt politiets  

 hovedarbejdsopgaver hører forebyggelse og efterforskning af  

 berigelsesforbrydelser.  

 En polititjenestemand vil endvidere som led i sit arbejde ofte skulle  

 forvalte  

 værdigenstande, der tilhører andre, ligesom polititjenestemanden som led i  

 tjenesten vil færdes i private hjem og virksomheder.
Det er derfor af  

 afgørende  

 betydning, at politipersonalet nyder almindelig tillid i befolkningen.
Efter Justitsministeriets  

 opfattelse må det derfor i høj grad anses for egnet til at svække politiets  

 almindelige omdømme, når en polititjenestemand kendes skyldig i en  

 berigelsesforbrydelse, og forholdet må anses for en alvorlig disciplinær  

 forseelse, som må imødegås med en tilsvarende alvorlig disciplinær sanktion  

 ved  

 siden af den strafferetlige forfølgning.
Det kan efter Justitsministeriets  

 opfattelse i den henseende ikke tillægges afgørende betydning, om det  

 strafbare forhold alene er henført under straffelovens § 287 som mindre  

 strafværdigt.
 Som disciplinær straf for en  

 tjenstlig forseelse kan anvendes advarsel eller irettesættelse, bøde, der dog  

 ikke må overstige 1/2 måneds løn, overførelse til andet arbejde eller andet  

 tjenestested eller til anden stilling inden for eller uden for  

 ansættelsesområdet,  

 degradation  herunder nedrykning med eet eller flere løntrin inden for  

 samme  

 lønramme, eller afsked, jf. tjenestemandslovens § 24, 1. pkt.
 De almindelige  

 forvaltningsretlige grundsætninger for skønsudøvelsen finder anvendelse ved  

 afgørelsen om pålæggelse af disciplinærstraf.
Sanktionsvalget må således  

 træffes på grundlag af en konkret bedømmelse af den begåede  

 tjenesteforseelses  

 karakter og grovhed sammenholdt med sagens øvrige omstændigheder, f.eks. den  

 pågældendes tjenstlige forhold, herunder tidligere tjenesteforseelser, eller  

 tidligere straffedomme, og de nærmere omstændigheder i forbindelse med  

 begåelsen af tjenesteforseelsen eller det strafbare forhold, ligesom  

 almindelige strafforhøjelses‑ og nedsættelsesgrunde, jf. navnlig  

 straffelovens §§ 83‑86, vil indgå i afvejningen.
Det vil endvidere  

 sædvanligvis blive anset for en skærpende omstændighed, hvis det strafbare  

 forhold er begået som led i tjenesten.
 Om afskedigelse som  

 disciplinær straf anføres i Hans Gammeltoft-Hansen, Jon Andersen, Kaj Larsen  

 og  

 Karsten Loiborg: Forvaltningeret (1994), s.  

 172f.:
Ligesom ved diskretionær  

 afskedigelse gælder, at de almindelige forvaltningeretlige grundsætninger for  

 skønsudøvelse finder anvendelse.
Afgørelser om afskedigelse af disciplinære  

 grunde skal således være båret af saglige hensyn, og der skal være et  

 rimeligt  

 forhold mellem den konstaterede tjenstlige forseelse og anvendelsen af  

 afskedigelse som disciplinær straf.
 Under henvisning til at en  

 berigelsesforbrydelse begået af en polititjenestemand må anses for en  

 alvorlig  

 disciplinær forseelse, vil den pågældende som udgangspunkt blive meddelt  

 afsked  

 som disciplinær straf, idet den pågældende som følge af det strafbare forhold  

 må anses for uskikket til at forblive i stillingen, jf. tjenestemandslovens §  

 28, 2. pkt.
En vurdering af samtlige  

 sagens omstændigheder kan imidlertid undtagelsesvis føre til en anden ‑  

 og mildere ‑ sanktion.
Som eksempel herpå kan nævnes ministeriets  

 afgørelse af 3. marts 1983 (j.nr.  ). Sagen omhandler en politiassistent, der  

 ved Højesterets dom af 22. oktober 1982 blev domfældt for overtrædelse af  

 straffelovens § 287, stk. 1, jf. § 276 med 20 dagbøder á 200 kr.
 Det fremgår af sagen, at  

 politiassistenten efter sagens indledning påbegyndte psykiatrisk behandling,  

 og at der til brug for behandlingen af sagen blev indhentet en udtalelse hos  

 Retslægerådet, der blandt andet udtalte, at den pågældende forud for den  

 påsigtede handling i længere tid havde været psykisk belastet, uden at den  

 pågældende dog kunne henføres til de i straffelovens § 16 eller § 69  

 omhandlede  

 personkredse.
Justitsministeriet fandt ikke  

 fuldt tilstrækkeligt grundlag for at følge Rigspolitichefens indstilling om  

 afsked, og sagen blev derfor afgjort med en disciplinær straf i form af  

 forflyttelse og degradation.
Der vedlægges kopi af Højesterets, landsrettens  

 og byrettens domme, Justitsministeriets afgørelse og Rigspolitichefens  

 indstilling  

 til Justitsministeriet i sagen.
 Afskedigelse vil sædvanligvis  

 ske med forkortet varsel, jf. tjenestemandslovens § 28, 2. pkt.
Som eksempel på anvendelse af  

 det almindelige afskedigelsesvarsel på 3 måneder i medfør af  

 tjenestemandslovens  

 § 28, 1. pkt., kan nævnes Justitsministeriets afgørelse af 24. april 1995  

 (j.nr.  ). Det fremgår af sagen, at den pågældende politiassistent i  

 Københavns Byret den 13. januar 1994 blev meddelt en advarsel for tyveri, jf.  

 straffelovens § 276, jf. § 287, af et cykelstyr til en værdi af ca. 500 kr.  

 fra  

 en aflåst cykelindhegning på Københavns Politis Station 4. Det fremgår  

 endvidere af sagen, at den pågældende havde deltaget som polititjenestemand i  

 urolighederne på Nørrebro i 1993, og at han som følge heraf havde haft en  

 posttraumatisk  

 reaktion.
Der vedlægges kopi af retsbogsudskrift, Justitsministeriets  

 afgørelse og Rigspolitichefens indstilling til Justitsministeriet i sagen.
Også i sager om overtrædelse  

 af straffelovens voldsbestemmelser anlægges typisk en streng bedømmelse ved  

 vurderingen af, om der foreligger en tjenesteforseelse og ved udmålingen af  

 den  

 disciplinære reaktion.
Dette gælder, uanset om forholdet er begået i eller  

 uden for tjenesten.
Som det er ombudsmanden  

 bekendt, har Justitsministeriet taget initiativ til en drøftelse med blandt  

 andet Rigspolitichefen om, hvilke tjenstlige, disciplinære og eventuelt  

 strafferetlige sanktioner, der kan tages i anvendelse ved misbrug af  

 Kriminalregisteret.
Dette spørgsmål er fortsat under behandling i  

 Justitsministeriet,  

 og Folketingets Ombudsmand vil blive orienteret om udfaldet af disse  

 overvejelser.
 2.  

  

 Ombudsmanden har endvidere anmodet Rigspolitichefen om en udtalelse  

 om, hvorvidt det anses for en skærpende omstændighed i relation til  

 ansættelsesmyndighedens  

 reaktion, hvis berigelsesforbrydelsen begås mod en ukendt trediemand.
 Der henvises til det anførte  

 i Rigspolitichefens udtalelse.
 3.  

  

 Ombudsmanden har endelig anmodet Justitsministeriet og Rigspolitichefen  

 om oplysning om andre lignende sager.
 Der henvises til det vedlagte  

 materiale fra Rigspolitichefen.
... Ombudsmandens udtalelse Justitsministeriets afgørelse om at afskedige (A) blev truffet på  

 grundlag af tjenestemandslovens §§ 10, 24 og 28. Bestemmelserne har følgende  

 indhold:
   

  

 § 10.  

  

 Tjenestemanden skal samvittighedsfuldt overholde de regler, der gælder for  

 hans stilling, og såvel i som uden for tjenesten vise sig værdig til den  

 agtelse og tillid, som stillingen kræver.
§ 24.  

  

 Som disciplinær straf for tjenstlig forseelse kan anvendes advarsel eller  

 irettesættelse, bøde, der dog ikke må overstige ½ måneds løn, overførelse til  

 andet arbejde eller andet arbejdssted eller til anden stilling inden eller  

 uden for ansættelsesområdet, degradation - herunder nedrykning med ét eller  

 flere løntrin inden for samme lønramme - eller afsked.
Bøde over 1/25 af  

 månedslønnen og overførelse til andet arbejde kan ikke anvendes, inden forhør  

 er afholdt i overensstemmelse med §§ 20-22, medmindre der foreligger en  

 uforbeholden skriftlig tilståelse, i hvilken tjenestemanden vedgår de  

 faktiske omstændigheder i det påsigtede forhold og erkender sig skyldig i en  

 tjenesteforseelse.
Overførelse til andet arbejdssted eller til anden stilling  

 inden eller uden for ansættelsesområdet, degradation eller afsked som straf  

 for tjenesteforseelser kan, når forholdet ikke er fastslået ved dom, aldrig  

 finde sted uden efter afholdt tjenstligt forhør.
Ikendte bøder kan indeholdes  

 i lønnen.
§ 28.  

  

 Tjenestemænd kan afskediges uden ansøgning med 3 måneders varsel til udgangen  

 af en måned.
Afsked kan dog ske med kortere varsel, såfremt den er begrundet  

 i, at tjenestemanden som følge af strafbart forhold, tjenesteforseelse eller  

 mislighed er uskikket til at forblive i stillingen. Der er ingen tvivl om at det forhold at (A) blev straffet for butikstyveri,  

 udgjorde en tilsidesættelse af tjenestemandslovens § 10. Sagens hovedproblem  

 er om den disciplinærstraf der blev fastsat i medfør af tjenestemandslovens §  

 24, har været for hård i forhold  

 til forseelsens grovhed.
Som det ses, indeholder § 24  

 i tjenestemandsloven ikke udtrykkelige regler om sanktionsudmålingen.
I denne  

 forstand er fastsættelse af disciplinærstraf af skønsmæssig karakter.
Det følger imidlertid af  

 almindelige ulovbestemte offentligretlige grundsætninger at  

 sanktionsfastsættelsen  

 skal ske på et bevismæssigt sikkert grundlag ligesom sanktionerne skal stå i  

 et  

 rimeligt forhold til den begåede forseelses grovhed.
Det må ligeledes kræves  

 at  

 sanktionsvalget ikke er udtryk for usaglig forskelsbehandling,  

 magtfordrejning  

 eller på anden måde bygger på usaglige kriterier.
Inden for denne retlige  

 ramme  

 beror afgørelsen på den pågældende arbejdsgivers egen vurdering af hvad der  

 må  

 anses for passende.
Jeg har ved min gennemgang af  

 sagen indhentet oplysninger om den praksis der i almindelighed følges inden  

 for  

 politiet med hensyn til disciplinærsanktioner over for polititjenestemænd som  

 bliver straffet.
Oplysningerne viser for det første at sanktionsfastsættelser  

 sker efter en individuel vurdering af den enkelte sags omstændigheder, men  

 således at en straf for en handling som den (A) har begået, som udgangspunkt  

 fører til afskedigelse i henhold til tjenestemandslovens § 24. Jeg har ikke  

 fundet holdepunkter for at antage at Justitsministeriet burde have afveget  

 fra  

 dette udgangspunkt, og således heller ikke anledning til at antage at (A) har  

 været udsat for usaglig forskelsbehandling.
Der ses heller ikke at være  

 tale om egentlig bevistvivl med hensyn til den begåede handling.
Sagen er  

 blevet overordentlig grundigt undersøgt og pådømt i to retsinstanser som  

 begge  

 har lagt til grund at (A) begik butikstyveri, og at tyveriet foregik mens (A)  

 var i tjeneste.
Jeg har overvejet KRIMs  

 synspunkt om at der er tale om en uproportionel retsfølge, og har i den  

 forbindelse noteret mig at den fastsatte straf, 3 x 100 kr. i dagbøder, er en  

 mild straf.
Jeg er imidlertid enig med Rigspolitichefen i at fastsættelsen af  

 disciplinærsanktioner efter tjenestemandslovens § 24 og strafudmåling efter  

 straffeloven principielt beror på forskellige synspunkter.
I denne  

 forbindelse  

 skal jeg henvise til at sanktioner efter § 24 besluttes i forhold til  

 tjenstlige forseelser og ikke i forhold til strafbare handlinger.
En  

 tjenestemand kan således også tænkes at overtræde decorumskravet i  

 tjenestemandslovens § 10 ved ikkestrafbare handlinger.
 Jeg vil ikke dermed afvise at  

 straffastsættelsen i et tilfælde som det foreliggende hvor den tjenstlige  

 forseelse består i at tjenestemanden har begået en strafbar handling, kan  

 indgå som et element i bedømmelsen af den tjenstlige forseelses grovhed.  

 Straffastsættelsen er imidlertid blot ét blandt flere elementer som kan  

 inddrages i vurderingen.
 Det må som anført af  

 Rigspolitichefen og Justitsministeriet også tages i betragtning at der er  

 tale  

 om en polititjenestemand, dvs. en person som har det som sin opgave at  

 kontrollere borgernes overholdelse af strafsanktionerede regler, samt at der  

 var tale om en forsyndelse mod hvilken borgernes vigtigste værn er en  

 politianmeldelse.
Det forhold at butikstyveri i  

 forhold til tjenestemænd med anden beskæftigelse end retshåndhævelse ikke har  

 ført til disciplinær afsked, kan efter min mening ikke tillægges afgørende  

 betydning.
I denne forbindelse kommer det især i betragtning at ansatte i  

 politiet må anses for undergivet et decorumskrav som er strengere end for de  

 fleste ansættelsesgrupper i den offentlige forvaltning.
 Under disse omstændigheder  

 mener jeg ikke - selv om sanktionen afsked med opsat pension af (A) må  

 opfattes  

 som en supplerende straf der i sig selv er mere byrdefuld end den ved  

 straffedommen  

 fastsatte straf - at sanktionsvalget kan kritiseres.
Ved vurderingen af  

 sanktionsvalgets lovlighed kan der efter min mening ikke tages særlige hensyn  

 til de generelle tilkendegivelser om resocialisering af straffede personer i  

 forbindelse med ansættelse i det offentlige.
Disse overvejelser sigter på at  

 modvirke at straffens virkning forfølger den pågældende i lang tid efter at  

 straffen er udstået.
Alt i alt mener jeg som det  

 ses ikke at der er holdepunkter for kritik i anledning af Justitsministeriets  

 afgørelse om at afskedige (A). NOTER: (*1) FOB 1980, s. 623.
