 1. Hermed følger, jf. bilag 1 aftale af 15. august 1991 om løn- og  

 andre ansættelsesvilkår under åremålsansættelse i folkeskolen i stillinger  

 vedrørende ledelse af skolevæsenet.
Aftalen omfatter de stillinger vedrørende ledelse af skolevæsenet, som kan  

 oprettes efter §§ 11-13 i Undervisningsministeriets cirkulære om normering af  

 stillinger som tjenestemand i folkeskolen og finder anvendelse ved ansættelse  

 som tjenestemand i folkeskolen på åremål i stillinger, der er godkendt til  

 besættelse på åremål, jf. lov nr. 264 af 22. maj 1986 om åremålsansættelse af  

 tjenestemænd og ansatte på tjenestemandslignende vilkår.
Det fremgår af bilag  

 2, hvilke stillinger oprettet efter §§ 11-13 i normeringscirkulæret  

 Lønningsrådet har godkendt til besættelse på åremål.
 2. I henhold til tjenestemandslovens § 45, stk. 3, bemyndiger  

 Finansministeriet herved vedkommende kommunalbestyrelse til for personer, der  

 er omfattet af åremålslovens § 1, stk. 2, at indgå aftale om åremålstillæg og  

 eventuel fratrædelsesbeløb, jf. aftalens §§ 1 og 2.
 Finansministeriet bemyndiger endvidere vedkommende kommunalbestyrelse til  

 for samme personkreds at indgå aftale om vilkårene for placering af varigt  

 ansatte tjenestemænd, der efter åremålsansættelsens ophør genindtræder i  

 varig ansættelse, jf. åremålslovens § 5, stk. 1.
 Kopi af indgåede aftaler bedes sendt til Finansministeriet.
 3. Vedrørende størrelsen af åremålstillæg efter aftalens § 1  

 bemærkes følgende:
Åremålsansatte, der er sikret varig ansættelse efter  

 åremålsansættelsens udløb Åremålstillægget fastsættes under hensyn til åremålets længde og det  

 lønmæssige niveau i tilbagegangsstillingen og inden for en ramme på indtil 25  

 pct. af lønnen ved varig ansættelse.
Efter hidtidig praksis har der normalt  

 været ydet et tillæg på 15-19 pct. ved 3-årig ansættelse og 10-13,5 pct. ved  

 6-årig ansættelse i forbindelse med en tilbagegangsstilling, der ligger 1-2  

 lønrammer under åremålsstillingens klassificering.
Tillægget vil kunne  

 forhøjes, hvis tilbagegangsstillingen ligger mere end 2 lønrammer under  

 åremålsstillingens klassificering.
Åremålsansatte, der ikke er sikret varig ansættelse efter  

 åremålsansættelsens udløb Af hensyn til den ønskede fleksibilitet og rekrutteringsmulighed er der  

 ikke i aftalen fastsat nogen bestemt ramme for åremålstillæggets størrelse i  

 sådanne situationer.
Tillægget bør fastsættes under hensyn til åremålets  

 længde og en afvejning af stillingens lønmæssige placering.
Efter hidtidig  

 praksis har tillægget typisk ligget i intervallet 20-30 pct.
 4. Ved ansættelse som tjenestemand på åremål i henhold til  

 åremålslovens § 1, stk. 2, gælder reglerne om pension i lovens § 6, stk. 1-4.
 5. Tjenestemandsstillinger, der ikke i forvejen er klassificeret,  

 skal klassificeres, inden der indgås lokal aftale om åremålsvilkår.
 6. Kan der ikke opnås enighed om åremålsvilkårene, forelægges  

 sagen for Finansministeriet.
 7. Sager om åremålsvilkår for personer omfattet af åremålslovens §  

 1, stk. 3, skal forelægges Finansministeriet, der indgår aftalen.
Finansministeriet,Administrations- og Personaledepartementet, den 15. august 1991 P.M.V.
 E.B.
Bodil Henriksen Bilag 1 AFTALE OM LØN- OG ANDRE ANSÆTTELSESVILKÅR UNDER ÅREMÅLSANSÆTTELSE I FOLKESKOLEN I STILLINGER VEDRØRENDE LEDELSE AF SKOLEVÆSENET I medfør af § 4 i lov nr. 264 af 22. maj 1986 om åremålsansættelse af  

 tjenestemænd og ansatte på tjenestemandslignende vilkår, jf.  

 tjenestemandslovens § 45, stk. 1, aftales følgende:
ÅREMÅLSTILLÆG § 1. Under åremålsansættelse i tjenestemandsstillinger i folkeskolen  

 vedrørende ledelse af skolevæsenet oprettet efter §§ 11-13 i  

 Undervisningsministeriets cirkulære om normering af stillinger som  

 tjenestemand i folkeskolen m.fl. ydes et tillæg til den løn, der gælder for  

 stillingen ved varig ansættelse. Åremålstillæggets størrelse aftales i hvert  

 enkelt tilfælde.
For ansatte, der er sikret varig ansættelse efter  

 åremålsansættelsens udløb, kan åremålstillægget udgøre indtil 25 pct. under  

 hensyn til åremålets længde og det lønmæssige niveau i  

 tilbagegangsstillingen.
 Stk. 2. Åremålstillægget beregnes af den på ansættelsestidspunktet  

 gældende lønrammeløn inkl. generelle og særlige tillæg, men ekskl. eventuelt  

 yderligere tillæg.
 Stk. 3. Åremålstillæg fastsættes som særlige tillæg og reguleres som  

 sådanne.
FRATRÆDELSESBELØB § 2. Det kan aftales, at der ved åremålsansættelsens udløb ydes  

 et fratrædelsesbeløb.
 Stk. 2. For ansatte, der er sikret varig ansættelse efter  

 åremålsansættelsens udløb, udgør fratrædelsesbeløbet et beløb svarende til 1  

 måneds løn i den aftalte tilbagegangsstilling for hvert års  

 åremålsansættelse.
 Stk. 3.For ansatte, der ikke er sikret varig ansættelse efter  

 åremålsansættelsens udløb, udgør fratrædelsesbeløbet et beløb svarende til 1  

 måneds løn i åremålsstillingen for hvert års åremålsansættelse.
 Stk. 4. Ved overgang til varig ansættelse i åremålsstillingen ydes der  

 ikke fratrædelsesbeløb.
Stk. 5.Ved fratræden før åremålets udløb ydes der ikke fratrædelsesbeløb,  

 medmindre dette er udtrykkeligt aftalt.
Der ydes dog aldrig  

 fratrædelsesbeløb, hvis afskeden er begrundet i forhold som nævnt i  

 tjenestemandslovens § 28, 2. pkt.
GENANSÆTTELSE § 3. Ved genansættelse efter opslag indgås ny aftale i medfør af  

 § 1 og eventuelt § 2.
IKRAFTTRÆDEN § 4. Aftalen har virkning for åremålsansættelser, der finder sted  

 pr. 1. januar 1991 eller senere.
København, den 15. august 1991 Lærernes Finansministeriet Centralorganisation P.M.V.
