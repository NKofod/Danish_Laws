 Kommunen anfører som part i sagen, at den tidligere helårsejendom, der  

 har fået ændret status til fritidshuse, er beregnet til a være konstsant  

 opvarmet i fyringssæsonen og dermed ikke omfattet af undtagelsen fra  

 tilslutingspligt i Energiministeriets bekendtgørelse nr. 98 af 19. marts 1982  

 § 11, stk. 1, nr. 5.
Heroverfor har lodsejeren anført, at det pågældende hus er erhvervet  

 som fritidshus og udelukkende har været anvendt som sådan.
Energiministeriet  

 finder, at da det pågældende hus frit kan anvendes til helårsbenyttelse, idet  

 det stadig er at betragte som et helårshus, må det anses for en bygning, der  

 er beregnet til at være konstant opvarmet i fyringssæsonen, hvorfor det ikke  

 er omfattet af undtagelsesbestemmelsen i bekendtgørelsens § 11, stk.
 1, nr. 5.
 Kommunen har i skrivelser af 30. juni og 25. juli 1988 påklaget  

 Eneristyrelsens afgørelsen af 25. maj 1988 vedrørende fritagelse for  

 tilslutningspligt til Ærøskøbing Fjernvarme A.m.b.a. for ejendommen matr. nr.  

 185 a, Ærøskøbing Bygrunde, beliggende Søndergade 21, Ærøskøbing.
Kommunen anfører som begrundelse for klagen, at den pågældende ejendom,  

 ifølge kommunens vurdering er beregnet til at være konstant opvarmet i  

 fyringssæsonen.
Kommunen oplyser endvidere, at ca. 65 ejendomme inden for  

 Ærøskøbing Fjernvarmes forsyningsområde anvendes til ferie- og  

 fritidsboliger.
Disse ejendomme er tidligere helårsejendomme, som har fået  

 ændret status.
Da der i alt er ca. 450 ejendomme tilsluttet fjernvarmen, vil  

 det få væsentlige konsekvenser, såfremt fritagelse for tilslutningspligten  

 imødekommes.
 Under henvisning til sagens principielle karakter anmoder kommunen  

 endvidere om, at klagen får opsættende virkning, samt at kommunalbestyrelsen  

 får lejlighed til at redegøre for sine synspunkter ved et møde med  

 ministerien, inden sagens endelige afgørelse.
Endvidere har Knud Bjørn i skrivelse af 14. juli 1988 til Energiministeren  

 fremsendt sine kommentarer til sagen.
Han anfører til støtte for fritagelse  

 for tilslutning bl.a. at ejendommen blev købt i 1981 med status som  

 fritidshus, og at den siden da udelukkende har været anvendt som sådant.  

 Ejendommen blev opført i forrige århundrede, isoleret i gulv, ydervægge og  

 loft samt forsynet med enkeltglas i alle døre og vinduer.
Bebygget areal er  

 ca. 32 m2 i 2 planer, hertil kælder og tagetage.
Der er toilet med bad, men  

 ikke egentlige køkkenfaciliteter.
 Om sagsforløbet kan anføres følgende:
 I forbindelse med behandlingen af Ærø Andels Energi's ansøgning om  

 godkendelse af projekt for kombineret vedvarende energianlæg til kollektiv  

 forsyning af Ærøskøbing By traf kommunalbestyrelsen beslutning om, at  

 ejendomme, der allerede var tilsluttet Ærøskøbing Fjernvarme, fortsat skulle  

 være tilsluttet.
Knud Bjørn, ejer af ejendommen matr.nr. 185 a, Ærøskøbing Bygrunde,  

 beliggende Søndergade 21, Ærøskøbing, søgte i skrivelse af 9. april 1987 om  

 fritagelse for tilslutningspligt til Ærøskøbing Fjernvarme.
Som begrundelse  

 for ansøgningen anførte Knud Bjørn, at ejendommen anvendtes som fritidshus,  

 at årsforbruget kun er ca. 40 m3 fjernvarmevand, at han ønskede at etablere  

 elvarme, samt at han agtede at erhverve andele i et vindmølleanlæg.  

 Ærøskøbing Kommune meddelte i skrivelse af 26. maj 1987, at man ikke kunne  

 imødekomme ansøgnigen, idet man fandt det væsentligt, at så mange ejendomme  

 som muligt tilslutttedes Ærøskøbing Fjernvarme.
I skrivelse af 4. juni 1987 påklagede Knud Bjørn afgørelsen til  

 Energistyrelsen, som i skrivelse af 15. maj 1988 omgjorde kommunens  

 afgørelse, idet Ærøskøbing Kommune efter styrelsens opfattelse ikke har haft  

 den fornødne hjemmel til at pålægge pågældende ejendom fortsat  

 tilslutningspligt til fjernvarmenettet, da ejendomme, der ikke er beregnet  

 til at være konstant opvarmet i fyringssæsonen, herunder sommerhuse, ifølge  

 tilslutningsbekendtgørelsen, § 11, nr. 5, ikke kan kræves tilslutttet et  

 kollektivt varmeforsyningsanlæg.
Fortsat tilslutningspligt for ejendomme, der  

 allerede forsynes fra et kollektivt anlæg, kan ifølge tilslutningscirkulæret  

 kun pålægges, hvis ejendommen opfylder betingelserne for at kunne kræves  

 tilsluttet, og således ikke er omfattet af undtagelsesbestemmelserne i § 11.
Ærøskøbing Kommune påklagede herefter ved skrivelse af 30. juni 1988  

 Energistyrelsens afgørelse.
Energistyrelsen meddelte i skrivelse af 6. juli  

 1988 kommunen, »at i overensstemmelse med Energistyrelsens  

 administrative praksis - og med almindelige forvaltningsretlige  

 forudsætninger i øvrigt - antages det, at en myndighed, hvis afgørelse er  

 ændret af ankeinstansen, ikke kan påklage ankeinstansens afgørelsen.
Efter  

 Energistyrelsens opfattelse har Ærøskøbing Kommune, således ingen klageret i  

 foreliggende sag.
Energistyrelsen tilføjer, at spørgsmålet kan forelægges  

 Enerigministeriet, hvis kommunen ønsker dette«.
 I skrivelse af 25. juli 1988 forelagde Ærøskøbing Kommune herefter sagen  

 for Energiministeriet.
 Energiministeriet har herefter telefonisk d. 1. november 1988 anmodet  

 Ærøskøbing Kommune om besvarelse af en række spørgsmål til belysning af  

 udtrykket »beregnet til at være konstant opvarmet i  

 fyringssæsonen«, jfr. tilslutningsbekendtgørelsen § 11, pkt. 1.
Ærøskøbing Kommune har herefter i skrivelse af 24. januar 1989 oplyst over  

 for Energiministeriet, at der inden for Ærøskøbing Fjernvarmes  

 forsyningsområde er ca. 450 ejendomme tilsluttet fjernvarmen, heraf ca. 73  

 ferie- og fritidsboliger.
Ferie- og fritidsboligernes standard, set i  

 relation til den øvrige boligmasse, må anses for at være af en rimelig  

 standard.
Set i sammenligning med landets øvrige byer af samme størrelse og  

 udstrækning, må standarden af Ærøskøbing by's ejendomme, anses for  

 gennemsnitligt at være af en ringere bygningsmæssig standard.  

 Kommunalbestyrelsens tilladelse til, at de pågældende huse anvendes til  

 ferie- og fritidshus, beror i langt de fleste tilfælde på ejendommens ringe  

 størrelse og indretning.
Set i relation til lovområder generelt, stilles de  

 pågældende huse sammenlignet med andre helårsejendomme hverken ringere eller  

 bedre.
Endelig anfører kommunen, at de pågældende ejendomme i Ærøskøbing by  

 formentlig for langt størstedelens vedkommende ikke havde opnået tilladelse  

 til anvendelse som ferie- og fritidsbolig, såfremt der var sket en  

 befolkningstilgang eller såfremt befolkningsgrundlaget havde været status  

 quo.
Enerigministeriet har endvidere været i kontakt med Byggestyrelsen, som  

 har oplyst, at de pågældende huse stadigvæk er at betragte som helårshuse, og  

 at en begrundelse for kommunens tilladelse til anvendelse som fritidsbolig  

 kan være, at der ikke i kommunen er behov for anvisning af bolig til  

 boligsøgende (helårsbenyttelse). Pågældende huse kan således frit anvendes  

 til helårsbenyttelse uden tilladelse hertil fra kommunen, idet de oprindelig  

 og stadigvæk har status som helårshuse.
Der kan dog ikke ifølge  

 bygningsreglementerne fra 1982 og 1985 stilles krav om opfyldelse af  

 isoleringsstandard ved eksisterende helårshuse, kun såfremt et hus har  

 sommerhusstatus og senere ønskes anvendt som helårshus, kan der kræves  

 opfyldelse af pågældende isoleringskrav.
Enerigministeriet skal efter en gennemgang af sagen og på baggrund af de  

 indhentede oplysninger lægge til grund, at de sammenbyggede enfamilieshuse,  

 beliggende i Ærøskøbing by, er at betragte som helårshuse.
Disse har således  

 fra start af været beregnet til at være konstant opvarmet i fyringssæsonen.  

 Da der ikke ifølge bygningsreglementerne kan stilles krav om en vis  

 isoleringssstandard ved eksisterende helårshuse, kan det således ikke lægges  

 til grund at denne eventuelt ligger under, hvad man i dag kræver ved  

 nybyggeri eller ved overgang til helårsbenyttelse.
 Det må endvidere lægges til grund, at det i sagen omhandlede hus er  

 forsynet med et vandbærende anlæg og kan bebos hele året.
 På den ovennævnte baggrund finder Energiministeriet derfor, at det i sagen  

 omhandlede hus må betragtes som en bygning, der er beregnet til at være  

 konsstant opvarmet i fyringssæsonen, hvorfor Energiministeriet herved skal  

 stadfæste den af Ærøskøbing Kommune trufne afgørelse.
 P.M.V.
 E.B.
