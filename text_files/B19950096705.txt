 Ved aktstykke 58 har et flertal i Finansudvalget den 8. november 1995  

 bl.a. tiltrådt følgende vedrørende udbetaling af kulancemæssig godtgørelse  

 til Thule-arbejdere og grønlændere m.fl.:
 § 1.  Sundhedsministeren bemyndiges til af statskassen  

 at yde kulancemæssig godtgørelse til følgende personer, der var til stede  

 inden for perioden fra og med 21. januar 1968 til og med 17. september 1968:
Stk. 2.  Såfremt en person, der i medfør af stk. 1 er  

 berettiget til godtgørelse, er afgået ved døden uden at få denne udbetalt,  

 ydes godtgørelsen til dennes nærmeste efterladte, dvs. ægtefælle, registreret  

 partner eller samlever, hvor samlivet har bestået i mindst 2 år, samt børn.  

 For børn født uden for ægteskab, jf. børnelovens § 6, er det en betingelse,  

 at faderskabet er anerkendt eller fastslået ved dom.
Adoptivbørn er ligeledes  

 omfattet.
Stk. 3.  Efterlader afdøde alene ægtefælle, registreret  

 partner eller samlever, udbetales godtgørelsen til den pågældende.
Efterlader  

 afdøde alene børn, fordeles godtgørelsen ligeligt mellem dem.
Efterlader  

 afdøde både ægtefælle og børn, registreret partner og børn eller samlever og  

 børn, fordeles beløbet med 2/3 til ægtefællen henholdsvis samleveren eller  

 den registrerede partner og 1/3 til børnene.
 Stk. 4.  Reglerne i arve- og skifteloven finder ikke  

 anvendelse med hensyn til udbetaling af godtgørelse til Thule-arbejdere og  

 grønlændere m.fl. samt disses efterladte.
 § 2.  Godtgørelsen udgør et fast beløb på 50.000 kr.
 Stk. 2.  Godtgørelsen medregnes ikke ved opgørelsen af  

 modtagerens skattepligtige indkomst, jf. statsskatteloven.
 Stk. 3.  Godtgørelsen indgår ikke i modtagerens  

 husstandsindkomst, jf. lov om individuel boligstøtte.
 Stk. 4.  Godtgørelsen medfører ikke nedsættelse af  

 ydelser, som tilkommer modtageren efter lovgivningen indenfor  

 Socialministeriets område, jf. lov om social pension, lov om social bistand  

 og lov om kommunal aktivering.
 § 3.  Afgørelse om udbetaling af godtgørelse træffes  

 af et nævn, der nedsættes af sundhedsministeren.
 Stk. 2.  Nævnet består af en formand, der skal være  

 dommer, styrelseschefen for Den Sociale Ankestyrelse og en repræsentant  

 udpeget af Grønlands Hjemmestyre.
 Stk. 3.  Sundhedsministeren fastsætter nævnets  

 forretningsorden.
 Stk. 4.  Sundhedsministeriet varetager  

 sekretariatsfunktionen for nævnet.
 § 4.  Ansøgning om godtgørelse skal fremsættes over  

 for nævnet senest den 31. december 1995.
 § 5.  Udgifterne ved sagens behandling i nævnet  

 afholdes af staten.
 § 6.  Nævnets afgørelser er endelige og kan ikke  

 indbringes for anden administrativ myndighed.
 § 7.  Denne bekendtgørelse træder i kraft dagen efter  

 bekendtgørelsen i Lovtidende.
