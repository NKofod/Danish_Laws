Hvilke formål ydes der støtte til? Der ydes tilskud af idrætstipsmidlerne til mange forskellige formål:
I Bygge- og anlægsarbejder, f.eks. idrætshaller, svømmeanlæg, klubhuse,  

 skydebaner, tennisbaner og lysanlæg.
II Særlige opgaver for organisationer eller institutioner i forbindelse med  

 deres virksomhed.
Tilskud ydes fortrinsvis til ansøgere, som ikke på anden  

 måde får andel i tipsmidler.
III Forsøgsvirksomhed, uddannelsesformål, forskningsprojekter, publicerings-  

 eller anden formidlingsvirksomhed af særlig karakter, initiativer, som søger  

 at udvikle idrættens muligheder i det lokale miljø.
 Der ydes  ikke  tilskud til følgende:
 Køb og anlæg af idrætspladser (bortset fra tennisbaner).
 Afsluttede projekter, herunder byggeprojekter.
 Materiel, som ikke er nagelfast (idrætsrekvisitter, møbler m.v.).
 Driftsformål (løbende udgifter, indfrielse af gæld m.v.).
Hvem kan få støtte? Tilskud til de under I og II nævnte formål ydes til foreninger eller  

 selvejende institutioner.
Derimod  ikke  til kommuner eller privat  

 ejede virksomheder.
 Tilskud til de under III nævnte formål ydes normalt til foreninger eller  

 institutioner, men kan også udes til enkeltpersoner.
Hvilke betingelser skal være opfyldt? Der lægges af ministeriet vægt på, at det ansøgte tilskud er af væsentlig  

 betydning for projektets gennemførelse.
Tilskuddet ydes som hjælp til  

 selvhjælp, og der vil derfor ved ansøgningens behandling blive lagt vægt på  

 finansieringsplanens oplysninger om den totale udgiftsfordeling.
Man skal  

 være opmærksom på, at et tilskud ydes til det i ansøgningen beskrevne projekt  

 med den finansiering, som ligeledes er beskrevet i ansøgningen.
Opstår der  

 under gennemførelsen væsentlige ændringer i projektet eller finansieringen,  

 skal disse meddeles til ministeriet, som i sådanne tilfælde forbeholder sig  

 ret til at inddrage eller reducere tilskuddet.
 Der ydes  ikke  tilskud til byggeri, der er afsluttet.
Hvornår skal der søges? For at give ministeriet mulighed for en samlet behandling af det store  

 antal ansøgninger, må de være ministeriet i hænde  senest den 1.  

 december.  Hvis ansøgeren er medlem af en af idrættens  

 hovedorganisationer (DIF, DDSG og I, DDGU, DFIF), skal ansøgningen indsendes  

 gennem vedkommende specialforbund/amtsorganisation, så den er  

 hovedorganisationen i hænde  senest 1. november.
Hvornår udbetales tilskuddet? Svar på ansøgningerne udsendes af ministeriet, når finansudvalget har  

 behandlet ministeriets indstilling, det vil sige normalt i juni måned.
Tilskud til  bygge- og anlægsarbejder  udbetales først, når  

 arbejdet er udført, og ministeriet har modtaget et revisorattesteret regnskab  

 for de samlede udgifter og finansieringen af disse.
Tidspunktet for  

 udbetalingen af  andre typer tilskud  afgøres i det enkelte tilfælde  

 efter projektets art.
Hvor store tilskud ydes der? For tilskud til  bygge- og anlægsarbejder  fastsættes der hvert år  

 et maksimumbeløb for her enkelt slags byggeri.
Maksimumbeløbet fastsættes  

 undr hensyn til det samlede beløb, der er til rådighed og efter et skøn over  

 antallet af ansøgninger inden for hver kategori af byggeformål.
Som  

 almindelig regel gælder, at der højst ydes tilskud på 1/3 af de samlede  

 udgifter.
 Tilskud til  andre formål  fastsættes i det enkelte tilfælde efter  

 projektets indhold.
Hvordan skrives ansøgningen? Ansøgninger om tilskud til bygge- og anlægsarbejder skal indsendes  

 på vedlagte ansøgningsskema.
Det er vigtigt, at alle rubrikker udfyldes med  

 udtømmende besvarelser af de stillede spørgsmål.
Til ansøgningen om tilskud til andre formål  benyttes side 1 og 3 i  

 ansøgningsskemaet, hvis det er praktisk muligt.
Benyttes ansøgningsskemaet  

 ikke, skal ansøgningen så vidt muligt indeholde de på skemaets side 1 krævede  

 oplysninger.
Under alle omstændigheder må ansøgningen indeholde en udførlig  

 beskrivelse af formålet med projektet, dets finansiering og planlagte  

 gennemførelse, hvem det vil komme til gode, samt en beskrivelse af ansøgeren.
Hvordan udfyldes ansøgningsskemaet? N.B.
For at ministeriet kan bedømme de indsendte ansøgninger, er det  

 nødvendigt, at det får så fyldige oplysninger som muligt.
Ansøgere anmodes derfor om at være meget omhyggelige med ansøgningens  

 udformning.
Er man i tvivl, så skriv hellere for meget end for lidt.  

 Manglende væsentlige oplysninger må forventes indkaldt af ministeriet under  

 sagens behandling, hvilket kan medføre forsinkelse og i hvert fald ulejlighed  

 for både ansøger og ministerium.
De fleste rubrikker i skemaet skulle ikke  

 volde vanskeligheder.
Om enkelte, som erfaringsmæssigt giver besvær, skal  

 gives følgende anvisninger:
II a) Ejerforhold.
Her oplyses, hvem der er eller vil blive ejer af  

 bygningen/anlægget, og hvem der står som bygherre for arbejdet, hvis  

 bygherren er en anden end ejeren.
II b) Kontante udgifter.
Her opføres alene de kontante udgifter ved  

 arbejdets udførelse,  ikke  værdien af medlemmernes eventuelle eget  

 arbejde, der opføres i rubrik II d).
 II c) 3. Lån gennem hovedorganisation(er). Her anføres, om ansøgeren har  

 søgt om lån eller tilskud gennem egen hovedorganisation og i bekræftende fald  

 med hvilket beløb.
II c) 5. Kommunale tilskud.
Hvis der ikke er givet endeligt tilsagn fra  

 kommunen, bedes det oplyst, hvornår forhandlingerne med kommunen forventes  

 afsluttet.
Når dette er sket, skal ministeriet underrettes herom.
II e) Andet statsligt tilskud.
Her anføres, om ansøgeren har søgt tilskud  

 til arbejdet f.eks. gennem miljøministeriet, finansministeriet eller  

 undervisningsministeriet, og i bekræftende fald hvilket beløb der er søgt om.
 Er man i øvrigt i tvivl om ansøgningens udformning, er man velkommen til  

 at ringe til kulturministeriet, (01) 13 93 01.
Hvilke bilag skal vedlægges ansøgningen? Alle ansøgninger  fra institutioner, foreninger m.v.  skal  

  vedlægges et eksemplar af foreningens vedtægter og sidst afsluttede  

 årsregnskab med status.
 Ansøgninger om støtte til bygge- og anlægsarbejder skal desuden  

 vedlægges tegninger og/eller anden beskrivelse af det påtænkte arbejde samt  

 eventuelt indhentet tilbud.
