 Voldgiftssag afgjort af voldgiftsnævnet  

 for bygge- og anlægsvirksomhed.
Anvendelse af AB 92 § 30 stk.2 Under denne voldgiftssag, der er anlagt ved indgivelse af  

 klageskrift af 5.november 1996 til voldgiftsnævnet for Bygge- og  

 anlægsvirksomhed, hvor det er modtaget dagen efter, har klageren  

 påstået de indklagede 1 og 2 tilpligtet   principalt in solidum,  

 subsidiært pro-rata   at betale 360.000 kr. med tillæg af moms og  

 procesrente heraf fra sagens anlæg.
 De indklagede har påstået frifindelse.
 Sagen angår spørgsmålet, om den ene  

 eller begge de indklagede over for klageren som bygherre er ansvarlig for, at  

 der ved opførelsen i 1991 af anden etape er oplagt et undertag, som  

 efterfølgende har vist sig at være mangelfuldt, idet det ikke er  

 vandtæt   indklagede1 ved som projekterende og som bygherrens  

 rådgiver og tilsynsførende at have foreskrevet anvendelse af  

 materialet Corovin til undertag og indklagede2 ved som den, der forestod  

 tømrerentreprisen, at have leveret og monteret materialet.
 Sagen har været mundtligt forhandlet den 6. oktober  

 1999 på hotel Radisson i Århus.
 Der er under den mundtlige forhandling afgivet forklaring  

 af klagers afdelingsleder, indklagede 1´s arkitekt og indklagede 2´s  

 direktør.
 Efter forhandlingens afslutning fremkom voldgiftsretten  

 efter votering med en begrundet tilkendegivelse om sagens udfald, hvis der  

 skulle afsiges kendelse i sagen, og henstillede, at sagen forligtes i  

 overensstemmelse med tilkendegivelsen.
 Indklagede 1´s advokat begærede kendelse afsagt.
 Parterne erklærede sig indforstået med, at  

 kendelsen i sagen affattes uden fuldstændig sagsfremstilling, uden  

 gengivelse af de afgivne forklaringer og uden fuldstændig gengivelse af  

 parternes procedurer.
 Sagens nærmere omstændigheder er i korthed  

 følgende :
 Indklagede 1 havde for klageren stået for  

 opførelsen af første etape, hvor det efterfølgende viste  

 sig, at det tagdugsmateriale   af fabrikatet Haloten   der var anvendt som  

 undertag, var mangelfuldt.
 Anden etape skulle som et "  

 fortsættelsesbyggeri" ikke udbydes i licitation, og i  

 beskrivelserne  af byggeriet var der fra beskrivelsen vedrørende  

 første etape ikke foretaget ændringer for så vidt  

 angår det materiale, der skulle anvendes til undertag.
 Da dette som nævnt havde vist sig mangelfuldt, blev  

 det på indklagede 1´s initiativ besluttet, at undertagsmaterialet ved  

 opførelse af anden etape ikke skulle være af fabrikatet Haloten,  

 men af fabrikatet Corovin.
 Denne ændring blev foretaget, uden at  

 spørgsmålet blev forelagt eller drøftet med klageren, og  

 det er under sagen ubestridt, at indklagede 1 ikke gjorde klageren  

 opmærksom på, at Corovin var et produkt, som indklagede 1 ikke  

 havde høstet egne erfaringer med, at produktet var forholdsvis  

 nyt, og at der ikke forelå oplysninger om erfaringer med  

 produktets anvendelse.
 Indklagede 1´s advokat har under sagens mundtlige  

 forhandling blandt andet forklaret, at han ikke kan huske, at han skulle have  

 orienteret klageren om ændringen af materialevalget; men har han gjort  

 det, har det kun været mundtligt.
Efter bevisførelsen under sagens mundtlige  

 forhandling kan det imidlertid efter den forklaring, der er afgivet af  

 klagerens afdelingsleder, lægges tilgrund, at det af et dokument, der  

 blev udarbejdet i anledning af, at der   inden byggeriet blev sat i gang  

 blev gennemført nogle sparerunder, fremgår, at  

 undertagsmaterialet skulle være af fabrikatet Corovin, og ikke Haloten.  

 Dette dokument har ikke kunnet fremlægges under sagen, men  

 afdelingslederen har forklaret, at da det var arkitektens opgave at få  

 entreprisernes priser til at passe, var klageren ikke direkte involveret i de  

 pågældende sparerunder   og man var slet ikke involveret i  

 detaljerne.
Afdelingslederen hæftede sig derfor ikke specielt ved  

 ændringen i materialevalget, men gik ud fra, at grunden til, at der  

 skulle anvendes undertag af fabrikatet Corovin i stedet for af fabrikatet  

 Haloten, var at Corovin-undertaget var billigere.
 Indklagede 2 forestod oplægningen af undertaget, og  

 det er under sagen ikke gjort gældende, at der er mangler ved  

 oplægningen, der er foretaget i overensstemmelse med fabrikantens  

 anvisninger.
 Byggeriet var færdigt i november måned  

 1991.
 Det viste sig forholdsvis hurtigt, at der var problemer  

 med vandgennemtrængning i taget, og der blev i de følgende  

 år foretaget flere udbedringsforsøg, som imidlertid alle var  

 resultatløse på længere sigt.
I byggeskadefondens rapport om et " 5-års  

 eftersyn ", der er afsluttet den 9. maj 1996, udtales det bl.a.:  

" Materialet må betegnes som absolut uegnet til brug som  

 undertag.
Det bemærkes, at der er foreskrevet undertag af fabrikat  

 Haloten.
Det udførte er af fabrikat Corovin." Syns- og skønsmanden i sagen har i  

 erklæringer af 15. november 1997, 3.februar 1998, 22. januar 1999 og  

 19. april 1999 besvaret spørgsmål fra parterne.
I  

 erklæringen af 15. november 1997 udtales det blandt andet, at  

 skønsmandens iagttagelser har bekræftet Byggeskadefondens og  

 SBI´s undersøgelser.
Taget er ikke tæt, og det skønnes,  

 at materialet ikke er egnet til sit formål.
Det udtales videre.
At  

 undertagsmaterialet ikke har den fornødne tæthed, uden at  

 skønsmanden dog har kunnet angive, hvad årsagen er hertil.  

 Undertaget skønnes ikke at opfylde gældende krav til  

 tæthed.
Udbedringsomkostningerne anslås til 360.000 kr.  

 eksklusive moms.
I erklæringen af 19. april 1999 udtaler  

 skønsmanden blandt andet, at det er hans opfattelse, at der i dag i  

 byggefagkredse ikke er en generel antagelse af, at Corovin/ Corobuild er  

 uegnet som undertag.
 Der er mellem parterne ikke tvist om, at det under sagen  

 kan lægges til grund, at omkostningerne ved tagets udbedring andrager  

 360.000 kr. eksklusive moms.
 Parternes anbringender :
 De hovedanbringender, som parterne under deres procedurer  

 har gjort gældende til støtte for de nedlagte påstande, er  

 i parternes påstandsdokumenter gengivet således :
 Klagerens anbringender :
 " Det gøres gældende, at undertaget  

 er mangelfuldt.
Det gøres gældende, at de indklagede er  

 solidarisk ansvarlige herfor.
Indklagede 1 ved som projekterende at  

 foreskrive anvendelse af materialet Corovin og indklagede2ved at levere og  

 montere materialet.
 I relation til indklagede 1 fremhæves, at  

 indklagede1 i forbindelse med den indledende projektering angav, at  

 undertaget skulle være produktet Haloten fra Dansk Eternit  

 udført med gennemføringer, hvilket blev accepteret af klager.  

 Det fremgår af syns- og skønsrapporterne, at Haloten på  

 byggetidspunktet var det mest anvendte undertagsmateriale næst efter  

 armeret plastfolie, og at der derfor i fagkredse var ganske stor erfaring med  

 anvendelsen af Haloten.
Efter klagers godkendelse af projektbeskrivelsen blev det  

 imidlertid mellem indklagede 1 og indklagede 2 aftalt at fravige beskrivelsen  

 og i stedet benytte materialet Corovin til undertag.
Af syns- og  

 skønsrapporterne fremgår, at Corovins markedsandel på  

 byggetidspunktet var væsentlig mindre end Halotens, og at der i  

 fagkredse på dette tidspunkt ikke var den store erfaring med  

 Corovin.
Klager gør gældende, at indklagede 1 på  

 denne baggrund må bære risikoen for, at Corovin i det konkrete  

 tilfælde har vist sig at være uegnet.
Dette må i  

 særlig grad gælde, når indklagede 1 ikke på  

 projekteringstidspunktet orienterede klager om, at Haloten blev vraget til  

 fordel for Corovin med hvilket, der endnu ikke var høstet  

 erfaringer.
 I relation til indklagede 2 gøres det  

 gældende, at indklagede 2 er ansvarlig for mangler ved  

 Corovin-materialet i henhold til AB 92 § 30 stk. 2.
 Det bestrides, at de konstaterede mangler har karakter af  

 såkaldte udviklingsskader, og det gøres gældende, at  

 indklagede må bære bevisbyrden herfor.
Der henvises til tillægsrapport af 19. april 1999,  

 spørgsmål 11, hvoraf fremgår, at det efter  

 skønsmandens opfattelse ikke i byggefagkredse er en generel opfattelse  

 af, at Corovin er uegnet som undertag." Indklagede 1´s anbringender :
" Til støtte for påstanden  

 gøres det gældende, at der ikke er mangler ved det anvendte  

 undertag, der kan lastes indklagede 1, idet undertaget ikke ved valget af  

 dette havde mangler eller ville kunne udvikle mangler bestående af  

 utætheder og gennemtrængelighed, som indklagede 1 skulle have  

 kunnet forudse ville komme til at foreligge, hvorfor der ikke af indklagede 1  

 er udvist erstatningspådragende adfærd." Indklagede 2´s anbringender :
 " Det bestrides, at indklagede 2 kan gøres  

 solidarisk ansvarlig med indklagede 1 for eventuelle fejl, som disse  

 måtte have pådraget sig.
 Det bestrides, at indklagede 2 har haft nogen lod og andel  

 i beslutningen om anvendelse af Corovin- undertaget.
 Indklagede 2 har leveret og monteret det undertag som er  

 foreskrevet, og indklagede 2´s ydelse er derfor ikke mangelfuld.
Undertagets egenskaber var ikke bekendt på  

 udførelsestidspunktet.
Undertagets egenskaber er først blevet  

 kendt længe efter, at dette er blevet ordret og monteret, og indklagede  

 2 har ikke haft anledning til at advare mod anvendelsen.
Undertagets egenskaber må betegnes som et  

 udviklingssvigt, og er således ikke udtryk for nogen mangel.
Der  

 påhviler efter retspraksis ikke indklagede 2 erstatningsansvar og/eller  

  pligt til forholdsmæssigt afslag for forhold, der må betegnes  

 som udviklingssvigt." Voldgiftsrettens begrundelse og resultat :
 Det lægges efter bevisførelsen, herunder  

 navnlig de angivne syns- og skønserklæringer, til grund, at det  

 oplagte undertag lider af den væsentlige mangel, at det ikke er  

 vandtæt.
For indklagede 2´s vedkommende må det lægges  

 til grund, at denne indklagede i en tømmerhandel i overensstemmelse  

 med indklagede 1´s materialevalg indkøbte undertagsmateriale af  

 fabrikatet Corovin og efterfølgende mangelfrit udførte sin  

 delaf entreprisen ved at montere undertaget i overensstemmelse med  

 fabrikantens anvisninger.
Indklagede 2 hverken vidste eller burde vide, at  

 materialet skulle vise sig at være/var uegnet til at blive anvendt som  

 undertag, og det kan   selv om heller ikke denne indklagede havde egne  

 erfaringer med anvendelse af Corovin som undertag   ikke bebrejdes indklagede  

 2, at man ikke advarede klageren eller indklagede 1 mod at anvende Corovin  

 som undertag.
Under disse omstændigheder er indklagede 2 efter  

 almindelige obligationsretlige grundsætninger ikke ansvarlig for  

 manglerne ved undertaget.
I en situation som den foreliggende, hvor  

 indklagede 2 ikke har haft indflydelse på materialevalget, og hvor  

 indklagede 2 har kunnet gå ud fra, at materialevalget var foreskrevet  

 eller godkendt af bygherren, kan heller ikke bestemmelsen i AB 92 § 30 stk.  

 2, føre til, at der pålægges indklagede 2 ansvar.
 Voldgiftsretten tager derfor indklagede 2´s  

 frifindelsespåstand til følge.
For indklagede 1´s vedkommende må det lægges  

 til grund, at denne indklagede   på baggrund af de dårlige  

 erfaringer med anvendelse af Haloten som undertag i første etape  

 havde god grund til at undersøge mulighederne for at anvende et  

 materiale, der ikke ville medføre lignende problemer, som Haloten  

 havde forvoldt.
Det må imidlertid også lægges til grund, at  

 det i 1991 ikke var et ukendt fænomen, at oplægning af undertage  

 efter andre metoder, end man tidligere havde anvendt, kumme volde  

 vanskeligheder.
Når det under disse omstændigheder må  

 lægges til grund, at indklagede 1, der bortset fra anprisningerne i  

 materialebeskrivelsen fra fabrikanten af Corovin ikke var i besiddelse af  

 oplysninger om dette materiales egenskaber eller havde kendskab til  

 erfaringer med dets anvendelse, foreskrev anvendelse af Corovin i stedet for  

 Haloten uden at rådføre sig med klageren eller orientere denne  

 om mulige risici ved ændring af materialevalget, må indklagede 1  

 som projekterende og totalrådgiver for bygherren over for denne  

 være ansvarlig for de mangler ved undertaget, der skyldes, at  

 materialet viste sig uegnet til at blive anvendt hertil.
Den  

 omstændighed, at anvendelse af Haloten muligvis også ville have  

 forvoldt problemer, og at det har påhvilet indklagede 1 som  

 rådgiver for klageren at søge sådanne problemer  

 undgået, kan ikke virke diskulperende.
Når henses til, at det  

 på udførelsestidspunktet var kendt, at anvendelse af andre  

 muligvis dyrere   former for undertagskonstruktioner næppe ville  

 medføre problemer, kan det allerede som følge heraf heller ikke  

 virke diskulperende, at indklagede 1, da man på egen hånd  

 besluttede at ændre valg af materiale, hverken vidste eller burde vide,  

 at Corovin- undertaget senere ville udvikle sig som sket.
Da det imidlertid efter bevisførelsen for  

 voldgiftsretten må lægges til grund, at klageren var bekendt med,  

 at indklagede 1 i stedet for det foreskrevne Haloten-undertag havde bestemt,  

 at der skulle oplægges undertage af fabrikat Corovin, burde klageren,  

 der som erfaren bygherre med stor faglig ekspertise må antages at have  

 været bekendt med tidens problemer med oplægning af undertage,  

 have reageret i anledning af oplysningen om det ændrede materialevalg  

 og i egen interesse have afkrævet indklagede 1 nærmere oplysning  

 om grunden hertil og om mulige fordele og ulemper herved.
Ved at have undladt  

 dette finder voldgiftsretten, at klageren selv må bære en del af  

 risikoen for, at Corovin-materialet viste sig at være uanvendeligt til  

 formålet.
Denne andel fastsætter voldgiftsretten  

 skønsmæssigt til at udgøre en tredjedel af de  

 udbedringsomkostninger, som klageren under denne sag søger erstatning  

 for.
 Som følge af det anførte tager  

 voldgiftsretten klagerens påstand til følge for så vidt  

 angår et beløb på i alt 300.000 kr.
 THI  

 BESTEMMES :
 Indklagede 1 skal til klageren betale 300.000 kr. med  

 tillæg af procesrente fra den 6. november 1996 til betaling sker.
 Indklagede 2 frifindes.
 Indklagede 1 skal i sagsomkostninger betale 45.000 kr. til  

 klageren.
 Klageren skal i sagsomkostninger til indklagede 2 betale  

 25.000 kr.
 De tilkendte beløb skal betales inden 14 dage.
 Omkostningerne ved voldgiftsrettens behandling af sagen  

 skal efter opgørelse og påkrav fra Voldgiftsnævnet betales  

 af klageren med 1/3 og af indklagede 1 med 2/3.
