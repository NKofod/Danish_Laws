Ændringsforslag stillet den 5. september 2018 uden for tillægsbetænkning Ændringsforslag til 3. behandling af Forslag til lov om ændring af selskabsskatteloven og forskellige andre love (Beskatning af beløb vedrørende tilbagebetalte provisioner, EU-retlig tilpasning af reglerne vedrørende udenlandske pensionsinstitutters investeringer i fast ejendom og bestemmelser i momsloven om momsfritagelse for selvstændige grupper og justering af værnsregler, der sikrer beskatning af udbytter m.v.) [af skatteministeren (Karsten Lauritzen)]:
Til § 17 Af skatteministeren:
 8) Stk. 1-3 affattes således:
»Stk. 1. For biler nævnt i brændstofforbrugsafgiftslovens § 2, stk. 1, 2. pkt., som indsat ved denne lovs § 3, nr. 1, hvor der foreligger en omregning fra den på verdensplan harmoniserede prøvningsprocedure for lette køretøjer til et brændstofforbrug, der svarer til det brændstofforbrug, der er fastsat efter brændstofforbrugsafgiftslovens § 2, stk. 1, 1. pkt., jf.
Kommissionens forordninger nr. 1152/2017 og 1153/2017 af 2. juni 2017, anvendes i tidsrummet til og med den 31. marts 2019 det brændstofforbrug, der fremkommer efter omregning.
Det beregnede brændstofforbrug omregnes til kilometer pr. liter, ganges med 1,1 og afrundes til én decimal.
Stk. 2. For biler nævnt i registreringsafgiftslovens § 4, stk. 4, 3. pkt., som indsat ved denne lovs § 11, nr. 1, hvor der foreligger en omregning fra den på verdensplan harmoniserede prøvningsprocedure for lette køretøjer til et brændstofforbrug, der svarer til det brændstofforbrug, der er fastsat efter registreringsafgiftslovens § 4, stk. 4, 1. pkt., jf.
Kommissionens forordninger nr. 1152/2017 og 1153/2017 af 2. juni 2017, anvendes i tidsrummet til og med den 31. marts 2019 det brændstofforbrug, der fremkommer efter omregning.
Det beregnede brændstofforbrug omregnes til kilometer pr. liter, ganges med 1,1 og afrundes til én decimal.
Stk. 3. For biler nævnt i registreringsafgiftslovens § 5, stk. 6, 3. pkt., som indsat ved denne lovs § 11, nr. 2, hvor der foreligger en omregning fra den på verdensplan harmoniserede prøvningsprocedure for lette køretøjer til et brændstofforbrug, der svarer til det brændstofforbrug, der er fastsat efter registreringsafgiftslovens § 5, stk. 6, 1. pkt., jf.
Kommissionens forordninger nr. 1152/2017 og 1153/2017 af 2. juni 2017, anvendes i tidsrummet til og med den 31. marts 2019 det brændstofforbrug, der fremkommer efter omregning.
Det beregnede brændstofforbrug omregnes til kilometer pr. liter, ganges med 1,1 og afrundes til én decimal.« [Overgangsperiode, hvor brændstofforbruget efter den nye målemetode (WLTP) omregnes til et tilnærmet brændstofforbrug efter den hidtidige målemetode (CO2MPAS)] 9) I stk. 4, 1. pkt., ændres »registreringsafgiften« til: »brændstofforbrugsafgiften«.
[Rettelse af henvisningsfejl] Bemærkninger Til nr. 8 Lovforslagets § 17, stk. 1-3, etablerer en overgangsperiode for gennemførelse af den på verdensplan harmoniserede prøvningsprocedure for lette køretøjers brændstofforbrug (WLTP) for personbiler og varebiler indtil 3.500 kg tilladt totalvægt.
I overgangsperioden anvendes det efter Kommissionens forordninger nr. 2017/1152 og 2017/1153 af 2. juni 2017 fastsatte brændstofforbrug, der svarer til det brændstofforbrug, der har dannet grundlag for fastsættelse af brændstofforbrugsafgiften og registreringsafgiften efter gældende regler.
 Det har imidlertid vist sig, at der for visse biler ikke foreligger et brændstofforbrug angivet efter Kommissionens forordninger nr. 2017/1152 og 2017/1153 af 2. juni 2017. Lovforslagets § 17, stk. 1-3, foreslås derfor ændret, så omregningen for de biler, hvor der ikke foreligger et brændstofforbrug angivet efter Kommissionens forordninger nr. 2017/1152 og 2017/1153 af 2. juni 2017, ikke omfattes af overgangsordningen, men sker direkte fra det brændstofforbrug, der er fremkommet ved WLTP-målingen.
Til nr. 9 Ved ændringen rettes en henvisningsfejl.
