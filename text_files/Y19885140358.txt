I forbindelse med drøftelsen af udkast til vedtægter for et  

 pengeinstitutankenævn, udtalte tilsynet på spørgsmålet om tavshedspligt: At  

 oplysning om trediemands forhold kan accepteres forudsat at offentliggørelse  

 af nævnets afgørelser sker med tilbageholdelse af trediemands identitet Tilsynets skrivelse af 7. januar 1988 til Den Danske Bankforening,  

 Danmarks Sparekasseforening m.fl. vedrørende pengeinstitutters afgivelse af  

 oplysninger til Pengeinstitutankenævnet.
 I forbindelse med drøftelsen af udkast til vedtægter for et  

 pengeinstitutankenævn er Finanstilsynet blevet anmodet om en udtalelse om,  

 hvorvidt det vil være en tilsidesættelse af tavshedspligten i henhold til  

 bank- og sparekasselovens § 54, stk. 2, såfremt et indklaget pengeinstitut i  

 sin redegørelse for sagen over for nævnet afgiver sådanne oplysninger om  

trediemands forhold, som må anses for nødvendige til sagens oplysning,  

 jf. vedtægtsudkast 4, § 8, stk. 1 og 2.
 Som eksempel på sager af den omhandlede art har været fremført en  

 kautionists klage over et pengeinstitut, i forbindelse med hvilken  

 pengeinstituttet over for nævnet afgiver oplysninger om hovedmandens  

 engagement.
 I denne anledning skal tilsynet udtale, at man ikke finder grundlag for at  

 anse oplysninger af den omhandlede art afgivet til nævnet, for afgivet  

 ubeføjet.
 Tilsynet har i den forbindelse lagt vægt på bestemmelsen i  

 vedtægtsudkastets § 10, stk. 5, hvorefter nævnets medlemmer og sekretariatets  

 medarbejdere har tavshedspligt om, hvad der fremkommer under  

 nævnsbehandlingen bortset fra oplysninger, der er offentligt tilgængelige.
 Det forudsættes endvidere, at offentliggørelsen af nævnets kendelser og  

 adgangen for offentligheden til at gøre sig bekendt med nævnets afgørelser  

 sker med tilbageholdelse af trediemands identitet.
