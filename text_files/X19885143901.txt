 For livsforsikring med investeringsfonds finder lovens  

 placeringsregler anvendelse på hver enkelt pensionsordning.
Et livsforsikringsselskab ansøgte om udvidelse af sin koncession til at  

 omfatte forsikringsklasse III (forsikring, der er tilknyttet  

 investeringsfonds). Selskabet ønskede at give virksomheder mulighed for at  

 oprette pensionsordninger for deres medarbejdere, således at de af en given  

 virksomhed investerede midler skulle udgøre en selvstændig pulje, på hvis  

 investeringer virksomheden skulle have indflydelse.
Den del af puljens  

 afkast, der ville overstige grundlagsrenten, skulle udgøre en særskilt  

 overskudsfond.
Overskudsfonden skulle kunne investeres helt frit, mens  

 begrænsningerne i lov om forsikringsvirksomhed §§ 135 og 135 A (nu §§ 128 og  

 129) skulle finde anvendelse på resten af puljens midler: dog skulle højst  

 25% af puljens midler kunne investeres i den virksomhed, hvortil puljen var  

 knyttet.
Finanstilsynet meddelte selskabet, at det ansøgte alene ville kunne  

 godkendes, hvis højst 25% (nu 40%) af den enkelte puljes milder, herunder  

 overskudsfonden, anbringes i andre aktiver end de i lovens § 135 nævnte, og  

 hvis højst 1% (nu 2%) af midlerne anbringes i en enkelt virksomhed, herunder  

 den virksomhed, hvortil puljen er knyttet.
Tilsynet begrundede dette med, at  

 der gælder et særligt beskyttelseshensyn over for forsikrede i  

 arbejdsgiverordninger: beskyttelse af forsikringstagerne er et af lovens  

 grundelementer, og det skal ved godkendelser efter lovens § 31 udover  

 kontrollen af, at det tekniske grundlag er betryggende, også sikres, at  

 beskyttelseshensynet er varetaget.
I det foreliggende tilfælde, hvori  

 arbejdsgiveren ville kunne have indflydelse på investeringerne, tilsagde  

 dette hensyn efter tilsynets opfattelse en begrænsning i adgangen til  

 investering i andre aktiver end de i § 135 A nævnte.
