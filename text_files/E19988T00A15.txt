A.15.1 Bevilling til passiv forædling A.15.2 Begrænsninger A.15.3 Den nedsatte told A.15.4 Fremgangsmåden med standardombytning A.15.5 Tresidet passiv forædling A.15.6 Angivelse af varer under ordningen for passiv  

 forædling A.15.7 Afslutning af proceduren Formål Passiv forædling giver mulighed for hel eller delvis fritagelse for told  

 og afgifter på varer, der genindføres, efter at de har været udført  

 midlertidig fra EU's toldområde med henblik på forarbejdning eller  

 reparation.
 Ordningen for passiv forædling giver endvidere mulighed for fuldstændig  

 eller delvis fritagelse for told og afgifter af ombytningsvarer, der  

 erstatter varer, der udføres fra EU's toldområde med henblik på reparation,  

 den såkaldte standardombytning.
 Fremgangsmåden tillader også, at varer, der er udført til reparation i en  

 virksomhed i et land uden for EU, kan ombyttes med tilsvarende varer i stedet  

 for at blive reparerede.
Specielt for tekstilvarer gælder, at proceduren ikke må forveksles med  

 ordningen for økonomisk passiv forædling, se A.5.11.1, der er en  

 handelspolitisk ordning.
Denne ordning, der tillader tekstilvarer indført fra  

 forædlingslandet uden at de handelsmæssigt aftalte kvoter belastes af de  

 forædlede varer, har ikke indflydelse på varernes toldmæssige stilling.
Det legale grundlag Reglerne for passiv forædling findes i toldkodeksens artikel 84-90 og  

 145-160, gennemførelsesbestemmelsernes artikel 496-502 og 748-787 samt  

 momslovens § 32, stk. 3.
A.15.1 Bevilling til passiv forædling Betingelser Toldcentret kan efter ansøgning udstede bevilling til passiv forædling til  

 den person, der lader forædlingsprocesserne udføre.
TK art. 147 og GB art. 759 Hvis det fremmer eksporten af EU-varer, kan der endvidere gives bevilling  

 til passiv forædling, selv om EU-varerne ikke skal undergå en  

 forædlingsproces, men indgå i en indarbejdelse af varerne i varer, der er  

 fremstillet uden for EU.
Denne ordning er især blevet anvendt inden for radio, tv og anden  

 elektronikvirksomhed i ikke-EU-lande.
Der er givet tilladelse til, at  

 komponenter, der er fremstillet i EU, udføres midlertidigt for indbygning i  

 apparater, der herefter indføres til EU's toldområde.
 Ved dispensation er der mulighed for, at en anden person end  

 bevillingshaveren angiver forædlingsprodukterne til fri omsætning, hvorved  

 denne person får adgang til fordelen ved proceduren.
 Der er f.eks. givet dispensation til, at automobildæk udføres af  

 producenten til montering på automobiler udenfor EU, hvorefter automobilerne  

 indføres i EU af den autoriserede automobilimportør, som fik fordel af  

 proceduren.
 Ansøgninger om dispensation skal sendes til toldcentret.
 Ordningen for passiv forædling kan kun anvendes, når toldcentret har  

 udstedt bevilling før eller senest i forbindelse med varernes midlertidige  

 udførsel til forædling mv.
TK art. 148 Bevilling til passiv forædling kan udstedes på betingelse af, at:
1. ansøger er etableret i EU, 2. det kan godtgøres, at forædlingsprodukterne vil blive fremstillet på  

 grundlag af de midlertidigt udførte varer.
 Der kan dispenseres fra dette identifikationskrav.
 Ansøgninger om dispensation skal sendes til toldcentret.
En af de få anmodninger, der har været forelagt Toldkodeksudvalgets gruppe  

 for toldprocedurer af økonomisk betydning, drejede sig om hønseæg, der skulle  

 udruges uden for EU.
Anmodningen blev af forskellige årsager ikke endelig  

 afgjort, men under behandlingen var der store betænkeligheder i gruppen ved  

 at dispensere fra dette identifikationskrav , 3. anvendelse af proceduren ikke i alvorlig grad vil kunne skade  

 væsentlige interesser hos forarbejdningsvirksomhederne i EU, 4. varer, der skal repareres eller istandsættes, kan repareres eller  

 istandsættes.
Forenklet bevillings-udstedelse GB art. 760 Består forædlingsprocesserne i reparation af varer, er det muligt at  

 anvende ordningen om forenklet bevillingsudstedelse, se A.19.1.
GB art. 749 stk. 1 e) Udover de i afsnit A.19.1 nævnte identifikationsmetoder, kan toldcentret  

 gøre brug af det oplysningsblad, der er anført i bilag 40 og 41.
A.15.2 Begrænsninger TK art. 146 Ordningen for passiv forædling kan ikke benyttes for EU-varer:
- hvis udførsel fra EU udløser godtgørelse af eller fritagelse for told - som forud for udførslen var overgået til fri omsætning med fuldstændig  

 fritagelse for told på grund af deres anvendelse til særlige formål, end use,  

 så længe de betingelser, der er fastsat for denne fritagelse, fortsat finder  

 anvendelse - hvis udførsel fra EU udløser restitutioner, eller hvis der gives en  

 anden finansiel fordel end restitution for varerne som led i den fælles  

 landbrugspolitik.
A.15.3 Den nedsatte told Betingelser TK art. 150 Der er en række betingelser, der skal være opfyldt for at få  

 toldfritagelse, herunder at ansøgningen om at få varerne bragt i fri  

 omsætning skal afgives i bevillingshaverens navn eller i en anden persons  

 navn, der er etableret i EU.
 Den nedsatte told udgør tolden af de indførte forædlingsprodukter med  

 fradrag af det beregnede toldbeløb for de udførte varer.
 Den nedsatte moms beregnes efter reglerne i momslovens § 32, stk. 3.
Beregning af toldbeløb for udførte varer Toldbeløbet for de midlertidigt udførte varer beregnes efter varernes art,  

 sats, værdi og mængde i overensstemmelse med de almindelige regler, der ville  

 gælde, såfremt varerne var indført i EU fra det land, hvor den sidste  

 forædling fandt sted.
TK art. 151 Skæringstidspunktet for fastsættelse af varernes mængde og beskaffenhed er  

 deres angivelse til passiv forædling, dvs. tidspunktet for den midlertidige  

 udførsel.
 Skæringstidspunktet for fastsættelse af beskatningselementerne er  

 tidspunktet for varernes genindførsel.
Antidumpingtold GB art. 770 Antidumpingtold, udligningstold, tillægsafgifter eller andre belastninger, medregnes ikke ved beregningen af toldbeløbet for de udførte varer.
Værdiansættelse Værdiansættelse af de midlertidigt udførte varer og forædlingsprodukterne  

 foretages efter de principper, der er anført i afsnittet om toldværdi, se  

 A.6.5.6.1.
Mængde- og værdinøglemetode GB art. 772-775 Hvis ikke alle forædlingsprodukterne, der er fremstillet ved en bestemt  

 forædlingsproces, bringes i fri omsætning samtidig, kan det være nødvendigt  

 at foretage en beregning af fordelingen af de midlertidig udførte varer på de  

 indførte forædlingsprodukter.
 Beregningen foretages efter en mængdefordeling eller værdifordeling, se  

 bilag 42.
Toldsats TK art. 151 stk. 3 Hvis de midlertidigt udførte varer kan henføres under en toldposition, der  

 fastsætter en lavere toldsats på grundlag af et særligt anvendelsesformål,  

 end use, skal man være opmærksom på, at denne toldsats kun kan anvendes,  

 såfremt varerne har været genstand for denne særlige anvendelse i det land,  

 hvor forædlingen har fundet sted.
TK art. 151 stk. 4 Såfremt forædlingsprodukterne er omfattet af en toldpræferenceordning, som  

 også gælder for de midlertidig udførte varer, skal man ved beregningen af  

 fradragsbeløbet være opmærksom på at anvende den toldsats, der skulle være  

 brugt, hvis de midlertidigt udførte varer opfyldte betingelserne for adgangen  

 til præferencebehandling.
GB art. 776 Gennemsnitstoldsats Under visse nærmere anførte omstændigheder kan der fastsættes en  

 gennemsnitsafgiftssats efter aftale med bevillingshaver i tilfælde, hvor  

 ordningen anvendes i større omfang.
TK art. 152 Fuldstændig toldfritagelse Varer, der uden for EU's toldområde er repareret uden omkostninger i  

 medfør af en garantiforpligtelse eller på grund af fabrikationsfejl, kan  

 indføres toldfrit, medmindre der har været taget hensyn til fejlen ved varens  

 første overgang til fri omsætning.
TK art. 153 Hvis der derimod er betalt vederlag for reparationen, betales told af  

 forædlingsprodukterne på grundlag af en toldværdi, der fastsættes til  

 reparationsudgifterne.
Dette forudsætter, at der ikke består et indbyrdes  

 afhængighedsforhold mellem bevillingshaveren og forædleren.
A.15.4 Fremgangsmåden med standardombytning TK art. 155 Standardombytning Bestemmelserne for anvendelse af passiv forædling gælder også i  

 forbindelse med anvendelse af ordningen med standardombytning, og derudover  

 er der følgende betingelser for at anvende denne ordning:
 1. ombytningsvarerne skal henhøre under samme varekode være af samme  

 handelsmæssige kvalitet og have samme tekniske egenskaber, som de  

 midlertidigt udførte varer, hvis disse varer havde undergået den pågældende  

 reparation.
 Kravet om, at varerne skal have samme handelsmæssige kvalitet, indebærer,  

 at f.eks. brugte varer kun kan ombyttes med brugte varer.
 Der kan dog gøres en undtagelse herfra i de tilfælde, hvor  

 ombytningsvarerne leveres vederlagsfrit på grund af en garantiforpligtelse.
TK art. 154 stk. 2 2. fremgangsmåden med standardombytning kan ikke anvendes for varer, der  

 er omfattet af den fælles landbrugspolitik eller af særordninger for varer,  

 der fremstilles ved forarbejdning af landbrugsvarer.
GB art. 749 Der må ikke ske en forbedring af varens tekniske ydeevne.
A.15.4.1 Forudgående indførsel TK art. 154 stk. 4 For standardombytning gælder den specielle regel, at ombytningsvarerne kan  

 tillades indført før udførslen af de varer, der skal danne basis for  

 toldnedsættelsen.
 Anvendelse af forudgående indførsel kræver sikkerhedsstillelse for tolden.
GB art. 751 stk. 1 Der kan ikke udstedes bevilling til anvendelse af ordningen med  

 forudgående indførsel med tilbagevirkende kraft.
TK art. 157 Udførslen af de varer, der skal sendes til reparation, skal finde sted  

 inden 2 måneder efter indførslen af ombytningsvarerne.
Denne frist kan  

 forlænges i særlige tilfælde.
A.15.5 Tresidet passiv forædling GB art. 777-783 Ved tresidet passiv forædling forstås den procedure, der tillader  

 midlertidig udførsel af varer fra en medlemsstat med henblik på deres  

 genindførsel mod nedsættelse af told og afgifter i en anden medlemsstat,  

 efter at de har gennemgået en forædling uden for EU's toldområde.
EF's toldunion med Tyrkiet Tresidet passiv forædling kan også anvendes inden for toldunionen med  

 Tyrkiet efter de almindelige regler for proceduren.
Begrænsninger Tresidet passiv forædling kan ikke tillades i de tilfælde, hvor ordningen  

 med standardombytning med forudgående indførsel finder anvendelse.
A.15.5.1 Oplysningsskema INF 2 Hvis man ønsker at benytte tresidet passiv forædling, anvendes et  

 oplysningsskema INF 2, se bilag 43.
 Skemaet tjener som hjælp til koordinering af oplysninger om mængde, art,  

 identifikationsmærker mv. på de midlertidig udførte varer mellem det  

 toldcenter eller det toldsted, hvor disse varer udføres, og det toldsted,  

 hvor de genindføres i forædlingsprodukter.
 Der udstedes et INF 2 for de varemængder, der henføres under proceduren.  

 Forventes det, at genindførslen af forædlingsprodukterne eller  

 ombytningsvarerne finder sted i flere sendinger ved forskellige toldsteder,  

 udsteder det toldsted, hvor varerne angives til ordningen, flere INF 2'er,  

 der tilsammen dækker de varemængder, der er udført under ordningen.
 Det toldcenter, hvorfra varerne angives til udførsel til passiv forædling,  

 påtegner originalen og kopien af INF 2 og beholder kopien.
 Importøren af forædlingsprodukterne eller ombytningsvarerne forelægger  

 derefter det originale INF 2 for det toldcenter, hvor varerne overgår til fri  

 omsætning.
A.15.6 Angivelse af varer under ordningen for passiv forædling TK art. 145 stk. 2 Reglerne om udførsel af EU-varer herunder reglerne for eksportafgifter og  

 handelspolitiske foranstaltninger finder anvendelse ved henførsel under  

 ordningen.
A.15.7 Afslutning af proceduren GB art. 754 stk. 3 Ordningen for passiv forædling anses for afsluttet, når  

 forædlingsprodukterne eller ombytningsvarerne er:
- overgået til fri omsætning, - anbragt i frizone eller frilager eller henført under proceduren for  

 toldoplag eller aktiv forædling, - henført under proceduren for ekstern forsendelse.
