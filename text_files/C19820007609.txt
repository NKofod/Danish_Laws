Dusører, der udbetales af politiet for resolut og modig handling eller for  

 bistand til opklaring af forbrydelser, kan efter § 17, stk. 2, i lov om  

 særlig indkomstskat m.v. beskattes som særlig indkomst.
Det er efter  

 bestemmelsen en betingelse, at den indsats, der begrunder dusøren, ikke hører  

 til den pågældendes erhverv.
Dusører til polititjenestemænd kan derfor i  

 almindelighed ikke beskattes som særlig indkomst, men vil være A-indkomst for  

 modtageren.
 Ved praktiseringen af bestemmelsen i § 17, stk. 2, har det hidtil været en  

 betingelse, at der indgives ansøgning om tilladelse til beskatning som særlig  

 indkomst.
 Skattedepartementet finder imidlertid, at det for fremtiden vil være  

 tilstrækkeligt til at anse dusører til personer uden for politiet som særlig  

 indkomst, at modtageren på selvangivelsen opfører beløbet i rubrikken for  

 særlig indkomst.
