 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at indstille driften på statsbanestrækningerne Viborg-Herning,  

 Laurbjerg-Silkeborg, Funder-Brande og Brande-Grindsted samt til senere helt  

 eller delvis at nedlægge disse banestrækninger.
 § 2.  Ministeren bemyndiges til at indskrænke driften  

 på statsbanestrækningerne Slagelse-Næstved, Slagelse-Værslev,  

 Randers-Ryomgård, Grindsted-Bramming, Tønder-Tinglev, Rødekro-Åbenrå og  

 Skive-Glyngøre til kun at omfatte befordring af vognladningsgods og til  

 senere helt eller delvis at nedlægge disse banestrækninger.
 § 3.  Ministeren bemyndiges til at indskrænke driften  

 på statsbanestrækningen Herning-Skjern og til senere helt eller delvis at  

 nedlægge denne banestrækning.
 § 4.  Ministeren bemyndiges til at indstille  

 personbefordringen på den af statsbanerne drevne færgeoverfart mellem  

 Glyngøre og Nykøbing Mors samt til senere helt at nedlægge denne  

 færgeoverfart.
 Givet på Christiansborg slot, den 3.  

 marts 1971.
 Under Vor Kongelige Hånd og Segl.
 FREDERIK R.
 /Ove Guldberg.
