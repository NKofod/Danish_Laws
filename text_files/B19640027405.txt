 I medfør af §§ 16 og 18 i lov nr. 135 af 31. marts 1960 om registrering af  

 rettigheder over luftfartøjer fastsætter justitsministeren følgende:
I.
Rettighedsregistret og adgangen til dets bøger og akter.
 § 1.  Registreringen af rettigheder over luftfartøjer  

 finder sted ved Københavns byrets tinglysningsafdeling.
 § 2.  Rettighedsregistrets bøger og akter er  

 offentligt tilgængelige i tinglysningsafdelingens åbningstid.
 Stk. 2.  Enhver er berettiget til at få udskrifter af  

 registrets bøger og akter efter samme regler og mod betaling af samme gebyr  

 som for udskrifter af tinglysningens bøger og akter.
II.
Indlevering og tilbagelevering af dokumenter.
 § 3.  Indlevering af dokumenter til registrering og  

 bestilling af udskrifter m. v. finder sted i tinglysningsafdelingens  

 åbningstid.
 Stk. 2.  For så vidt de indleverede dokumenter ikke  

 afhentes, skal de tilbagesendes uden ufornødent ophold efter deres indførelse  

 i registret eller deres afvisning.
III.
Dagbogen.
§ 4.  Dokumenter, der modtages inden for  

 indleveringstiden, jfr. § 3, indføres samme dag i dagbogen.
Dokumenter, der  

 fremkommer efter indleveringstidens udløb, indføres i dagbogen for den  

 følgende søgnedag.
 Stk. 2.  Dagbogen, der autoriseres af dommeren,  

 underskrives for hver dag, indførsler har fundet sted.
 § 5.  Forinden indførelse i dagbogen kan finde sted,  

 skal følgende betingelser være opfyldt:
 1. Det indleverede dokuments tekst skal være  

 maskinskrevet eller trykt, og underskrifter skal være gentaget med  

 maskinskrift, tryk eller stempling.
 2. Dokumentet skal øverst på 1. side angive  

 luftfartøjets registeringbetegnelse samt anmelderens navn og adresse.
 3. Angår dokumentet overdragelse eller konstatering af  

 ejendomsret, skal erhververens (ejerens) adresse angives.
4. På dokumenter angående panterettigheder og lignende  

 sikkerhedsrettigheder, jfr. registreringslovens § 2, nr. 3, samt ved  

 transporter og udlægspåtegninger på sådanne dokumenter skal være angivet  

 enten kreditors adresse eller adressen for en anden person eller institution,  

 som er berettiget til at modtage forkyndelser eller meddelser på kreditors  

 vegne.
Sådan angivelse er dog ufornøden, såfremt adressen er almindelig  

 kendt.
5. På dokumenter af den under nr. 3 og 4 omhandlede  

 art, der ikke er udstedt af en offentlig myndighed, skal udstederens  

 underskrift og myndighed samt dateringens rigtighed være bekræftet af en  

 notar, en advokat eller af to her i landet bosatte vitterlighedsvidner,  

 sidstnævnte med udtrykkelig angivelse af deres stilling og bopæl.
For så vidt  

 angår dokumenter oprettet i udlandet kan den nævnte bekræftelse tillige  

 foretages af dansk konsulær myndighed.
Tilsvarende gælder det i  

 registeringslovens § 9, stk. 1, nr. 1, omhandlede samtykke.
6. Når en transport af et omsætningsgældsbrev, der  

 giver pant i registret luftfartøj, jfr. gældsbrevslovens § 11, anmeldes til  

 registrering, skal transporten enten være påtegnet dokumentet eller være  

 ledsaget af dette til forevisning.
Pantebrevet forsynes med påtegning om  

 registreringen.
Samme regel gælder andre ændringspåtegninger.
 7. Er der til dokumentet knyttet en fortegnelse over  

 de af dokumentet omfattede genstande, skal også fortegnelsen være  

 underskrevet.
 Stk. 2.  Indføres dokumentet i dagbogen, forsynes det  

 med påtegning herom med angivelse af datoen.
 Stk. 3.  Er nogen af de under stk. 1, nr. 1-7, anførte  

 betingelser ikke opfyldt, afvises dokumentet fra dagbogen.
Stk.4.  Anmelderen bør så vidt muligt mundtligt ved  

 anmeldelsen eller telefonisk opfordres til at rette manglen.
Hvis dokumentet  

 trods opfordring om rettelse ikke tages tilbage af anmelderen, indføres det i  

 dagbogen med en kort bemærkning om afvisningsgrunden.
IV.
Registret.
 § 6.  Registret føres efter løsbladsystemet.  

 Registerbladene indrettes i overensstemmelse med registreringslovens § 13,  

 stk. 1.
 Stk 2.  Indførslerne foretages med maskine eller let  

 læselig håndskrift og revideres af dommeren eller en fuldmægtig på hans  

 vegne.
 § 7.  Registrering sker på grundlag af de i  

 registreringslovens §§ 9 og 10 nævnte dokumenter m. v.
 Stk. 2.  Ved registrering af adkomst vedrørende et  

 luftfartøj, der ikke tidligere har været indført i registret, skal det for  

 luftfartøjet her i landet udfærdigede nationalitets- og registreringsbevis  

 forevises.
 Stk. 3.  Ved registrering af adkomst vedrørende et  

 luftfartøj, der hidtil har været registreret i et til rettighedsregistret  

 svarende register i en stat, aom har tiltrådt Genevekonventionen af 1948 om  

 international anerkendelse af rettigheder i luftfartøjer, må  

 adkomstdokumentet være ledsaget af en af vedkommende registerings myndighed  

 bekræftet udskrift af dette register udvisende samtlige ved udslettelsen af  

 nævnte register gældende rettigheder, tillige med bekræftet udskrift af  

 vedkommende dokumenter.
Stk. 4.  Dokumenter og udskrifter skal, såfremt de ikke  

 er affattet på dansk, norsk eller svensk, ledsages af en af statsautoriseret  

 translatør foretaget oversættelse til dansk.
Såfremt det ikke er muligt at  

 tilvejebringe en sådan oversættelse, kan anden efter rettens skøn betryggende  

 oversættelse til dansk træde i stedet herfor.
Stk. 5.  Angår det dokument, der ønskes registret, en  

 ret, der efter registreringsloven ikke kan registreres, eller har anmelderen  

 ikke tilvejebragt de fornødne bevisligheder, jfr. herved stk. 1-4, afvises  

 dokumentet fra registret og forsynes med påtegning om afvisningsgrunden.
Om  

 afvisningen indføres bemærkning i dagbogen.
Retten bør dog så vidt muligt  

 mundtligt eller telefonisk opfordre anmelderen til at rette eventuelle  

 mangler og kan, såfremt disse ikke afhjælpes ad denne vej, fastsætte en frist  

 for tilvejebringelse af de fornødne bevisligheder m. v., således at afvisning  

 først finder sted, såfremt disse ikke foreligger inden en nærmere fastsat  

 frist.
Stk. 6.  Foreligger der ingen hindring for  

 registreringen, eller fastsættes der en frist for tilvejebringelse af  

 bevisligheder m.v., indføres dokumentet i registret, i sidstnævnte tilfælde  

 med tilføjelsen af ordet »foreløbig« og med angivelse af den  

 fastsatte frist.
Der gives dokumenterne påtegning om den skete foreløbige  

 eller endelige indførsel.
 § 8.  Har et dokument ikke angivet den berettigedes  

 prioritsstilling eller angivet denne på en mod registrets indhold stridende  

 måde, eller er der mindre uoverensstemmelser mellem dokumentets indhold og de  

 forelagte bevisligheder eller registrets indhold, meddeles der dokumentet  

 anmærkning herom, og anmærkningens indhold indføres i registret.
 § 9.  Legitimationspapirer forsynes med påtegning om  

 forevisningen, ligesom det på de registrede dokumenter kort anføres, hvilke  

 legitimationspapirer der har været forevist.
 §10. Samtidig med første registrering af adkomst noteres endnu gældende  

 rettigheder, der har været indført i udenlansk register.
§ 11.  Ekspeditionen af de til registrering  

 indleverede dokumenter skal tilrettelægges således, at prøvelse af  

 dokumenterne og foreløbig eller endelig indførelse i registret eller  

 afvisning kan ske inden for den i registreringslovens § 8, stk. 2, omhandlede  

 frist V.
Bekendtgørelse af registreringer.
 § 12.  Stedfundne registreringer af adkomster,  

 panterettigheder og andre sikkerhedsrettigheder bekendtgøres snarest i  

 Statstidende.
 VI.Opbevaring af akter.
 § 13.  Retten udfærdiger genparter af de registrede  

 dokumenter og efter rettens skøn tillige af foreviste legitimationspapirer.
 Stk. 2.  For hvert luftfartøj oprettes en mappe til  

 opbevaring af de i stk.1 nævnte genparter og eventuelle udskrifter af  

 udenlandske registre og af dokumenter hidrørende herfra.
VII.
Ejerkartotek.
 § 14.  Ved retten føres et kartotek over de i  

 registret indførte ejere og disses adresser.
 Justitsministeriet, den 28. august 1964.
 Hans Hækkerup.
 /Graulund Hansen.
