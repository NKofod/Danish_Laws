Bekendtgørelse om ændring af bekendtgørelse om fund af infektiøs hæmatopoietisk nekrose ved Hørning i Skanderborg Kommune § 1 I bekendtgørelse nr. 1617 af 22. juli 2021 om fund af infektiøs hæmatopoietisk nekrose ved Hørning i Skanderborg Kommune foretages følgende ændringer:
 1. Indledningen affattes således:
»I medfør af § 67 og § 70, stk. 3, i lov om hold af dyr, jf. lovbekendtgørelse nr. 330 af 2. marts 2021, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1 og 5, i bekendtgørelse nr. 1721 af 30. november 2020 om Fødevarestyrelsens opgaver og beføjelser:« 2. § 1 affattes således:
»§ 1. Som følge af fund af infektiøs hæmatopoietisk nekrose i en virksomhed ved Hørning i Skanderborg Kommune oprettede Fødevarestyrelsen med virkning fra den 4. juni  2021, klokken 16.00 en restriktionszone, jf. artikel 58 i Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme.
Med virkning fra den 19. november 2021 ophæves restriktionszonen og overgår til en overvågningszone, jf. herved samme forordnings bilag VI, del II, kapitel 1, afsnit 3, punkt 1, litra c).« 3. § 2 affattes således:
 »§ 2. Der oprettes en overvågningszone, jf. bilag 1.
Stk. 2. Virksomheder i overvågningszonen skal være genstand for sundhedsbesøg og prøveudtagninger i mindst to år i træk i overensstemmelse med tabel 1 A i bilag VI, del II, kapitel 1, afsnit 2, litra a), i), til Kommissionens delegerede forordning (EU) 2020/689 af 17. december 2019.« 4. I § 3, stk. 1, ændres »§ 2, stk. 2, 3 eller 4.« til: »§ 2, stk. 2.« 5. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 19. november 2021.
