Nr LSF 66 Forslag til Lov om ændring af lov om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.  

 (Udbud af bygge- og anlægsarbejder og indkøb inden for vand- og  

 energiforsyning samt transport og telekommunikation i De Europæiske  

 Fællesskaber)(* 1) Fremsat af boligministeren (Svend Erik Hovmand) den 23. oktober 1991 Vedtaget ved tredjebehandling den 14. maj 1992 Lov nr. 377 af 20/05/1992 § 1 I lov nr. 366 af 8. juni 1990 om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.  

 foretages følgende ændringer:
 1. Lovens titel affattes således:
»Lov om samordning af fremgangsmåderne ved indgåelse af bygge- og  

 anlægskontrakter og indkøb m.v.« 2. I § 1 og § 2, stk. 1, udgår »eller  

 koncessionerede virksomheder m.v.«, og i stedet indsættes: »,  

 koncessionerede virksomheder og virksomheder, som på grund af særlig  

 offentlig tilladelse driver virksomhed inden for vand- og energiforsyning  

 samt transport og offentlig telekommunikation.« 3. I § 2, stk. 1, ændres »finansministeren« til:  

 »industriministeren«.
 4. § 2, stk. 2, affattes således:
» Stk. 2. Finansministeren kan fastsætte regler med henblik på  

 gennemførelse af andre EF-retsakter, der indeholder særlige regler om  

 standardisering ved offentlige indkøb af informationsteknologi.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 366 af 8. juni 1990 om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.  

 foretages følgende ændringer:
 1. Lovens titel affattes således:
»Lov om samordning af fremgangsmåderne ved indgåelse af bygge- og  

 anlægskontrakter og indkøb m.v.« 2. I § 1 og § 2, stk. 1 udgår »eller koncessionerede  

 virksomheder m.v.« og i stedet indsættes: », koncessionerede  

 virksomheder og virksomheder, som på grund af særlig offentlig tilladelse  

 driver virksomhed inden for vand- og energiforsyning samt transport og  

 offentlig telekommunikation.« 3. I § 2, stk. 1 ændres »finansministeren« til:  

 »industriministeren«.
 4. § 2. stk. 2 affattes således:
» Stk. 2. Finansministeren kan fastsætte regler med henblik på  

 gennemførelse af andre EF-retsakter, der indeholder særlige regler om  

 standardisering ved offentlige indkøb af informationsteknologi.« § 2 Loven træder i kraft dagen efter bekendtgørelsen i Lovtidende.
 1) Loven indeholder bestemmelser, der gennemfører Rådets direktiv nr.  

 90/531, EF-Tidende 1990 L 297 s. 27.
Bemærkninger til lovforslaget Almindelige bemærkninger 1. Formålet med lovforslaget er at gennemføre Rådets direktiv  

 90/531/EØF om fremgangsmåderne ved tilbudsgivning inden for vand- og  

 energiforsyning samt transport og telekommunikation  

 (Forsyningsvirksomhedsdirektivet).
 De ovenfor nævnte områder (sektorer) har ikke hidtil været omfattet af lov  

 nr. 366 af 8. juni 1990 om samordning af fremgangsmåderne ved indgåelse af  

 offentlige bygge- og anlægskontrakter og offentlige indkøb.
 Med lovforslaget ændres loven, således at boligministeren og  

 industriministeren inden for deres respektive områder bemyndiges til at  

 fastsætte nærmere regler, der gennemfører direktivet.
 Det bemærkes i denne forbindelse, at medlemsstaterne inden den d. 1.juli  

 1992 skal have vedtaget de foranstaltninger, der er nødvendige for at  

 efterkomme direktivet.
2. Forsyningsvirksomhedsdirektivet har til formål, som led i  

 gennemførelsen af det indre marked at øge konkurrencen mellem leverandører og  

 bygge- og anlægsvirksomheder, som leverer varer og udfører arbejde for  

 forsyningsvirksomhederne.
Efter EF-Kommissionens opfattelse har der specielt  

 inden for disse områder ikke hersket fri konkurrence inden for EF.
Markedet  

 er i vidt omfang lukket, fordi medlemsstaternes virksomheder indrømmer  

 særlige eller eksklusive rettigheder til leverandører og entreprenører.
3. Direktivet gælder for offentlige myndigheder, hvilket i Danmark  

 betyder statslige, amtskommunale og kommunale myndigheder.
Endvidere gælder  

 det for offentlige virksomheder og - i modsætning til bygge- og  

 anlægsdirektivet og indkøbsdirektivet - tillige for private virksomheder, som  

 er tildelt en koncession eller anden eneret af en offentlig myndighed.
Som  

 eksempler på offentlige virksomheder kan nævnes DONG, KOMGAS, kommunale  

 varmeværker og fælleskommunale elektricitetsværker.
Som eksempler på private  

 virksomheder kan nævnes private vandværker, busvognmænd og selskaber med  

 koncession til efterforskning og udvinding af olie og gas på bestemte  

 geografiske områder.
Direktivet omfatter som nævnt vand-, energi-, transport- og  

 telekommunikationssektoren.
Det bør i denne forbindelse fremhæves, at det  

 ikke er forsyningerne som sådanne, der skal udbydes efter direktivet, men  

 forsyningsvirksomhedernes bygge- og anlægsarbejder og indkøb.
 Det skal endvidere understreges, at det for alle sektorer gælder, at  

 direktivet ikke finder anvendelse på kontrakter, som indgås med et andet  

 formål end udøvelsen af egentlig forsyningsvirksomhed eller indgås med  

 henblik på videresalg til private eller det offentlige i fri konkurrence.
4. Tærskelværdien for hvornår et bygge- og anlægsarbejde skal  

 udbydes er 5 mill.
ECU svarende til tærskelværdien i bygge- og  

 anlægsdirektivet.
For indkøb er tærskelværdien 600.000 ECU inden for  

 telekommunikationssektoren, medens den er 400.000 ECU inden for de øvrige  

 sektorer.
 Direktivet indeholder de udbudsformer, der kendes fra bygge- og  

 anlægsdirektivet og indkøbsdirektivet, d.v.s offentligt udbud, begrænset  

 udbud og udbud efter forhandling med eller uden forudgående offentliggørelse.  

 Der er valgfrihed mellem udbudsformerne, bortset fra udbud efter forhandling  

uden forudgående offentliggørelse, som kun kan anvendes i ganske  

 særlige begrænsede undtagelsestilfælde.
 Kriterier for valg af tilbudsgivere følger ligeledes bygge- og  

 anlægsdirektivets og indkøbsdirektivets regler.
 5. I lighed med bygge- og anlægsdirektivet er der i  

 forsyningsvirksomhedsdirektivet indsat en bestemmelse om arbejdsvilkår.  

 Ifølge denne bestemmelse kan ordregiveren oplyse eller af en medlemsstat  

 forpligtes til at oplyse i udbudsmaterialet, hos hvilken myndighed eller  

 hvilke myndigheder de bydende kan få oplysninger om, hvilke forpligtelser der  

 gælder for de pågældende arbejder i henhold til bestemmelserne om beskyttelse  

 på arbejdspladsen og arbejdsforholdene i øvrigt på det sted hvor arbejdet  

 skal udføres.
 Når disse oplysninger er afgivet skal de bydende bekræfte, at de ved  

 afgivelsen af deres tilbud har taget hensyn til disse forpligtelser.
Økonomiske og administrative konsekvenser Direktivet skønnes at medføre en vis besparelse for det offentlige i  

 kraft af en øget konkurrence mellem leverandører samt bygge- og  

 anlægsvirksomheder.
Størrelsen heraf kan dog vanskeligt kvantificeres.
 Direktivet vil medføre en administrativ merbelastning i de udbydende  

 forsyningsvirksomheder.
Bemærkninger til de enkelte bestemmelser Til § 1 Til nr. 1 Der er tale om en konsekvensrettelse som følge af ændringsforslag nr. 2.
Til nr. 2 Som omtalt i de almindelige bemærkninger udvider lovforslaget  

 bemyndigelserne i lov nr. 366 af 8. juni 1990 , således at boligministeren og  

 industriministeren kan udstede de nødvendige bekendtgørelser om gennemførelse  

 af Forsyningsvirksomhedsdirektivet.
 Bemyndigelserne omfatter såvel det nu foreliggende direktiv om udbud for  

 forsyningsvirksomheder som fremtidige ændringer heri og nye direktiver på  

 dette område, herunder en kommende ændring af direktivet, således at udbud af  

 tjenesteydelser også bliver omfattet.
Til nr. 3 Ændringen er en konsekvens af, at der i henhold til kongelig resolution af  

 25. oktober 1990 er truffet beslutning om, at det fra 15. november 1990 er  

 industriministeren og ikke finansministeren, som kan fastsætte regler om  

 indgåelse af aftaler om offentlige indkøb.
Til nr. 4 Ændringen er en konsekvens af, at i henhold til ovennævnte kongelige  

 resolution af 25. oktober 1990 henhører fastsættelsen af særlige regler om  

 standardisering af informationsteknologi ved offentlige indkøb fortsat under  

 finansministeren.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget, mens ændringsforslagene er indsat med almindelig skrift § 1 I lov nr. 366 af 8. juni 1990 om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.  

 foretages følgende ændringer:
 1. Titlen til loven affattes således:
»Lov om samordning af fremgangsmåderne ved indgåelse af bygge- og  

 anlægskontrakter og indkøb m.v.« Den gældende lovs titel er lov om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb m.v.
 2. I § 1 og § 2, stk. 1 udgår »eller koncessionerede  

 virksomheder m.v.« og i stedet indsættes:
», koncessionerede virksomheder og virksomheder, som på grund af  

 særlig offentlig tilladelse driver virksomhed inden for vand- og  

 energiforsyning samt transport og offentlig telekommunikation.« § 1. Boligministeren kan fastsætte regler med henblik på  

 gennemførelsen af EF-direktiver om samordning af fremgangsmåderne ved  

 indgåelse af bygge- og anlægskontrakter med offentlige myndigheder eller  

 koncessionerede virksomheder m.v.
 § 2. Finansministeren kan fastsætte regler med henblik på  

 gennemførelsen af EF-direktiver om samordning af fremgangsmåderne ved  

 indgåelse af aftaler om indkøb med offentlige myndigheder eller  

 koncessionerede virksomheder m.v.
 3. I § 2, stk. 1, ændres »finansministeren« til:  

 »industriministeren«.
 § 2. Finansministeren kan fastsætte regler med henblik på  

 gennemførelsen af EF- direktiver om samordning af fremgangsmåderne ved  

 indgåelse af aftaler om indkøb med offentlige myndigheder eller  

 koncessionerede virksomheder m.v.
 4. § 2, stk. affattes således:
»Stk. 2. Finansministeren kan fastsætte regler med henblik på  

 gennemførelse af andre EF-retsakter, der indeholder særlige regler om  

 standardisering ved offentlige indkøb af informationsteknologi.« Stk. 2 Finansministeren kan endvidere fastsætte regler med henblik  

 på gennemførelse af andre EF-retsakter, der vedrører offentlige indkøb.
Bilag 2 Folketingsforhandlinger vedrørende lov om samordning af fremgangsmåderne  

 ved indgåelse af offentlige bygge- og anlægskontrakter og offentlige indkøb  

 m.v.
 Folketingsåret 1989-1990, 2. samling.
Sp. 4628, 4877, 10580, 11152 Loven stadfæstet 8. juni 1990 (Lovtidende nr. 61) (* 1) Loven indeholder bestemmelser, der gennemfører Rådets direktiv nr.  

 90/531, EF-Tidende 1990 L 297 s. 27.
