Udtalt, at efter § 16, stk. 1, i forvaltningsloven afgøre den  

 myndighed, der i øvrigt har afgørelsen af den pågældende sag, om en begæring  

 om aktindsigt skal imødekommes.
Når en kommunalbestyrelse (amtsråd) har  

 truffet afgørelse om aktindsigtsspørgsmål på et sagsområde, hvor  

 (amts)kommunen ikke står i noget almindeligt underordnelsesforhold til en  

 anden forvaltningsmyndighed, kan afgørelsen herom ikke påklages til en anden  

 myndighed.
 Da der ikke er noget over-/underordnelsesforhold mellem  

 Indenrigsministeriet og amtskommunerne, kan en amtskommunes afgørelse ikke  

 påklages til Indenrigsministeriet som klageinstans.
 Indenrigsministeriet kan imidlertid som almindelig kommunal  

 tilsynsmyndighed tage stilling til lovligheden af et afslag på aktindsigt,  

 jf. pkt. 100 i Justitsministeriets vejledning om forvaltningsloven (1986)  

 samt Asbjørn Jensen m.fl., Forvaltningsloven, side 173-174.
 Uanset at der i den konkrete sag efterfølgende var givet den ønskede  

 aktindsigt, fandt Indenrigsministeriet, at klageren havde fornøden retlig  

 interesse i, at Indenrigsministeriet udtalte sig om amtskommunens oprindelige  

 nægtelse af aktindsigt.
Efter ministeriets opfattelse måtte oplysningerne i en  

 institutionsleders interne redegørelse i en afskedigelsessag om forløbet af  

 prøvetiden for to prøvetidsansatte tjenestemænd anses for omfattet af  

 parternes adgang til aktindsigt i henhold til forvaltningslovens § 12, stk.  

 2, idet oplysningerne måtte antages at have været af væsentlig betydning for  

 sagens afgørelse.
Ministeriet bemærkede samtidig, at hensynet til ikke at  

 skabe unødig uro på en arbejdsplads ikke kan begrunde en undladelse af at  

 imødekommee en begæring om aktindsigt.
 De øvrige interne dokumenter i sagen - en redegørelse for sagsforløbet  

 og en retlig vurdering af sagenn samt en datoliste over det faktiske  

 hændelsesforløb - kunne efter ministeriets opfattelse ikke antages at være  

 omfattet af forvaltningslovens § 12, stk. 2.
Indenrigsministeriet har i dag skrevet således til Aarhus Stiftstidende,  

 journalist Frank Stjerne, Postbox 1, Kannikegade 14, 8100  Århus C.
I  

 skrivelse af 22. november 1988 har De rettet henvendelse hertil vedrørende  

 Århus Amtskommunes afslag på Deres anmodning om aktindsigt i en  

 afskedigelsessagg vedrørende to prøvetidsansatte tjenestemændd, som var ansat  

 på Daghjemmet Frederiksbjerg.
 I skrivelse af 3. januar 1989 oplyste Århus Amtskommune, at amtskommunen  

 efterfølgende havde givet parterne den ønskede aktindsigt.
 Ved skrivelse af 10. januar 1989 meddelte De imidlertid  

 Indenrigsministeriet, at De fortsat ønskede en vurdering af, om Århus  

 Amtskommunes afslag på aktindsigt havde været i overensstemmelse med  

 lovgivningen.
Det fremgår af sagen, at De havde fået fuldmagt fra Mona Monnerup  

 og Lene Sigvardsen til at begære aktindsigt i deres personsager i  

 amtskommunen.
De rettede flere gane henvendelse til amtskommunen vedrørende  

 dette, og ved personligt fremmøde den 17. november 1988 fik De aktindsigt i  

 visse dokumenter fra sgerne.
Amtskommunen afslog imidlertid at give Dem  

 aktindsigt i materiale fre laderen på Daghjemmet Frederiksbjerg og i et notat  

 om handlingsforløbet i sagen.
I skrivelse af 23. november 1988, som De har modtaget en kopi af, anmodede  

 Indenrigsministeriet Århus Amtskommune om en udtalelse.
I skrivelse af 9.  

 februar 1989 har amtskommunen udtalt, at de notater, som sagen omhandler, er  

 omfattet af forvaltningslovens § 12, idet der er tale om interne  

 arbejdsdokumenter.
Beslutningen om ikke at ville fastansætte de to  

 prøvetidsansatte tjenestemænd er truffet ud fra en helhedsvurdering af de  

 pågældendes ansættelsesforhold i prøvetiden, uden at de dokumenter, som  

 amtskommunen nægtede aktindsigt i, har været genstand for individuel  

 bedømmelse eller efterprøvelse.
Endvidere bemærkede amtskommunen, at  

 beslutningen om at nægte aktindsigt i det omhandlede materiale også skyldtes,  

 at man ikke fra amtskommunens side ønskede at skabe unødig uro på  

 arbejdspladsen.
 I denne anledning skal Indenrigsministeriet udtale følgende:
Efter § 16, stk. 1, i forvaltningsloven afgøre den myndighed, der i øvrigt  

 har afgørelsen af den pågældende sag, om en begæring om aktindsigt skal  

 imødekommes.
Når en kommunalbestyrelse (amtsråd) har truffet afgørelse om  

 aktindsigtsspørgsmål på et sagsområde,hvor (amts)kommunen ikke står i noget  

 almindeligt underordnelsesforhold til en anden forvaltningsmyndighed, kan  

 afgørelsen herom ikke påklages til en anden myndighed.
 Da der ikke er noget over-/underordnelsesforhold mellem  

 Indenrigsministeriet og amtskommunerne, kan amtskommunens afgørelse ikke  

 påklages til Indenrigsministeriet som klageinstans.
 Indenrigsministeriet kan imidlertid som almindelig kommunal  

 tilsynsmyndighed tage stilling til lovligheden af et afslag på aktindsigt,  

 jf. pkt. 100 i Justitsministeriets vejledning om forvaltningsloven (1986)  

 samt Asbjørn Jensen m.fl., Forvaltningsloven, side 173-174.
 I denne konkrete sag ønskes en vurdering af, om Århus Amtskommune har  

 været berettiget til at give afslag på aktindsigt i et håndskrevet notat fra  

 daghjemmets leder, hvori lederen redegør for grundene til, at hun  

 ønsker Mona Monnerup og Lene Sigvardsen afskediget, et notat af 7. november  

 1988 fra social- og sundhedsforvaltningen og et notat om hændelsesforløbet  

 vedrørende en arbejdsnedlæggelse som følge af afskedigelsessagen på  

 Daghjemmet Frederiksbjerg.
Århus Amtskommune har den 3. januar 1989 givet aktindsigt i alle de nævnte  

 dokumenter.
Uanset dette finder Indenrigsministeriet, at Mona Monnerup  

 og Lene Sigvardsen har fornøden retlig interesse i, at Indenrigsministeriet  

 udtaler sig om lovligheden af Århus Amtskommunes oprindelige nægtelse af at  

 give aktindsigt i de omhandlede dokumenter.
 I henhold til § 12 i forvaltningsloven omfatter retten til aktindsigt ikke  

 en myndigheds interne arbejdsdokumenter.
 Som interne dokumenter anses dokumenter, der udarbejdes af en myndighed  

 til eget brug ved behandlingen af en sag, jf. § 12, stk. 1, nr. 1. Endvidere  

 anses brevveksling mellem en kommunalbestyrelsee og dennes afdelinger og  

 andre administrative organer ligeledes for at være internt materiale, jf.  

 forvaltningslovens § 12, stk. 1, nr. 3. Denne bestemmelse omfatter også  

 brevveksling med afdelinger m.v., der alene udfører faktisk  

 forvaltningsvirksomhed.
De af forvaltningen udarbejdede notater samt det af institutionslederen  

 udarbejdede notat må anses for internt materiale.
Der er dels tale om  

 materiale udarbejdet af forvaltningen til eget brug ved behandlingen af en  

 sag, dels materiale fra en amtskommunal inistitution til forvaltningen.
 I henhold til forvaltningslovens § 12, stk. 2, foreligger der en pligt for  

 den pågældende myndighed til at videregive oplysninger vedrørende sagens  

 faktiske omstændigheder, der er af væsentlig betydning for sagen, og som  

 alene indeholdes i interne dokumenter.
Det af institutionslederen på daghjemmet udarbejdede materiale må efter  

 ministeriets opfattelse antages at indeholde oplysninger om faktiske  

 omstændigheder.
I materialet redegør institutionslederen for,  

 hvorfor Mona Monnerup og Lene Sigvardsen ikke ønskes fastsansat ved at  

 gengive omstændigheder fra deres ansættelsesperiode.
Selv om materialet fra institutionslederen ikke har været gjort til  

 genstand for en individuel bedømmelse, er det ministeriets opfattelse, at  

 oplysningerne i materialet må antages at have været af væsentlig betydning  

 for sagens afgørelse, idet der er tale om en leders redegørelse for en  

 prøvetids forløb.
Det er således ministeriets opfattelse, at amtskommunen  

 burde have videregivet de oplysninger, som fandtes i materialet udarbejdet af  

 institutionslederen - enten hele notatet eller en ekstrakt heraf.
 Det skal herved bemærkes, at hensynet til ikke at skabe unødig uro på  

 arbejdspladsen ikke kan begrunde en undladelse af at imødekomme en begæring  

 om aktindsigt.
De øvrige interne dokumenter indeholder en redegørelse for sagsforløbet og  

 en retlig vurdering af sagen, samt en datoliste over det faktiske  

 hændelsesforløb i sagen.
Indenrigsministeriet har på den baggrund ikke  

 fundet, at dokumenterne indeholder sådanne oplysninger om faktiske  

 omstændigheder af væsentlig betydning for sagens afgørelse, at De har haft  

 krav på aktindsigt heri.
 Århus Amtskommune har modtaget en kopi af denne skrivelse.
 Hvilket herved meddeles under henvisning til Deres j.nr. 1-2-2-86-88.
Med venlig hilsen Emil le Maire Indenrigsministeriets afgørelser og udtalelser om kommunale forhold 1989  

 8.6.
