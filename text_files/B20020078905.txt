Bekendtgørelse om energimærkning  

 m.v. i bygninger1) I medfør af § 2, stk. 2, § 10, stk. 2, § 11, § 12, stk. 1 og 2, §  

 13, stk. 1 og 2, § 13 a, stk. 4, § 14 og § 15, stk. 1, i lov nr. 485 af 12.  

 juni 1996 om fremme af energi- og vandbesparelser i bygninger, som  

 ændret ved § 24 i lov nr. 450 af 31. maj 2000 om fremme af besparelser  

 i energiforbruget, fastsættes:
Kapitel 1 Definitioner § 1. Bestemmelserne i denne bekendtgørelse  

 gælder for bygninger af enhver art bortset fra de i stk. 2-5  

 nævnte.
 Stk. 2. Bygninger, der ifølge registrering i  

 Bygnings- og Boligregistret (BBR) helt eller overvejende anvendes til  

 følgende erhverv, undtages fra bestemmelserne i denne  

 bekendtgørelse (anvendelseskode i BBR anført i  

 parentes):
 1)	Bygninger til erhvervsmæssig produktion vedrørende  

 landbrug, skovbrug, gartneri, råstofudvinding o.l. (210) eller  

 industri, håndværk m.v. (220). Stuehuse til landbrug er dog  

 omfattet af bestemmelserne i denne bekendtgørelse uanset  

 ovenstående bestemmelse og bestemmelsen i stk. 3.
 2)	El-, gas- eller varmeværk, forbrændingsanstalt m.v.  

 (230).
 3)	Anden bygning til landbrug, industri etc. (290).
 Stk. 3. Hvis en ejendom består af flere bygninger,  

 og over halvdelen af det samlede etageareal af bygningerne anvendes til  

 formål, som er nævnt i stk. 2, er ejendommen som helhed undtaget  

 fra bestemmelserne i denne bekendtgørelse.
 Stk. 4. Bygninger, der ifølge registrering i BBR  

 anvendes til følgende formål, undtages fra bestemmelserne i  

 denne bekendtgørelse (anvendelseskode i BBR anført i  

 parentes):
 1)	Sommerhuse (510), medmindre der foreligger en tidsubegrænset,  

 ikke personlig tilladelse til at benytte huset til helårsbeboelse  

 ifølge bestemmelserne i lov om planlægning.
 2)	Kolonihavehuse (540), feriekolonier, vandrehjem m.v. (520), og andre  

 bygninger til fritidsformål (590).
 3)	Carporte (920) samt fritliggende, uopvarmede garager (910) og  

 udhuse (930).
 Stk. 5. Endvidere undtages følgende kategorier af  

 bygninger uanset registrering i BBR:
 1)	Bygninger, der anvendes til kirkelokaler.
 2)	Bygninger med et samlet etageareal på 1.500 m2  

 eller derover, som ikke benyttes, eller som har kortvarig årlig  

 benyttelsestid og intet eller meget begrænset forbrug af energi og  

 vand.
 3)	Bygninger med et samlet etageareal under 1.500 m2, som  

 ifølge parternes aftale sælges med henblik på  

 nedrivning.
 4)	Bygninger, der udelukkende eller altovervejende anvendes til  

 opbevaring eller lager, og som intet eller meget begrænset forbrug har  

 af energi og vand.
 § 2. Ved en ejendom forstås i denne  

 bekendtgørelse alle bygninger, beliggende på samme matrikel.  

 Bygninger og erhvervsenheder defineres på samme måde som i  

 BBR.
 Stk. 2. Hvis bygninger, beliggende på flere  

 sammenhængende matrikler, har samme ejer eller ejerforening og  

 fælles drift af samme opvarmningssystem, anses bygningerne i denne  

 bekendtgørelse for at udgøre en ejendom.
 Stk. 3. Det samlede etageareal beregnes som de samlede  

 bygningsarealer på en ejendom (BBR-felt 216) og arealet af udnyttet del  

 af tagetage (BBR-felt 222).
 Stk. 4. Ved beregning af det samlede etageareal fradrages  

 alle arealer i bygninger og erhvervsenheder, som i BBR er registreret under  

 de i § 1, stk. 2, 4 og 5, nævnte anvendelser på bygnings- og  

 bygningsenhedsniveau.
 Stk. 5. Ved ejendomme med flere ejere påhviler  

 forpligtelserne efter denne bekendtgørelse ejerne i forening.
 § 3. I denne bekendtgørelse anvendes de i  

 stk. 2-6 nævnte definitioner af ejendomme og lejemål, energi- og  

 vandforbrug samt energimærkning:
 Stk. 2. Små ejendomme er:
 1)	Ejendomme, hvor bygningernes samlede etageareal er under 1.500  

 m2.
 2)	Ejerlejligheder uanset størrelsen af lejligheden.
 Stk. 3. Store ejendomme er:
 1)	Ejendomme, hvor bygningernes samlede etageareal er 1.500  

 m2 eller derover.
 2)	Ejendomme, der er opdelt i ejerlejligheder, hvis det samlede  

 etageareal for de bygninger, hvori ejerlejligheder under samme ejerforening  

 er beliggende, er 1.500 m2 eller derover.
 Stk. 4. Store erhvervslejemål er lejemål,  

 hvor det samlede lejede etageareal er 1.500 m2 eller derover, og  

 hvor det lejede anvendes til erhvervsformål, som er omfattet af denne  

 bekendtgørelse, jf. § 1.
 Stk. 5. Ved individuel forsyning med energi og vand  

 forstås, at energi og vand leveres og afregnes af en  

 forsyningsvirksomhed direkte til de enkelte lejere eller ejere.
 Stk. 6. Med energimærkning menes udarbejdelse af et  

 energimærke og en energiplan som nærmere angivet i kap. 2-4.
Kapitel 2 Energimærkning m.v. for små ejendomme Generelt om energimærkning m.v. af små  

 ejendomme § 4. Ved salg af små ejendomme skal  

 sælgeren lade udarbejde energimærkning for ejendommen.
Som salg  

 anses ikke overdragelse ved arv, gave, tvangsauktion, overdragelse fra  

 insolvent bo eller overdragelse til ægtefælle eller samlever  

 eller overdragelse ved sameje.
Endvidere kan ejeren af ejendommen lade  

 udarbejde energimærkning, uanset at ejendommen ikke sælges.
 Stk. 2. Energimærkning må ikke være  

 udarbejdet mere end 3 år før indgåelsen af aftale om salg  

 for at være gyldig.
 Stk. 3. Sælgeren skal sørge for, at  

 køberen, inden parterne indgår aftale om salg af ejendommen, er  

 gjort bekendt med ejendommens energimærkning og ledsagende  

 dokumentation.
 Stk. 4. Hvis køberen ved salg af små  

 ejendomme ikke er gjort bekendt med ejendommens energimærkning inden  

 indgåelsen af aftale om salg, og sælgeren ikke efter påkrav  

 har udleveret energimærkning, er køberen berettiget til at lade  

 energimærkning udarbejde for sælgerens regning, såfremt  

 dette sker inden for en rimelig frist, jf. i øvrigt § 16 i lov om  

 fremme af energi- og vandbesparelser i bygninger.
 § 5. Energimærkning af små ejendomme  

 udarbejdes som individuel energimærkning, jf. §§ 6-8, eller supplerende  

 energimærkning, jf. §§ 9-11.
 Stk. 2. Der skal udarbejdes individuel  

 energimærkning ved ejendomme med samlet etageareal under 1.500  

 m2 og ved ejerlejligheder, hvor betingelserne for at udarbejde  

 supplerende energimærkning, jf. stk. 4, ikke er opfyldt.
 Stk. 3. Individuel energimærkning skal udarbejdes  

 af en godkendt energikonsulent.
 Stk. 4. Ved ejerlejligheder kan sælgeren  

 vælge at lade udarbejde en supplerende energimærkning, §§ 9-11,  

 når nedennævnte betingelser er opfyldt:
 1)	Ved ejerlejligheder i små ejendomme som nævnt i § 3,  

 stk. 2, nr. 1, kan der udarbejdes supplerende energimærkning, når  

 ejerforeningen inden for 3 år før tidspunktet for udarbejdelsen  

 har ladet udarbejde individuel energimærkning for den samlede ejendom.  

 Supplerende energimærkning for ejerlejligheder i små ejendomme  

 skal udarbejdes af en godkendt energikonsulent.
2)	Ved ejerlejligheder i store ejendomme kan der udarbejdes supplerende  

 energimærkning, når der foreligger gyldig energimærkning  

 for den store ejendom, jf. kap. 3, forudsat at energimærkningen for den  

 store ejendom omfatter hele ejendommens varmeforbrug.
Supplerende  

 energimærkning for ejerlejligheder i store ejendomme skal udarbejdes af  

 en godkendt energikonsulent eller en godkendt  

 energiledelseskonsulent.
Individuel energimærkning af små  

 ejendomme § 6. Individuel energimærkning af små  

 ejendomme, jf. § 5, stk. 2, består af et energimærke, jf. § 7, og  

 en energiplan, jf. § 8.
Stk. 2. Energikonsulenten udarbejder individuel  

 energimærkning på grundlag af en systematisk gennemgang af  

 ejendommen og en registrering af energi- og vandforbrugende apparater og  

 installationer, som indgår i salget.
Ved individuel  

 energimærkning af ejerlejligheder foretager energikonsulenten tillige  

 en overordnet gennemgang af den samlede ejendoms varmeinstallationer og  

 isolering.
Stk.3. Energikonsulenten kan dog udarbejde energimærkning  

 uden gennemgang af ejendommen, hvis ejendommen er opført inden for det  

 sidste år, og det fremgår af byggetilladelsen, at ejendommen  

 opfylder kravene i det da gældende bygningsreglement.
I så fald  

 beregnes energi- og vandforbrug efter standardforudsætninger og  

 data.
 § 7. Individuelt energimærke for små  

 ejendomme udarbejdes på en standardiseret blanket og indeholder  

 oplysning om ejendommens beregnede energi- og vandforbrug og  

 CO2-udledning samt en sammenligning af disse forhold med  

 forholdene i andre ejendomme med tilsvarende anvendelse.
 Stk. 2. Energimærket skal ledsages af dokumentation  

 for oplysninger om isoleringstilstand, energi- og vandforbrugende apparater  

 og installationer m.v.
 Stk. 3. Oplysningerne i energimærket skal baseres  

 på et beregnet forbrug uafhængigt af de nuværende brugeres  

 adfærd.
 Stk. 4. For ejerlejligheder, som energimærkes  

 individuelt, udarbejdes energimærket på grundlag af en beregning  

 af lejlighedens forbrug af energi og vand samt lejlighedens  

 forholdsmæssige andel af ejendommens fælles forsyning med energi  

 og vand, eventuelt på grundlag af fordelingstal.
 § 8. Individuel energiplan for små ejendomme  

 udarbejdes på en standardiseret blanket og indeholder en oversigt over  

 besparelser i ejendommens energi- og vandforbrug, som det kan anbefales  

 ejeren at gennemføre.
Stk. 2. Energiplanen skal indeholde forslag til rentable  

 besparelsesmuligheder inden for alle typer af energi- og vandanvendelse i  

 ejendommen.
Energiplanen skal endvidere indeholde et skøn over  

 investeringer og årlige besparelser ved de enkelte forslag samt den  

 skønnede økonomiske levetid for den foreslåede  

 foranstaltning.
 Stk. 3. For ejerlejligheder, som energimærkes  

 individuelt, skal energiplanen og den tilhørende dokumentation  

 indeholde en vurdering af den samlede ejendoms varmeinstallationer og  

 isolering samt en vurdering af, om forslag til energi- og vandbesparelser kun  

 eller mest hensigtsmæssigt kan gennemføres i fællesskab af  

 ejerlejlighedsejerne.
Supplerende energimærkning af ejerlejligheder § 9. Supplerende energimærkning af  

 ejerlejligheder, jf. § 5, stk. 4, består af et energimærke, jf. §  

 10, og en energiplan, jf. § 11.
 Stk. 2. Konsulenten udarbejder supplerende  

 energimærkning på grundlag af fornødne oplysninger om  

 pågældende ejendom, herunder lejlighedens placering i ejendommen,  

 samt den foreliggende energimærkning for hele ejendommen, jf. § 5, stk.  

 4.
 Stk. 3. Konsulenten skal vedlægge  

 energimærkning for hele ejendommen som bilag.
 § 10. Supplerende energimærke for  

 ejerlejligheder udarbejdes på en standardiseret blanket og indeholder  

 oplysning om lejlighedens andel af den samlede ejendoms energi- og  

 vandforbrug og CO2-udledning samt en sammenligning med forholdene  

 i andre ejendomme med tilsvarende anvendelse.
 Stk. 2. Energimærket skal ledsages af dokumentation  

 for oplysninger om lejlighedens energi- og vandforbrugende apparater og  

 installationer m.v.
 Stk. 3. Energimærket ledsages endvidere af  

 oplysning om et beregnet forbrug af varme i lejligheden uafhængigt af  

 de nuværende brugeres adfærd og oplysning om lejlighedens  

 forholdmæssige andel af ejendommens fælles forsyning med energi  

 og vand, eventuelt på grundlag af fordelingstal.
 § 11. Supplerende energiplan for ejerlejligheder  

 udarbejdes på en standardiseret blanket og indeholder en oversigt over  

 besparelser i lejlighedens energi- og vandforbrug, som det kan anbefales  

 ejeren at gennemføre.
 Stk. 2. Energiplanen skal indeholde en henvisning til  

 energiplanen for den samlede ejendom vedrørende energi- og  

 vandbesparelser, som kun eller mest hensigtsmæssigt kan  

 gennemføres i fællesskab af ejerlejlighedsejerne.
 Stk. 3. Energiplanen skal i øvrigt indeholde de i  

 § 8, stk. 2, nævnte oplysninger vedrørende individuelle  

 energiplaner.
Kapitel 3 Energimærkning m.v. for store ejendomme § 12. Der skal én gang årligt  

 udarbejdes energimærkning af store ejendomme, jf. dog §§ 12 a og 12 b.  

 Energimærkningen består af et energimærke, jf. § 13, og en  

 energiplan, jf. § 14.
 Stk. 2. Energimærkning skal udarbejdes af en  

 godkendt energiledelseskonsulent.
Stk. 3. Det påhviler ejeren af ejendommen at lade  

 energimærkningen udarbejde.
Ved ejendomme med ejerlejligheder  

 påhviler pligten ejerforeningen, for så vidt angår  

 fællesarealer og fællesinstallationer m.v.
 Stk. 4. I forbindelse med salg af ejendommen skal  

 sælgeren sørge for, at køberen, inden parterne  

 indgår aftale om salg af ejendommen, er gjort bekendt med ejendommens  

 energimærkning.
§ 12 a.
Store ejendomme fritages for  

 mærkningspligten i de efterfølgende to år, hvis ejendommen  

 ved seneste energimærkning er vurderet til at tilhøre  

 energiklasse A i varme- og elforbrug, eller hvis der ved seneste udarbejdede  

 energiplan alene er foreslået energibesparende tiltag, hvor den samlede  

 CO2-besparelse udgør mindre end 5,0% af bygningens samlede  

 årlige CO2-udledning.
§ 12 b.
Store ejendomme, hvis administration har  

 akkrediteret certifikat for energiledelse af ejendommen, kan fritages for  

 mærkningspligten i op til fire år.
 Stk. 2. Dokumentation for akkrediteret certifikat  

 indsendes til Energistyrelsen, som udsteder dispensation i medfør af  

 stk. 1.
 § 13. Energimærke for store ejendomme  

 består af en standardiseret blanket med oplysning om ejendommens  

 energi- og vandforbrug og CO2-udledning samt en sammenligning af  

 disse forhold med forholdene i andre ejendomme med tilsvarende  

 anvendelse.
 Stk. 2. Energimærket ledsages af dokumentation for  

 de i mærkningen omhandlede forhold.
 Stk. 3. Oplysningerne i energimærket baseres  

 på registrering af det faktiske energi- og vandforbrug i ejendommen,  

 jf. bestemmelserne i § 17, dog med klimakorrektion for varmeforbruget til  

 rumopvarmning, og den deraf følgende CO2-udledning.
 Stk. 4. Energimærkets oplysninger omfatter ikke  

 forbrug af energi og vand, som lejere og andre lignende brugere samt ejere af  

 ejerlejligheder får leveret ved individuel forsyning.
 § 14. Energiplan for store ejendomme udarbejdes  

 på en standardiseret blanket og indeholder en oversigt over besparelser  

 i ejendommens energi- og vandforbrug, som det kan anbefales ejeren, hhv.  

 ejerforeningen, at gennemføre.
Stk. 2. Energiplanen skal indeholde forslag til rentable  

 besparelsesmuligheder inden for alle typer af energi- og vandanvendelse i  

 ejendommen.
Energiplanen skal endvidere indeholde et skøn over  

 investeringer og årlige besparelser ved de enkelte forslag samt den  

 skønnede økonomiske levetid af den foreslåede  

 foranstaltning.
Endelig skal energiplanen angive en brugerøkonomisk  

 rentabilitet af de enkelte forslag.
 Stk. 3. Energiplanen omfatter ikke besparelsesmuligheder  

 i de bygningsdele, tekniske installationer og apparater, der ejes af lejere  

 og andre lignende brugere samt ejere af ejerlejligheder, og hvor drift og  

 vedligeholdelse alene påhviler disse.
 § 15. Energiledelseskonsulenten udarbejder  

 energimærkning på grundlag af en besigtigelse af ejendommen samt  

 ejerens registrering af energi- og vandforbrug og en vurdering af  

 driftsforholdene for energi- og vandforbrugende anlæg, jf.  

 bestemmelserne i § 17.
Stk. 2. Når energiplanen udarbejdes første  

 gang, skal energiledelseskonsulenten skaffe sig overblik over ejendommens  

 forhold og udpege de mest relevante energi- og vandbesparelsesmuligheder.
Ved  

 ejendomme med særligt komplicerede forhold kan denne gennemgang dog  

 fordeles over indtil 5 år.
Ajourføringen af energiplanen i de  

 følgende år tager udgangspunkt i det foregående års  

 energiplan og indeholder nye vurderinger af besparelsesmulighederne.
 § 16. Inden et olie- eller gasfyret  

 varmeanlæg med en indfyret effekt på mere end 400 kW (nedre  

 brændværdi) tages i brug, skal ejeren af anlægget lade en  

 energiledelseskonsulent, som er særligt godkendt hertil, jf. § 25, stk.  

 6, kontrollere, om anlægget opfylder de energimæssige krav i  

 bygningsreglementet.
 Stk. 2. Ejeren skal oplyse den stedlige bygningsmyndighed  

 om resultatet af gennemgangen af anlægget.
 § 17. Ejeren, hhv. ejerlejlighedsforeningen, skal  

 foretage følgende registreringer for de her omhandlede ejendomme og  

 indføre registreringerne i en godkendt driftsjournal:
 1)	Ejendommens forbrug af energi og vand, herunder varmt brugsvand.
 2)	De energi- og vandforbrugende installationers driftsforhold  

 (temperatur, røgtemperatur m.v.).
 Stk. 2. Registreringen foretages én gang  

 månedligt og indsendes til energiledelseskonsulenten forud for  

 bygningsgennemgangen.
 Stk. 3. Energiledelseskonsulenten kan anbefale hyppigere  

 registrering ved særligt stort forbrug eller særlige tekniske  

 installationer.
 Stk. 4. Registreringspligten omfatter ikke:
 1)	Forbrug af energi og vand, som lejere og andre lignende brugere samt  

 ejere af ejerlejligheder får leveret ved individuel forsyning.
 2)	Periodiske registreringer af driftsforhold for de tekniske  

 installationer, som ejes af lejere og andre lignende brugere samt ejere af  

 ejerlejligheder, og hvis drift og vedligeholdelse alene påhviler  

 disse.
Kapitel 4 Energimærkning m.v. for store  

 erhvervslejemål § 18. Der skal én gang årligt  

 udarbejdes energimærkning af store erhvervslejemål for det  

 forbrug af energi og vand, som leveres ved individuel forsyning, jf. dog §§  

 18 a og 18 b.
Energimærkningen består af et energimærke,  

 jf. § 19, og en energiplan, jf. § 20. Lejeren er forpligtet til at lade  

 energimærkningen udarbejde.
 Stk. 2. Energimærkning skal udarbejdes af en  

 godkendt energiledelseskonsulent.
Stk. 3. Energiledelseskonsulenten udarbejder  

 energimærkning på grundlag af en besigtigelse af lejemålet  

 samt det af lejeren registrerede faktiske forbrug af energi og vand i  

 lejemålet, jf. § 21, og en vurdering af driftsforholdene for energi- og  

 vandforbrugende anlæg i lejemålet.
Bestemmelserne i § 15, stk. 2,  

 finder tilsvarende anvendelse for store erhvervslejemål.
 Stk. 4. Energikonsulenten skal have adgang til  

 energimærkning for den ejendom, hvori lejemålet er  

 beliggende.
§ 18 a.
Store erhvervslejemål fritages for  

 mærkningspligten i de efterfølgende to år, hvis  

 lejemålet ved seneste energimærkning er vurderet til at  

 tilhøre energiklasse A i varme- og elforbrug, eller hvis der ved  

 seneste udarbejdede energiplan alene er foreslået energibesparende  

 tiltag, hvor den samlede CO2-besparelse udgør mindre end  

 5,0% af lejemålets samlede årlige CO2 -udledning.
§ 18 b.
Store erhvervslejemål, hvis  

 administration har akkrediteret certifikat for energiledelse af  

 erhvervslejemålet, kan fritages for mærkningspligten i op til  

 fire år.
 Stk. 2. Dokumentation for akkrediteret certifikat  

 indsendes til Energistyrelsen, som udsteder dispensation i medfør af  

 stk.1.
 § 19. Energimærke for store  

 erhvervslejemål består af en standardiseret blanket og indeholder  

 oplysning om lejemålets energi- og vandforbrug og  

 CO2-udledning samt en sammenligning af disse forhold med  

 forholdene i andre lejemål med tilsvarende anvendelse.
 Stk. 2. Energimærket skal ledsages af dokumentation  

 for de i mærkningen omhandlede forhold.
 Stk. 3. Oplysningerne i energimærket baseres  

 på en registrering af det faktiske energi- og vandforbrug i  

 lejemålet, jf. bestemmelserne i § 21, dog med klimakorrektion for  

 varmeforbruget til rumopvarmning, og den deraf følgende  

 CO2-udledning.
§ 20. Energiplan for store erhvervslejemål  

 udarbejdes på en standardiseret blanket og indeholder en oversigt over  

 de forhold, der har direkte betydning for lejemålets forbrug af energi  

 og vand, herunder lejerens egne belysningsanlæg, kontormaskiner og  

 andre elforbrugende apparater.
Forhold og installationer, der er omfattet af  

 en energiplan for pågældende ejendom som helhed, skal ikke  

 behandles i energiplanen for lejemålet.
 Stk. 2. Energiplanen skal udarbejdes i overensstemmelse  

 med bestemmelserne i § 14, stk. 2.
 § 21. Lejeren af et stort erhvervslejemål  

 skal foretage følgende registreringer for lejemålet:
 1)	Det forbrug af energi og vand, som lejeren får leveret ved  

 individuel forsyning.
 2)	Driftsforhold for de energi- og vandforbrugende installationer, der  

 alene vedrører lejeren, medmindre disse er omfattet af registrering af  

 driftsforhold for ejendommen som helhed, jf. § 17.
 Stk. 2. Bestemmelserne i § 17 finder i øvrigt  

 anvendelse på registreringer efter stk.1.
Kapitel 5 Særlige bestemmelser for offentlige ejendomme § 22. Staten, amtskommuner og kommuner skal  

 offentliggøre de i stk. 2-3 nævnte oplysninger om ejendomme, som  

 disse myndigheder ejer, og som omfattes af bestemmelserne i denne  

 bekendtgørelse.
For statens vedkommende træffer de enkelte  

 ministerier de fornødne foranstaltninger til offentliggørelse  

 for deres område.
 Stk. 2. Kopi af energimærke og af standardiseret  

 blanket til energiplan for de enkelte ejendomme skal fremlægges til  

 gennemsyn på et offentligt tilgængeligt sted eller  

 offentliggøres på anden tilsvarende vis efter myndighedens valg.  

 Myndigheden underretter offentligheden om fremlæggelsen på  

 hensigtsmæssig måde.
 Stk. 3. Offentligheden har adgang til at blive gjort  

 bekendt med energimærke og energiplan for de enkelte ejendomme med  

 ledsagende dokumentation efter bestemmelserne i lov om offentlighed i  

 forvaltningen.
 Stk. 4. Bestemmelserne i lov om offentlighed i  

 forvaltningen om undtagelse fra adgangen til aktindsigt finder anvendelse for  

 de i stk. 2 og 3 nævnte dokumenter.
 § 23. Bygninger, som staten ejer eller lejer,  

 omfattes af bestemmelserne i Miljø- og Energiministeriets  

 cirkulære nr. 25 af 7. februar 1995 om energieffektivisering i statens  

 institutioner.
Kapitel 6 Energikonsulenter og energiledelseskonsulenter § 24. Energikonsulenterne udfører  

 energimærkning m.v. af små ejendomme.
Konsulenterne godkendes af  

 det i § 27 nævnte udvalg.
 Stk. 2. For at kunne godkendes som energikonsulent og  

 udøve virksomhed i forbindelse med energimærkning af små  

 ejendomme skal konsulenten opfylde følgende  

 kvalifikationskrav:
 1)	Have dansk uddannelse som civil-, akademi-, teknikum- eller  

 diplomingeniør, cand. arch., bygningskonstruktør med  

 påbegyndt uddannelse efter 1. januar 1967 eller tilsvarende dansk eller  

 udenlandsk anerkendt uddannelse.
 2)	Have mindst 5 års dokumenteret erhvervsmæssig praksis  

 inden for de sidste 10 år med relevant byggeteknisk rådgivning  

 eller kombineret byggeteknisk og energimæssig rådgivning,  

 herunder kundekontakt.
 3)	Have gennemført et adgangskursus efter nærmere  

 bestemmelse fra Energistyrelsen med tilfredsstillende resultat.
Stk. 3. Uanset uddannelseskravene i stk. 2, nr. 1, kan en  

 konsulents uddannelse godkendes, hvis konsulenten dokumenterer, at  

 vedkommende på anden vis har erhvervet kvalifikationer, som svarer til  

 de nævnte uddannelser.
Det i § 27 nævnte udvalg kan  

 fastsætte krav til den nævnte dokumentation, herunder at  

 vedkommende skal bestå nærmere angivne prøver.
§ 25. Energiledelseskonsulenter udfører  

 energimærkning m.v. af store ejendomme og store erhvervslejemål.  

 Energiledelseskonsulenter kan endvidere udføre supplerende  

 energimærkning af ejerlejligheder i store ejendomme.
Konsulenterne  

 godkendes af det i § 28 nævnte udvalg.
Stk. 2. For at kunne godkendes som  

 energiledelseskonsulent og udøve virksomhed i forbindelse med  

 energimærkning af store ejendomme og store erhvervslejemål skal  

 konsulenten 1)	have dansk uddannelse som civil-, akademi-, teknikum- eller  

 diplomingeniør eller tilsvarende dansk eller udenlandsk anerkendt  

 uddannelse, 2)	have mindst 4 års dokumenteret erhvervsmæssig praksis  

 inden for de seneste 5 år med relevant byggeteknisk og  

 energimæssig rådgivning, herunder kundekontakt og 3)	have gennemført et adgangskursus efter nærmere  

 bestemmelse fra Energistyrelsen med tilfredsstillende resultat.
Stk. 3. Uanset uddannelseskravene i stk. 2, nr. 1, kan en  

 konsulents uddannelse godkendes, hvis konsulenten dokumenterer, at  

 vedkommende på anden vis har erhvervet kvalifikationer, som svarer til  

 de nævnte uddannelser.
Det i § 28 nævnte udvalg kan  

 fastsætte krav til den nævnte dokumentation, herunder at  

 vedkommende skal bestå nærmere angivne prøver.
Stk. 4. Energiledelseskonsulenten skal være ansat i  

 et firma, som er registreret af det i § 28 nævnte udvalg.
For at blive  

 registreret skal firmaet 1)	have mindst én godkendt energiledelseskonsulent  

 tilknyttet, 2)	være momsregistreret og 3)	kunne dokumentere, at firmaet er dækket af en forsikring for  

 rådgiveransvar efter bestemmelser, som Energistyrelsen fastsætter  

 ved bekendtgørelse.
Stk. 5. En konsulent kan dog godkendes og særskilt  

 registreres som intern energiledelseskonsulent, hvis vedkommende opfylder de  

 i stk. 2 og 3 nævnte krav til uddannelse m.v., bortset fra kravet om  

 kundekontakt.
Ved en intern energiledelseskonsulent forstås en  

 konsulent, der er ansat af ejendommens ejer eller administrator til at  

 udføre energimærkning m.v. i ejendommen.
Bestemmelserne i stk. 4  

 finder ikke anvendelse på disse konsulenter.
I øvrigt finder  

 bestemmelserne vedrørende energiledelseskonsulenter anvendelse for  

 disse konsulenter med de ændringer, der følger af  

 ansættelsesforholdet.
Stk. 6. En godkendt energiledelseskonsulent kan  

 yderligere godkendes og særskilt registreres som  

 energiledelseskonsulent for store varmeanlæg, jf. bestemmelserne i §  

 16. Denne godkendelse betinges af, at vedkommende dokumenterer særlige  

 kvalifikationer vedrørende disse anlæg efter udvalgets  

 nærmere bestemmelse.
Hvis vedkommende pr. 31. december 1996 er  

 registreret som varmekonsulent efter bestemmelserne i bekendtgørelse  

 nr. 748 af 23. oktober 1986 om kontrol og vedligeholdelse af større  

 olie- og gasfyrede varmeanlæg m.v. samt fjernvarmeforsynede  

 varmeanlæg i større ejendomme, kan vedkommende dog  

 fortsætte som konsulent for store varmeanlæg uden yderligere  

 dokumentation.
§ 26. De i §§ 24 og 25 nævnte konsulenter  

 skal i deres virksomhed som godkendt konsulent 1)	følge de retningslinier for deres virksomhed, som til enhver  

 tid måtte blive udsendt fra Energistyrelsen eller de i §§ 27 eller 28  

 nævnte udvalg, 2)	følge de kurser eller orienteringsmøder, som er  

 obligatoriske efter bestemmelse fra Energistyrelsen eller udvalgene, 3)	overholde de bestemmelser om honorar for konsulentvirksomheden og om  

 ansvarsforsikring for rådgiveransvar, som Energistyrelsen  

 fastsætter ved bekendtgørelse, 4)	være momsregistreret; hvis konsulenten er ansat i et firma,  

 skal dette være momsregistreret, 5)	anvende de energimærker og blanketter til energiplaner, som  

 leveres af pågældende udvalg, 6)	betale skyldige beløb til pågældende udvalg for  

 registrering m.v., 7)	indberette til pågældende udvalg om udarbejdede  

 energimærkninger inden for en frist, som fastsættes af  

 udvalget, 8)	indsende supplerende dokumentation for energimærkningen efter  

 nærmere bestemmelse fra Energistyrelsen eller pågældende  

 udvalg og 9)	følge anvisninger fra pågældende udvalg om  

 kvalitetskontrol af energimærkning m.v. og efterkomme afgørelser  

 i klagesager efter § 30.
 Stk. 2. Konsulenten eller det firma, som konsulenten er  

 ansat i, skal være uvildig i den enkelte sag, således at  

 vedkommende skal være uafhængig af interesser, der kan  

 påvirke arbejdet som konsulent.
 Stk. 3. Konsulentens virksomhed efter denne  

 bekendtgørelse omfattes af bestemmelserne i Almindelige Betingelser  

 for Teknisk Rådgivning og Bistand 89 (ABR 89). Bestemmelserne i pkt.  

 6.2.2. i ABR 89, hvorefter der kan træffes aftale mellem klienten og  

 rådgiveren om størrelsen af rådgiverens ansvar og om  

 rådgiveransvarets forsikringsdækning, finder dog ikke anvendelse  

 på aftaler om ydelser, der er omfattet af denne  

 bekendtgørelse.
Stk. 4. Konsulenten må ikke have ubetalt, forfalden  

 gæld til det offentlige, der overstiger 100.000 kr.
Det hindrer dog  

 ikke godkendelse, at gælden til det offentlige overstiger 100.000 kr.,  

 såfremt den pågældende for den del af gælden, der  

 overstiger 100.000 kr., har indgået afdragsordning med  

 inddrivelsesmyndigheden eller har stillet sikkerhed.
 Stk. 5. Konsulenten skal være myndig og må  

 ikke være under værgemål efter værgemålslovens  

 § 5 eller samværgemål efter værgemålslovens § 7.
 § 27. Godkendelse af energikonsulenter  

 forestås af Registreringsudvalget for Energimærkning af Små  

 Ejendomme.
Stk. 2. Udvalget består af en formand og et antal  

 andre medlemmer.
Energistyrelsen fastsætter antallet af medlemmer og  

 udpeger disse.
Et nærmere fast antal medlemmer udpeges efter  

 indstilling af berørte forbrugere og erhvervsorganisationer.
Udvalget  

 bistås af et sekretariat.
 § 28. Godkendelse af energiledelseskonsulenter  

 forestås af Registreringsudvalget for Energimærkning af Store  

 Ejendomme.
Stk. 2. Udvalget består af en formand og et antal  

 andre medlemmer.
Energistyrelsen fastsætter antallet af medlemmer og  

 udpeger disse.
Et nærmere fast antal medlemmer udpeges efter  

 indstilling af berørte forbrugere og erhvervsorganisationer.
Udvalget  

 bistås af et sekretariat.
§ 29. Medlemmerne af de i §§ 27 og 28 nævnte  

 udvalg udpeges for 3 år ad gangen.
Halvdelen af de medlemmer, som  

 udpeges ved udvalgenes nedsættelse, udpeges dog kun for 2 år.  

 Hvis et medlem afgår inden udløbet af beskikkelsesperioden,  

 foretages nybeskikkelse kun for den resterende del af perioden.
 Stk. 2. Energistyrelsen fastsætter udvalgenes  

 vedtægter.
 Stk. 3. Udvalgene varetager følgende opgaver i  

 forbindelse med godkendelse af konsulenter:
 1)	Behandle ansøgninger om optagelse som konsulent og godkende  

 konsulenter.
 2)	Føre tilsyn med konsulenternes arbejde og træffe de  

 fornødne foranstaltninger til at sikre kvaliteten af arbejdet.
 3)	Behandle klager over konsulenter, jf. § 30.
 4)	Behandle spørgsmål om fratagelse af  

 godkendelse.
Stk. 4. Udvalgene udarbejder fortegnelse over samtlige  

 godkendte konsulenter.
Fortegnelserne udsendes til konsulenter, kommuner,  

 ejendomsmæglere m.v. og kan i øvrigt rekvireres af  

 interesserede.
Stk. 5. Udvalgene udarbejder årlige  

 driftsbudgetter.
Udvalgene fastsætter endvidere konsulenternes betaling  

 for registreringer og andre ydelser fra udvalget.
Betalingen fastsættes  

 med henblik på, at udvalgenes udgifter ved drift af  

 konsulentordningerne bliver dækket.
Energistyrelsen kan kræve  

 budgetter forelagt til godkendelse.
 Stk. 6. Udvalgene lader energimærker og blanketter  

 til energiplaner fremstille og leverer disse til konsulenterne.
 Stk. 7. Udvalgene indsamler og bearbejder oplysninger om  

 energimærkningsordningernes funktion og rapporterer til Energistyrelsen  

 om ordningernes forløb, kvalitativt og kvantitativt.
§ 30. Ejere af ejendomme eller andre, som har  

 ladet udarbejde energimærkning eller ladet konsulenterne udføre  

 andre ydelser i deres egenskab af godkendte energikonsulenter eller  

 energiledelseskonsulenter, kan klage til de i §§ 27 og 28 nævnte udvalg  

 over faglige og kvalitetsmæssige forhold vedrørende  

 konsulenternes ydelser.
Udvalget giver klageren og konsulenten skriftlig  

 underretning om sin afgørelse af klagen.
Stk. 2. Udvalgene kan i forbindelse med en klagesag efter  

 stk. 1 pålægge konsulenten at berigtige fejl og mangler i  

 energimærkning eller, hvis særlige omstændigheder taler for  

 det, lade en anden konsulent udarbejde ny energimærkning.
Tilsvarende  

 gælder for andre ydelser, som konsulenterne har udført i deres  

 egenskab af godkendte energikonsulenter eller energiledelseskonsulenter.
Stk. 3. Udvalgene kan inddrage godkendelsen af en  

 konsulent 1)	hvis konsulenten overtræder bestemmelserne i kap. 2-4 om  

 udarbejdelsen af energimærkning eller bestemmelser om udførelse  

 af andre ydelser, som konsulenterne udfører i deres egenskab af  

 godkendte energikonsulenter eller energiledelseskonsulenter, 2)	i tilfælde af gentagne fejl i energimærkning eller  

 energiplan eller andre ydelser som nævnt i nr. 1 eller 3)	ved overtrædelse af bestemmelserne i § 26.
 Stk. 4. Inddragelse af en godkendelse kan gøres  

 betinget af, at nærmere angivne forhold berigtiges, særligt hvis  

 inddragelsen skyldes forhold, der kan henføres til det firma, hvori  

 konsulenten er ansat som medarbejder.
Kapitel 7 Klageadgang, straf m.v.
§ 30 a.
Registreringsudvalgenes afgørelser  

 efter § 27, stk. 1, § 28, stk. 1, og § 30, stk. 1- 4, kan påklages til  

 Energiklagenævnet.
 Stk. 2. Afgørelser vedrørende specifikke  

 bygninger, som træffes af Energistyrelsen i henhold til § 2, stk. 2,  

 eller § 10, stk. 2, i lov om fremme af energi- og vandbesparelser i  

 bygninger, jf. § 6 i bekendtgørelse nr. 978 af 11. december 1999 om  

 delegation af opgaver til Energistyrelsen, kan påklages til  

 Energiklagenævnet.
 Stk. 3. Ifølge § 13 a, stk. 3, i lov om fremme af  

 energi- og vandbesparelser i bygninger skal klage være indgivet  

 skriftligt til Energiklagenævnet inden 4 uger efter, at  

 afgørelsen er meddelt.
§ 31. Udvalgene foretager EDB-registrering af  

 energimærkninger og energiplaner på grundlag af indberetning fra  

 konsulenterne.
EDB-registreringen samkøres med BBR, således at  

 dette register indeholder oplysninger om sidste energimærkning.
 § 32. Energistyrelsen kan udsende nærmere  

 bestemmelser om:
 1)	Udformning af energimærke, energiplan og registreringer af  

 energi- og vandforbrug samt udarbejdelsen af disse.
 2)	Sammenligning af energi- og vandforbrug i forskellige  

 størrelses- og anvendelseskategorier af ejendomme.
 3)	Beregning af forbrug af energi og vand, graddage m.v.
 4)	Konsulenternes gennemførelse af deres arbejdsopgaver,  

 herunder indberetninger til brug for EDB-registrering.
 5)	Udvalgenes og deres sekretariaters udførelse af de  

 pålagte opgaver.
 Stk. 2. De i §§ 27 og 28 nævnte udvalg kan efter  

 godkendelse af Energistyrelsen udsende nærmere bestemmelser om de i  

 stk. 1, nr. 4, nævnte forhold.
§ 33. Med bøde straffes den, der 1)	som ejer af en stor ejendom overtræder bestemmelserne i § 12,  

 stk. 1, jf. stk. 3, om udarbejdelse af energimærkning, 2)	som sælger af en stor ejendom undlader at gøre  

 køberen bekendt med energimærkning, jf. § 12, stk. 4, 3)	som ejer af et olie- eller gasfyret varmeanlæg som omhandlet i  

 § 16 overtræder bestemmelserne om kontrol af anlægget og  

 oplysning til den stedlige bygningsmyndighed, jf. § 16, stk. 1 og 2 eller 4)	som lejer af et stort erhvervslejemål overtræder  

 bestemmelserne i § 18, stk. 1, om udarbejdelse af  

 energimærkning.
Kapitel 8 Ikrafttræden m.v.
 § 34. Bekendtgørelsen træder i kraft  

 den 1. oktober 2002.
 Stk. 2. Samtidig ophæves bekendtgørelse nr.  

 717 af 14. september 1999 om energimærkning m.v. i bygninger.
Økonomi- og Erhvervsministeriet, den 19.  

 september 2002 Bendt Bendtsen /Peter Helmer Steen 1)  Bekendtgørelsen indeholder  

 bestemmelser, der gennemfører Rådets direktiv 93/76/EØF  

 af 13. september 1993 om begrænsning af kuldioxidemissionerne gennem en  

 forbedring af energieffektiviteten (SAVE), EF-Tidende L 237/28.
