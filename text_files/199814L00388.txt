Betænkning afgivet af Skatteudvalget den  

 14. april 1999 Betænkning over Forslag til lov om  

 ændring af lov om skattefri virksomhedsomdannelse,  

 virksomhedsskatteloven og fusionsskatteloven (Lempelse af betingelserne for omdannelse af virksomheder  

 med flere ejere samt indførelse af krav om fuldt vederlag i aktier  

 eller anparter m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Andersen, John Peter, advokat, Aalborg, Aros Advokater, BDO Skat, De danske Landboforeninger, Ernst & Young, Foreningen af Registrerede Revisorer, Foreningen af Statsautoriserede Revisorer, Koed, Erik Krab, registreret revisor, Viuf, Moore Stephens Skat, Mortensen & Beierholm, Revisionsfirmaet Mougaard, Serup, Michael, advokat, Advokatfirmaet Tommy V.
Christiansen, Skatteinform og Taarnhøj, Steve, Nørre Alslev.
 Der er af skatteministeren og af et mindretal stillet  

 ændringsforslag, hvorom der henvises til de ledsagende  

 bemærkninger.
Herefter indstiller et mindretal (Venstres, Det  

 Konservative Folkepartis, Centrum-Demokraternes, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de af skatteministeren og det af et mindretal stillede  

 ændringsforslag.
Hvis det af mindretallet stillede  

 ændringsforslag forkastes ved 2. behandling, vil mindretallet stemme  

 imod lovforslaget ved 3. behandling.
 Et andet mindretal (Socialdemokratiets, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse med de af skatteministeren stillede  

 ændringsforslag.
Et tredje mindretal (Socialistisk Folkepartis  

 medlem af udvalget) indstiller lovforslaget til vedtagelse  

 uændret.
Mindretallet vil stemme imod de af skatteministeren og det  

 af et mindretal stillede ændringsforslag.
 Et fjerde mindretal (Dansk Folkepartis medlem af  

 udvalget) indstiller lovforslaget til vedtagelse med de af  

 skatteministeren og det af et mindretal stillede ændringsforslag.
Ændringsforslag Af	skatteministeren, tiltrådt af et flertal  

 (udvalget med undtagelse af SF):
Til titlen 1) I titlen indsættes efter »virksomhedsskatteloven«:  

», personskatteloven«.
Til § 1 2) Den under nr. 3 foreslåede § 2, stk. 1, nr.  

 2, affattes således:
» 3) I den under nr. 3 foreslåede affattelse af §  

 2, stk. 1, indsættes efter nr. 3 som nye numre:
» 5)	Aktiernes eller anparternes anskaffelsessum, opgjort efter § 4, stk.  

 2-4, er ikke negativ, jf. dog 2. pkt., og en eventuel negativ indskudskonto  

 er udlignet inden omdannelsen, jf. virksomhedsskattelovens § 16, stk. 2, og §  

 16 a, stk. 4. Har ejeren anvendt virksomhedsordningen i året forud for  

 omdannelsen, kan lovens regler anvendes på trods af en negativ  

 anskaffelsessum.
Driver ejeren flere virksomheder i virksomhedsordningen, er  

 det dog en betingelse for at kunne anvende lovens regler på trods af en  

 negativ anskaffelsessum, at ejeren samlet omdanner de af denne drevne  

 virksomheder.« Nr. 4 og 5 bliver herefter nr. 6 og 7.
 4) Den under nr. 3 foreslåede § 2, stk. 1, nr.  

 5, der bliver nr. 7, affattes således:
» 5) I det under nr. 4 foreslåede § 4, stk. 2, 2.  

 pkt., ændres »nr. 5« til: »nr. 7«.
 6) Nr. 6 affattes således:
» » 7) Efter nr. 7 indsættes som nyt nummer:
» » Til § 2 8) Før nr. 1 indsættes som nye numre:
» » 02.	I § 16 a, stk. 2, ændres »litra b« til: »nr. 3«.« 9) Nr. 1 affattes således:
» 10) Efter nr. 1 indsættes som nyt nummer:
» » Til § 3 11) Før nr. 1 indsættes som nyt nummer:
» Ny paragraf 12) Efter § 3 indsættes som ny paragraf:
»§ 01 I lov om indkomstskat for personer m.v.  

 (personskatteloven), jf. lovbekendtgørelse nr. 717 af 2. oktober 1998,  

 som ændret ved § 8 i lov nr. 910 af 16. december 1998 og § 4 i lov nr.  

 1026 af 23. december 1998, foretages følgende ændringer:
 1. I § 4 a, stk. 1, nr. 1 og 5, indsættes efter  

»ligningslovens § 16 A«: »samt beløb  

 omfattet af virksomhedsomdannelseslovens § 4, stk. 4, 3. pkt.«.
2. I § 4 a, stk. 1, nr. 2 og 6, indsættes efter  

»ligningslovens § 16 B«: »samt beløb  

 omfattet af virksomhedsomdannelseslovens § 4, stk. 4, 2. pkt.«.« Til § 4 Af	et mindretal (V og KF), tiltrådt af et mindretal  

 (DF, CD, FP og KRF):
 13) To steder ændres »1.  

 januar 1999« til: »1.  

 juli 1999«.
 Af	skatteministeren, tiltrådt af et flertal  

 (udvalget med undtagelse af SF):
 14) Efter »hvor omdannelsesdatoen er  

 den 1. januar 1999 eller senere« indsættes:  

», jf. dog stk. 2 og 3«.
 15) Efter stk. 1 indsættes som nye stykker:
» Stk. 3. § 1, nr. 6, og § 01 har virkning for  

 afståelser og kapitalnedsættelser, der finder sted den 1. juli  

 1999 eller senere.« Bemærkninger Til nr. 1-12, 14 og 15 Provenubemærkninger Ændringsforslagene vil være en lempelse i  

 situationer med stor egenkapitalfinansiering, hvor der med  

 ændringsforslagene accepteres fremmedfinansiering af aktivernes  

 skattemæssige anskaffel- sessum.
Ligeledes er forslaget om, at  

 beløb på mellemregningskontoen og beløb hensat til senere  

 faktisk hævning i virksomhedsordningen kan holdes udenfor omdannelsen,  

 en lempelse.
Omvendt vil ændringsforslagene kunne være  

 skærpende i situationer, hvor der er sket belåning af  

 værdistigninger, uden at låneprovenuet indgår i  

 omdannelsen.
Endvidere er forslagene skærpende i  

 omdannelsessituationer, hvor indskudskontoen er negativ.
 Der er ikke holdepunkter for en egentlig kvantificering af  

 provenuvirkningen, men den skønnes at være begrænset.
Ad nr. 1 Under ændringsforslag nr. 12 foreslås der  

 ændringer i personskatteloven.
Af ordensmæssige grunde  

 foreslås det derfor, at »personskatteloven«  

 indføjes i lovforslagets titel, som nævner de love, der  

 berøres af forslaget.
Ad nr. 2 Efter lovforslaget skal alle aktiver og passiver i  

 virksomheden ifølge den foreslåede affattelse af  

 virksomhedsomdannelseslovens § 2, stk. 1, nr. 2, overdrages til selskabet ved  

 omdannelsen.
Ved vurderingen af, hvilke erhvervsmæssige aktiver og  

 passiver der vedrører virksomheden, må der tages udgangspunkt i  

 de regnskaber og indkomstopgørelser, der gennem årene er  

 udarbejdet for virksomheden.
Har virksomheden inden omdannelsen været  

 omfattet af virksomhedsordningen er det de aktiver og passiver, der har  

 været inddraget under denne ordning, som nu skal overdrages til  

 selskabet.
Er der privat gæld i virksomhedsordningen, udtrykt ved en  

 negativ indskudskonto, skal denne udlignes inden omdannelsen, jf.  

 ændringsforslag nr. 8.
Det blev i lovforslaget i forlængelse af  

 bestemmelsen om, at alle aktiver og passiver i virksomhe- den skulle  

 overdrages til virksomheden, foreslået, at midler fra lån optaget  

 i virksomheden skulle overdrages til selskabet ved omdannelsen eller omvendt  

 holdes uden for omdannelsen sammen med lånet, hvis midlerne er forbrugt  

 af ejeren til private formål.
Den foreslåede bestemmelse har  

 imidlertid givet anledning til en del kritik, bl.a. ud fra den betragtning,  

 at ejere behandles forskelligt alt efter, hvordan de har valgt at finansiere  

 deres virksomhed.
Ved at forhindre ejeren i at optage lån i  

 virksomheden lige inden omdannelsen og samtidig holde midlerne uden for  

 omdannelsen, stiller man ejere, som inden omdannelsen helt eller delvis har  

 drevet virksomheden ved hjælp af selvfinansiering, dårligere end  

 ejere, der helt eller delvis har benyttet sig af lånefinansiering.
 For at imødekomme denne kritik foreslås det,  

 at den i lovforslaget under nr. 3 foreslåede formulering af § 2, stk.  

 1, nr. 2, 2. og 3. pkt., erstattes med dels en betingelse om, at aktiernes  

 eller anparternes anskaffelsessum, opgjort efter § 4, stk. 2-4, ved  

 omdannelse af virksomheder uden for virksomhedsordningen - samt ved delvis  

 omdannelse af virksomheder i virksomhedsordningen - ikke må være  

 negativ, jf. nærmere under bemærkningerne til  

 ændringsforslag nr. 3, dels en bestemmelse om, at en eventuel negativ  

 indskudskonto for virksomheder omfattet af virksomhedsordningen skal udlignes  

 inden omdannelsen, jf. nærmere under bemærkningerne til  

 ændringsforslag nr. 8.
 Optager en virksomhedsejer omfattet af  

 virksomhedsordningen lån for at nedbringe egenkapita-len inden  

 omdannelsen, som der bliver mulighed for i medfør af  

 ændringsforslaget, skal det præciseres, at en overførsel  

 af låneprovenuet til ejeren behandles efter reglen i  

 virksomhedsskattelovens § 5, d.v.s. at beløbet anses for hævet i  

 overensstemmelse med hæverækkefølgen.
 I flere af de henvendelser, som er fremkommet under  

 udvalgsbehandlingen, spørges der om, hvorledes der skal forholdes med  

 ejendomme, der både benyttes i virksomheden og privat, når der nu  

 foreslås indsat en bestemmelse om, at alle aktiver og passiver i  

 virksomheden skal overdrages til selskabet.
Behovet for en afklaring heraf foreslås  

 imødekommet ved i overensstemmelse med gældende praksis at  

 fastslå, at en blandet benyttet ejendom kan indgå i omdannelsen,  

 uanset en del af ejendommen ikke har været anvendt  

 erhvervsmæssigt.
Det vil sige, at det er op til ejeren at bestemme, om  

 en ejendom, der delvis anvendes i virksomheden, skal overdrages til  

 selskabet, eller om ejendommen skal holdes uden for omdannelsen.
 Eventuelle andre aktiver med blandet benyttelse må  

 anses for at skulle overdrages til selskabet i medfør af bestemmelsen  

 om, at alle erhvervsmæssige aktiver og passiver i virksomheden skal  

 overdrages til selskabet.
Det følger af virksomhedsomdannelseslovens § 1, at  

 det, der kan indskydes i et selskab efter lovens regler, er en personligt  

 ejet virksomhed.
Gældende praksis for, hvornår der foreligger en  

 virksomhed, videreføres uændret.
For at undgå uklarhed i  

 relation til lovbestemmelsen om blandet benyttede bygninger præciseres  

 det i forlængelse af denne i overensstemmelse med gældende  

 praksis, at en ejendom, der udelukkende benyttes erhvervsmæssigt, kan  

 udgøre en selvstændig virksomhed.
Dette medfører, at en  

 sådan ejendom dels kan overdrages til et selskab efter  

 virksomhedsomdannelsesloven, selv om ejendommen bliver selskabets eneste  

 aktiv, dels kan holdes uden for en eventuel omdannelse.
 Som noget nyt foreslås det, at ejeren af en  

 virksomhed omfattet af virksomhedsordningen kan bestemme, om beløb  

 hensat til senere faktisk hævning og indeståendet på  

 mellemregningskontoen skal holdes uden for omdannelsen.
I virksomhedsordningen er beløb hensat til senere  

 faktisk hævning og indeståender på mellemreg-ningskontoen  

 kendetegnet ved, at beløbene ikke betragtes som en del af  

 virksomhedsøkonomien, men som en del af ejerens privatøkonomi.  

 Beløb hensat til senere faktisk hævning beskattes i det  

 år, hvor beløbet overføres til en hævekonto (konto  

 for overførsel), og kan herefter udtages skattefrit af ejeren.  

 Tilsvarende kan indeståender på mellemregningskontoen udtages  

 skattefrit, idet sådanne beløb ikke anses for indskudt på  

 indskudskontoen.
Det medfører, at beløbet kan hæves uden  

 om hæverækkefølgen.
Som en konsekvens heraf foreslås det som  

 nævnt, at beløb hensat til senere faktisk hævning og  

 indestående på mellemregningskontoen kan holdes uden for  

 omdannelsen.
Hæver ejeren mere end indeståendet på de  

 pågældende konti, anses de overskydende hævninger for  

 foretaget i selskabet.
Holdes beløb hensat til senere faktisk  

 hævning og indestående på mellemregningskontoen uden for  

 omdannelsen, kan disse medtages som et passiv i den åbningsbalance, som  

 udarbejdes i forbindelse med omdannelsen.
Denne regel er begrundet i  

 bogføringstekniske forhold.
Et beløb svarende til passivposten  

 skal imidlertid udbetales til ejeren, inden omdannelsen finder sted,  

 således at ejeren efter dette tidspunkt ikke har et tilgodehavende i  

 selskabet.
Vælger ejeren ikke at holde beløbene uden for  

 omdannelsen, indgår de i selskabets egenkapital.
De aktier eller  

 anparter, som ejeren modtager som vederlag, får dermed en større  

 værdi.
 Hæver ejeren af en virksomhed, der ikke er omfattet  

 af virksomhedsordningen, midler i virksom- heden i perioden fra  

 udløbet af indkomståret forud for omdannelsesåret, til  

 omdannelsen finder sted, anses sådanne beløb for hævet i  

 selskabet.
Ad nr. 3 Det foreslås at indsætte en bestemmelse i  

 virksomhedsomdannelsesloven som § 2, stk. 1, nr. 4, om, at pålydendet  

 af de aktier eller anparter, der ydes som vederlag for virksomheden, skal  

 svare til den samlede aktie- eller anpartskapital, idet der dog skal tages  

 højde for, at der kan anvendes et skuffeselskab ved omdannelsen, jf.  

 lovens § 1, stk. 2. Der er tale om en videreførelse af bestemmelsen i  

 virksomhedsomdannelseslovens § 2, stk. 1, litra c, som ved en redaktionel  

 fejl ikke er kommet med ved nyaffattelsen af § 2 i lovforslaget.
 Endvidere foreslås det at indsætte en  

 bestemmelse i virksomhedsomdannelsesloven som § 2, stk. 1, nr. 5, om, at  

 aktiernes eller anparternes anskaffelsessum ikke må være negativ.  

 Der foreslås endvidere indsat en henvisning til den foreslåede  

 betingelse i virksomhedsskattelovens § 16, stk. 2, og § 16 a, stk. 4, om  

 udligning af en eventuel negativ indskudskonto, jf. nærmere  

 bemærkningerne til ændringsforslag nr. 8 og 10.
Aktiernes eller anparternes anskaffelsessum opgøres  

 til det kontante beløb, som ville være opnået ved  

 sædvanligt salg af virksomheden (handelsværdien) med fradrag af  

 skattepligtig fortjeneste, der ville være konstateret ved et  

 sådant salg.
Opgørelsesmetoden medfører, at der kan  

 opstå negative anskaffelsessummer ved omdannelsen, f.eks. hvis der er  

 sket belåning af skattepligtige værdistigninger.
En negativ anskaffelsessum er udtryk for, at virksomhedens  

 skattemæssige passiver og latente skattepligtige fortjenester er  

 større end handelsværdien af virksomhedens skattemæssige  

 aktiver.
Ved at kræve, at anskaffelsessummen ikke må være  

 negativ, begrænses størrelsen af den gæld, som kan  

 inddrages under omdannelsen, efter en objektiv regel.
 En ejer kan herefter alene belåne den nedskrevne  

 værdi/anskaffelsessummen af de aktiver, der indskydes i virksomheden.  

 Det er imidlertid ikke muligt at belåne værdistigningerne  

 på aktiverne og samtidig indskyde lånet i selskabet.
Har ejeren anvendt virksomhedsordningen i året forud  

 for omdannelsen, foreslås det, at lovens regler kan anvendes på  

 trods af en negativ anskaffelsessum.
Baggrunden herfor er, at eventuel privat  

 gæld er udlignet inden omdannelsen som følge af den  

 foreslåede bestemmelse om udligning af en eventuel negativ  

 indskudskonto, jf. nærmere bemærkningerne til  

 ændringsforslag nr. 8 og 10.
Driver den skattepligtige flere virksomheder, behandles  

 samtlige virksomheder ifølge virksom- hedsskattelovens § 2, stk. 3,  

 som en virksomhed ved anvendelsen af virksomhedsordningen.
Det er en  

 betingelse, at ejeren samlet omdanner disse virksomheder til et selskab, hvis  

 omdannelsen skal kunne anerkendes på trods af en negativ  

 anskaffelsessum.
 De i lovforslaget foreslåede § 2, stk. 1, nr. 4 og  

 5, bliver herefter § 2, stk. 1, nr. 6 og 7.
Ad nr. 4 Det foreslås at ændre formuleringen af den i  

 lovforslaget under nr. 3 foreslåede § 2, stk. 1, nr. 5, der efter  

 ændringsforslag nr. 3, bliver § 2, stk. 1, nr. 7. Det foreslås  

 fastsat, at enhver skat, som forventes afregnet ved fremtidig udligning af  

 forskellen mellem den bogførte værdi og den skattemæssige  

 værdi, skal hensættes i den åbningsbalance, som udarbejdes  

 i forbindelse med omdannelsen uanset bestemmelserne i  

 årsregnskabsloven, der tillader, at beløbet oplyses i en note.  

 Almindeligt anerkendte danske regnskabsvejledninger finder anvendelse ved  

 indregning og opgørelse af skatten.
Sigtet med bestemmelsen  

 opretholdes, men der opnås en bedre overensstemmelse med de nye  

 begreber og retningslinier, der er ved at blive fastlagt i  

 regnskabsmæssigt regi.
Forslaget er foranlediget af en henvendelse fra  

 Foreningen af Statsautoriserede Revisorer, jf. bilag 10 og 43, der forventer,  

 at en ny regnskabsvejledning kan træde i kraft pr. 1. januar 2000.
Ad nr. 5 Der er tale om en konsekvensrettelse som følge af  

 den under ændringsforslag nr. 3 foreslåede ændring.
Ad nr. 6 I lovforslagets § 1, nr. 6, er foreslået en ny  

 affattelse af virksomhedsomdannelseslovens § 4, stk. 5, der efter  

 lovforslaget bliver § 4, stk. 4. Den foreslåede formulering af  

 bestemmelsen byggede på den forudsætning, at reglerne i  

 ligningslovens §§ 16 A og 16 B blev objektiveret som foreslået i  

 lovforslag nr.
L 87 (Forslag til lov om ændring af forskellige skatte-  

 og afgiftslove, toldloven, lov om fonde og visse foreninger samt lov om visse  

 selskabers aflæggelse af årsregnskab m.v.). Som følge af  

 ændringsforslag stillet den 3. marts 1999 (ændringsforslag nr.  

 37-43) udgik forslagene om at objektivere ligningslovens §§ 16 A og 16 B  

 imidlertid af L 87 inden vedtagelsen.
På baggrund heraf foreslås  

 en mindre og rent teknisk omformulering af den foreslåede § 4, stk.  

 4.
Ad nr. 7 Den skatteansættende myndighed påser i  

 følge den gældende regel i § 4, stk. 6, at betingelserne for at  

 anvende lovens regler er opfyldt, og foretager ansættelse af  

 anskaffelsessummen for aktierne eller anparterne opgjort efter § 4, stk. 2-4.  

 Indebærer denne ansættelse eller skatteansættelsen af  

 ejeren i øvrigt sådanne ændringer, at betingelserne i § 2,  

 stk. 1, nr. 5, ikke er opfyldt, foreslås det, at lovens regler uanset  

 dette kan anvendes, såfremt ejeren udligner den negative  

 anskaffelsessum eller et negativt indestående på indskudskontoen  

 ved indbetaling til selskabet senest 1 måned efter den  

 skatteansættende myndigheds meddelelse om, at § 2, stk. 1, nr. 5, ikke  

 er opfyldt.
Ad nr. 8 og 10 Det foreslås at indsætte en bestemmelse i  

 virksomhedsskatteloven som § 16, stk. 2, om, at det er en betingelse for at  

 kunne omdanne virksomheden til et selskab efter lov om skattefri  

 virksomhedsomdannelse, at en eventuel negativ indskudskonto opgjort efter  

 lovens § 3 udlignes inden omdannelsen ved, at ejeren overfører et  

 beløb til virksomheden, der gør, at indeståendet på  

 indskudskontoen bliver nul eller positivt.
En enslydende bestemmelse  

 foreslås indsat som § 16 a, stk. 4, da det også i de  

 tilfælde, hvor én af flere virksomheder i virksomhedsordningen  

 omdannes, bør være en betingelse, at en eventuel negativ  

 indskudskonto fuldt ud udlignes.
Indtræder en person i virksomhedsordningen, skal  

 virksomheden opgøre en indskudskonto.
Indskudskontoen opgøres  

 som værdien af virksomhedens aktiver med fradrag af virksomhedens  

 gæld, indskud på særlig konto i pengeinstitut  

 vedrørende investeringsfond og overførte beløb fra  

 konjunkturudligningskontoen.
Kontoen reguleres alene efterfølgende ved  

 yderligere indskud og hævninger, som overstiger overskud.
 Indskudskontoen er udtryk for, hvor stort et beløb  

 der er indskudt i virksomheden af i forvejen beskattede midler, og dermed  

 tillige et udtryk for, hvor stort et beløb ejeren kan hæve  

 skattefrit i virksomheden, efter at overskud er hævet.
Er kontoen positiv, sondres der normalt ikke mellem  

 erhvervsmæssig og privat gæld.
Er kontoen derimod negativ, er  

 dette som udgangspunkt udtryk for, at der er medtaget privat gæld under  

 ordningen.
Kan ejeren imidlertid dokumentere, at der er tale om  

 erhvervsmæssig gæld, kan kontoen nulstilles.
En negativ  

 indskudskonto, som ikke kan nulstilles, medfører, at der skal beregnes  

 rentekorrektion.
Rentekorrektion skal modvirke de fordele, der er ved at  

 medtage privat gæld under virksomhedsordningen.
Reglerne om rentekorrektion finder imidlertid ikke  

 anvendelse, når den private gæld er overdra- get til et selskab  

 ved en omdannelse.
Som en følge heraf foreslås det, at ejeren  

 inden omdannelsen skal udligne en sådan negativ indskudskonto.
Udligningen af indskudskontoen sker i perioden fra  

 indkomstårets udløb, til omdannelsen af virksomheden finder  

 sted.
Beløbet anses for indskudt på indskudskontoen med virkning  

 fra udløbet af året før omdannelsesåret.
 Ændringsforslag nr. 8 om indsættelse af nr. 02  

 er en konsekvensrettelse af virksomhedsskattelovens § 16 a, stk. 2.  

 Bestemmelsen henviser til virksomhedsomdannelseslovens § 2, stk. 1, litra b,  

 der ifølge lovforslaget foreslås ændret til § 2, stk. 1,  

 nr. 3.
Ad nr. 9 I lovforslaget foreslås det at ændre  

 beregningsreglen i virksomhedsskattelovens § 16 a, stk. 3, for fordeling af  

 opsparet overskud i relation til nedsættelse af aktiernes eller  

 anparternes anskaf-felsessum, når en af flere virksomheder omdannes  

 efter reglerne om skattefri omdannelse, således at det i stedet for det  

 regnskabsmæssigt opgjorte vederlag er den skattemæssige  

 værdi af de til selskabet overdragne aktiver og passiver, der skal  

 sættes i forhold til kapitalgrundlaget, der ligeledes afspejler de  

 skattemæssige værdier.
Det foreslås at ændre bestemmelsen i  

 lovforslaget med henblik på at opnå en endnu større  

 overensstemmelse mellem værdiansættelsesgrundlaget for tallet i  

 henholdsvis tælleren og nævneren.
Den andel af det opsparede  

 overskud, som kan nedsætte aktiernes eller anparternes anskaffelsessum,  

 foreslås beregnet som forholdet mellem den del af  

 kapitalafkastgrundlaget ved udløbet af indkomståret forud for  

 omdannelsesåret, der kan henføres til den afståede  

 virksomhed, og hele kapitalafkastgrundlaget ved udløbet af  

 indkomståret forud for omdannelsesåret.
 En tilsvarende beregningsregel kendes fra  

 dødsboskatteloven.
Ad nr. 11 Der er tale om en konsekvensrettelse af  

 fusionsskattelovens § 14 h, stk. 4. Bestemmelsen henvi- ser til  

 virksomhedsomdannelseslovens § 4, stk. 3 og 5, der ifølge lovforslaget  

 foreslås ændret til § 4, stk. 2 og 4.
Ad nr. 12 Efter den gældende bestemmelse i  

 virksomhedsomdannelseslovens § 4, stk. 5, medregnes en eventuel negativ  

 anskaffelsessum for aktierne eller anparterne ved opgørelsen af den  

 skattepligtige fortjeneste eller tab ved afståelse af de  

 pågældende aktier eller anparter.
I de tilfælde, hvor der  

 sker en afståelse af aktierne eller anparterne til det selskab, der har  

 udstedt disse, eller der sker en nedsættelse af aktie- eller  

 anpartskapitalen, forhøjes henholdsvis afståelsessummen og  

 udlodningen med et beløb, der svarer til den negative anskaffelsessum.  

 De pågældende beløb beskattes som aktieindkomst.
 Landsskatteretten har i TfS 1997, 761, på grundlag  

 af den gældende bestemmelses ordlyd samt de i sagen foreliggende  

 konkrete omstændigheder fastslået, at en negativ anskaffelsessum  

 ikke skulle gøres til genstand for beskatning i forbindelse med en  

 kapitalnedsættelse, der var omfattet af ligningslovens § 16 A, men som  

 bliver gennemført uden udlodning til aktionæren.
 Det er derfor i lovforslaget foreslået at  

 tydeliggøre bestemmelsen i § 4, stk. 5, der efter lovforslagets nr. 5  

 bliver stk. 4, således at det klart fremgår, at der skal ske  

 beskatning af den negative anskaffelsessum, selv om afståelsessummen  

 efter ligningslovens § 16 B eller det udloddede beløb efter  

 ligningslovens § 16 A udgør 0 kr.
Der er stillet spørgsmål om, hvorvidt den  

 foreslåede formulering indebærer, at det negative beløb  

 ikke længere skal beskattes som aktieindkomst, men som personlig  

 indkomst.
Det har ikke været tanken at foretage en sådan  

 ændring, hvorfor der i personskattelovens § 4 a, foreslås indsat  

 en henvisning til virksomhedsomdannelseslovens § 4, stk. 4. Hermed  

 fastslås det, at den negative anskaffelsessum beskattes som  

 aktieindkomst svarende til en eventuel afståelsessum eller udlodning  

 fra selskabet.
Ad nr. 14 Da de i ændringsforslag nr. 15 foreslåede stk.  

 2 og 3 afviger fra ikrafttrædelsesreglen i stk. 1, foreslås dette  

 tilkendegivet i stk. 1 ved at indsætte »jf.  

 dog stk. 2 og 3 «.
Ad nr. 15 Som nævnt under bemærkningerne til  

 ændringsforslagene til lovforslagets § 1 foreslås det at erstatte  

 den i lovforslaget foreslåede bestemmelse om, at midler fra lån  

 optaget i virksomheden skulle overdrages til selskabet ved omdannelsen eller  

 omvendt holdes uden for omdannelsen sammen med lånet, hvis midlerne var  

 forbrugt af ejeren til private formål, med dels en betingelse om, at  

 aktiernes eller anparternes anskaffelsessum, opgjort efter lovens § 4, stk.  

 2-4, ved omdannelse af virksomheder uden for virksomhedsordningen - samt ved  

 delvis omdannelse af virksomheder i virksomhedsordningen - ikke må  

 være negativ, dels en bestemmelse om, at en eventuel negativ  

 indskudskonto for virksomheder omfattet af virksomhedsordningen skal udlignes  

 inden omdannelsen.
Det foreslås ved indsættelsen af stk. 2 i  

 ikrafttrædelsesbestemmelsen, at den i ændringsforslag nr. 3  

 foreslåede affattelse af § 2, stk. 1, nr. 5, i lov om skattefri  

 virksomhedsomdannelse og de i ændringsforslag nr. 8 og 10  

 foreslåede ændringer af virksomhedsskatteloven først skal  

 have virkning for omdannelser, der finder sted den 1. juli 1999 eller senere.  

 Det betyder, at de bestemmelser, der ifølge ændringsforslaget  

 skal træde i stedet for bestemmelsen om lån optaget i  

 virksomheden - og som medfører begrænsninger i adgangen til at  

  omdanne med en negativ anskaffelsessum eller en negativ indskudskonto -  

 først skal have virkning for virksomhedsomdannelser, der finder sted  

 den 1. juli 1999 eller senere.
Hermed udgås det, at eventuelle ejere,  

 der måtte have disponeret i tillid til de gældende regler  

 sammenholdt med det fremsatte lovforslag, kommer i klemme.
Som nævnt i bemærkningerne til  

 ændringsforslag nr. 12 er det i lovforslaget foreslået at  

 tydeliggøre bestemmelsen i virksomhedsomdannelseslovens § 4, stk. 5,  

 om beskatning af den negative anskaffelsessum i de situationer, der er  

 omfattet af  ligningslovens § 16 A eller § 16 B.
For at sikre, at en negativ  

 anskaffelsessum, uanset ændringen af § 4, stk. 5, fortsat beskattes som  

 aktieindkomst i de situationer, hvor der sker en kapitalnedsættelse  

 eller en afståelse af aktier til det udstedende selskab, er der under  

 ændringsforslag nr. 12 foreslået indsat en henvisning til  

 virksomhedsomdannelseslovens § 4, stk. 4, i personskattelovens § 4 a.
 De nævnte ændringer relaterer sig ikke til  

 selve omdannelsen af virksomheden som lovforslagets øvrige  

 bestemmelser, men til gennemførelsen af en kapitalnedsættelse  

 eller en afståelse af aktier eller anparter til det udstedende selskab.  

 Det foreslås derfor at indsætte et stykke 3 i  

 ikrafttrædelsesbestemmelsen, hvori det fastsættes, at  

 bestemmelserne har virkning for afståelser og  

 kapitalnedsættelser, der finder sted den 1. juli 1999 eller senere.
Til nr. 13 Efter ikrafttrædelsesbestemmelsen i lovforslagets §  

 4 skal loven have virkning for omdannelser, der finder sted den 1. januar  

 1999 eller senere, eller hvor omdannelsesdatoen er den 1. januar 1999 eller  

 senere.
Virkningstidspunktet indebærer, at loven får  

 tilbagevirkende kraft.
Som begrundelse for den tilbagevirkende kraft  

 fremgår af bemærkningerne til lovforslagets § 4, at det er fundet  

 nødvendigt » for at undgå, at der i  

 perioden indtil vedtagelsen af loven gennemføres et meget stort antal  

 omdannelser alene med det formål at trække flest mulig midler  

 skattefrit ud af virksomhederne«.
Der sigtes herved øjensynlig til den gældende  

 mulighed for, at 25 pct. af vederlaget for virksomheden kan ydes i form af et  

 stiftertilgodehavende i selskabet.
Denne mulighed for vederlæggelse i  

 form af et stiftertilgodehavende foreslås i lovforslagets § 1, nr. 3,  

 ophævet, således at det bliver en betingelse for skattefri  

 virksomhedsomdannelse, at hele vederlaget for virksomheden ydes i form af  

 aktier eller anparter.
Af lovforslagets bemærkninger til § 1, nr. 3,  

 fremgår mere præcist om de skattemæssige konsekvenser af  

 den gældende mulighed for vederlæggelse i form af et  

 stiftertilgodehavende, at der ganske vist hverken ved modtagelsen af  

 stiftertilgodehavendet eller ved selskabets efterfølgende kontante  

 indfrielse af stiftertilgodehavendet sker beskatning af ejeren, men at  

 skatten dog udløses, når aktierne eller anparterne  

 sælges.
Ændringsforslaget har til formål at  

 ophæve ikrafttrædelsesbestemmelsens tilbagevirkende kraft.
Det  

 sker ved at ændre virkningstidspunktet 1. januar 1999 til den 1. juli  

 1999.
Det er Venstres og Det Konservative Folkepartis  

 opfattelse, at lovforslagets tilbagevirkende kraft er uhensigtsmæssig  

 og retssikkerhedsmæssig betænkelig.
Virkningstidspunktet 1.  

 januar 1999 indebærer, at en række virksomhedsomdannelser og  

 generationsskifter, der har været planlagt lang tid forud for dette  

 tidspunkt eventuelt med henblik på omdannelse pr. 1. januar 1999 ikke  

 kan gennemføres som planlagt, fordi lovforslaget på  

 væsentlige områder ændrer forudsætningerne for  

 gennemførelse af skattefri virksomhedsomdannelse.
Det betyder  

 også, at de udgifter, som virksomheden har afholdt til allerede ydet  

 rådgivning m.v., er spildte, ligesom virksomheden må  

 påregne yderligere udgifter til ny rådgivning m.v. med henblik  

 på omdannelse efter de nye regler.
 Ikrafttrædelsestidspunktet 1. januar 1999 har  

 endvidere den uheldige virkning, at virksomhederne nu igennem flere  

 måneder ikke har kunnet disponere i forhold til virksomhedsomdannelser.  

 Det regelsæt, der gælder for virksomhedsomdannelser, som  

 gennemføres i perioden 1. januar 1999 indtil lovforslaget vedtages,  

 kendes nemlig først med sikkerhed, når lovforslaget er vedtaget.  

 Først på dette tidspunkt kan virksomhedsejeren således  

 overskue de skattemæssige konsekvenser af omdannelsen fuldt ud.
 Af de anførte grunde sammenholdt med, at de  

 gældende regler for skattefri virksomhedsomdannelser har eksisteret i  

 en længere årrække, uden at disse tidligere  

 øjensynlig har givet anledning til særlige problemer,  

 foreslås det, at loven får virkning for omdannelser, der finder  

 sted den 1. juli 1999 eller senere, eller hvor omdannelsesdatoen er den 1.  

 juli 1999 eller senere.
