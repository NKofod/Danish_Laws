Bekendtgørelse om ændring af bekendtgørelse om kompensation for stedbundne faste omkostninger til restriktionsramte virksomheder som følge af COVID-19 § 1 I bekendtgørelse nr. 115 af 29. januar 2021 om kompensation for stedbundne faste omkostninger til restriktionsramte virksomheder som følge af COVID-19, foretages følgende ændringer:
 1. I indledningen ændres »og akt nr. 149 af 28. januar 2021« til: », akt nr. 149 af 28. januar 2021 og akt nr. 167 af 25. februar 2021«.
 2. § 1, stk. 2, nr. 3, affattes således:
»3) Forbud mod forsamlinger på over 500 personer i henhold til bekendtgørelse om forbud mod store forsamlinger i forbindelse med håndteringen af covid-19, hvor en virksomhed oplever omsætningsnedgang, der er direkte ramt af eller direkte relateret til arrangementer med et forventet deltagerantal på mere end 350 personer, der er aflyst, væsentligt ændret eller udskudt som følge af COVID-19 i perioden efter stk. 4, og hvor arrangementet er planlagt til afholdelse i Danmark.« 3. I § 1, stk. 2, nr. 4, ændres »private og sociale arrangementer uden for private hjem« til: »sociale arrangementer med offentlig adgang og private arrangementer, til afholdelse uden for private hjem«.
 4. § 1, stk. 2, nr. 6, affattes således:
»6) Udenrigsministeriets rejsevejledning, for virksomheder hvor omsætningen er direkte relateret til salg af rejser, der helt eller delvist går til destinationer, der fra og med den 26. januar 2020 er kommet på listen over lande, som Udenrigsministeriet fraråder ikke-nødvendige rejser til, eller hvor omsætningen er direkte relateret til rejser til Grønland eller Færøerne.« 5. I § 1, stk. 2, nr. 7, ændres »private og sociale arrangementer« til: »private arrangementer og sociale arrangementer med offentlig adgang«.
 6. I § 5, stk. 3, 1. pkt. og § 7, stk. 4, ændres »virksomheden for indkomståret 2020« til: »virksomheden for det indkomstår, henholdsvis 2020 og 2021, der modtages kompensation for,«.
 7. I § 7, stk. 1, nr. 8, ændres »op til« til: »inden«.
§ 2 Stk. 1. Bekendtgørelsen træder i kraft den 5. marts 2021.
 Stk. 2. Bekendtgørelsens § 1, nr. 6, finder anvendelse på ansøgninger fra og med den 24. december 2020.
