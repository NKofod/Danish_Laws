1. INDLEDNING Cirkulæret angiver retningslinier for inddrivelse af danske skattekrav  

 m.v. i udlandet, idet den danske stat med en række lande har indgået aftale  

 om gensidig bistand ved inddrivelse af skattekrav, herunder renter og  

 omkostninger samt tillæg til skatter.
Det er under omtalen af de enkelte  

 overenskomster anført, hvilke skattekrav, der er omfattet af aftalen, samt de  

 betingelser, der skal være opfyldt, for at anmodning om bistand kan  

 fremsættes.
 Endelig er der i cirkulæret fastsat regler om inddrivelse i lande, hvormed  

 Danmark ikke har indgået overenskomst samt om afgangsførelse af restancer,  

 hvor inddrivelse i udlandet har været forgæves.
2. GENERELT Forinden anmodning om inddrivelse i udlandet fremsættes, skal det  

 konstateres, at inddrivelse af kravet her i landet ikke er mulig på grund af  

 restantens fraflytning til udlandet.
Det må ligeledes konstateres, at  

 restanten ikke her i landet ejer aktiver, hvori udlæg kan foretages.
 I øvrigt skal betingelserne for inddrivelse her i landet være opfyldt, og  

 det skal i anmodningen angives, hvornår kravet forældes efter danske regler.
Anmodning om bistand ved inddrivelse af skattekrav i lande, med hvilke der  

 foreligger aftale om gensidig bistand, fremsættes over for  

 statsskattedirektoratet, regnskabs- og opkrævningsafdelingen, Postboks 100,  

 3460 Birkerød.
Blanketter kan rekvireres ved indsendelse af blanket D 1.  

 Anmodning om bistand skal vedlægges den afgørelse, hvorpå skattekravet  

 grundes eller andet dokument, hvoraf kravet fremgår, f.eks. årsopgørelse.
 I det omfang et skattekrav ikke er omfattet af en bistandsaftale, skal  

 inddrivelse foretages som anført under pkt. 7.
3. NORDISKE LANDE 3.1. Overenskomst Danmark, Finland, Island, Norge og Sverige har den 9. november 1972  

 indgået en fælles-nordisk aftale om bistand i skattesager m.v.
Aftalen er  

 senere suppleret med tillægsaftaler henholdsvis af 21. juli 1976 og 11. juli  

 1981, jf. skattedepartementets cirkulære af 31. oktober 1983.
3.2 Skattekrav Overenskomsten omfatter følgende skatter.
Indkomst- og formueskatter til staten, herunder selskabsskat, udbytteskat og særlig indkomstskat, kommunale indkomstskatter, kirkeskat, amtskommunale skatter samt tillæg, renter og omkostninger.
Bistandsaftalen omfatter også foreløbige skatter.
Endvidere kan reglerne i  

 bistandsaftalen anvendes over for arbejdsgivere, der er udrejst til et andet  

 nordisk land uden at afregne indeholdt A-skat.
3.3. Betingelser Anmodning om bistand kan fremsættes, selv om skatteansættelsen er påklaget  

 eller indbragt for domstolene.
3.4. Mindstegrænse Anmodning om bistand kan kun fremsættes, såfremt kravet eksklusive renter,  

 procenttillæg og lignende udgør mindst d.kr. 1.400. En eventuel efterfølgende  

 begæring, f.eks. vedrørende morarenter, skal således altid lyde på mindst  

 d.kr. 1.400. Se i øvrigt pkt. 8.1.
4. FÆRØERNE 4.1. Overenskomst 24. september 1968, jf. finansministeriets  

 bekendtgørelse nr. 367 af 10. oktober 1968. Der henvises til  

 skattedepartementets cirkulære nr. 76 af 21. april 1969.
4.2. Skattekrav Overenskomsten omfatter følgende skatter.
Indkomstskat til staten, herunder selskabsskat og særlig indkomstskat, kommunale og amtskommunale indkomstskatter, kirkeskat samt tillæg, renter og omkostninger.
4.3. Betingelser Anmodning om bistand kan fremsættes, selv om skatteansættelsen er påklaget  

 eller indbragt for domstolene.
4.4. Mindstegrænse Anmodning om bistand kan ikke fremsættes, hvis det samlede krav udgør  

 mindre end d.kr. 100. Se i øvrigt pkt. 8.1.
5. GRØNLAND 5.1. Overenskomst 18. oktober 1979, jf. bekendtgørelse nr. 475 af 21.  

 november 1979. Der henvises til de i bilag til denne bekendtgørelse fastsatte  

 regler.
5.2. Skattekrav Overenskomsten omfatter følgende skatter.
Indkomst- og formueskat til staten, herunder selskabsskat, særlig indkomstskat, kommunale og amtskommunale skatter, kirkeskat samt tillæg, renter og omkostninger.
Bistandsaftalen omfatter også foreløbige skatter.
Endvidere kan reglerne i  

 bistandsaftalen anvendes over for arbejdsgivere, der er udrejst til et  

 nordisk land uden at afregne indeholdt A-skat.
5.3. Betingelser Anmodning om bistand kan fremsættes, selv om skatteansættelsen er påklaget  

 eller indbragt for domstolene.
5.4. Mindstegrænse Ifølge aftale med grønlandske skattemyndigheder kan anmodning om bistand  

 kun fremsættes, såfremt kravet inklusive renter og inddrivelsesomkostninger  

 udgør mindst d.kr. 500. Se i øvrigt pkt. 8.1.
6. Øvrige lande med hvilke Danmark har indgået  

 overenskomster Mellem Danmark og nedennævnte lande er der indgået  

 dobbeltbeskatningsoverenskomster, der tillige indeholder bestemmelser om  

 gensidig bistand ved inddrivelse af skatter.
 Begæring om inddrivelse i de nedenfor anførte lande fremsættes over for  

 statsskattedirektoratet.
6.1. BELGIEN 6.1.1. Overenskomst 16. oktober 1969, jf. udenrigsministeriets  

 bekendtgørelse nr. 5 af 20. januar 1971. Der henvises til  

 skattedepartementets cirkulære nr. 166 af 27. juni 1972.
6.1.2. Skattekrav Overenskomsten omfatter følgende skatter:
Indkomst- og formueskat til staten, herunder selskabsskat, udbytteskat og særlig indkomstskat, kommunale indkomstskatter, kirkeskat, kommunale ejendomsskatter, amtskommunale skatter samt tillæg, renter og omkostninger.
6.1.3. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
 Der er dog givet mulighed for at sikre rettigheder ved at anmode  

 opkrævningsmyndigheden i Belgien om at foretage de sikringsforanstaltninger  

 for kravet, som er hjemlet i denne stats lovgivning.
6.1.4. Mindstegrænse Anmodning om bistand kan kun fremsættes, såfremt kravet indklusive renter  

 og inddrivelsesomkostninger udgør mindst d.kr. 500. Se i øvrigt pkt. 8.1.
6.2. FRANKRIG 6.2.1. Overenskomst 8. februar 1957, jf. udenrigsministeriets  

 bekendtgørelse nr. 36 af 27. juni 1958. Der henvises til skattedepartementets  

 cirkulære nr. 218 af 12. oktober 1960.
6.2.2. Skattekrav Overenskomsten omfatter følgende skatter.
Indkomst- og formueskat til staten, herunder selskabsskat, kommunale indkomstskatter, kirkeskat, amtskommunale skatter samt tillæg, renter og omkostninger.
6.2.2. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
6.2.4. Mindstegrænse Anmodning om bistand kan kun fremsættes, såfremt kravet inklusive renter  

 og inddrivelsesomkostninger udgør mindst d.kr. 125. Se i øvrigt pkt. 8.1.
6.3. HOLLAND (Nederlandene) 6.3.1. Overenskomst 20. februar 1957, jf. udenrigsministeriets  

 bekendtgørelse nr. 9 af 21. februar 1958. Der henvises til  

 skattedepartementets cirkulære nr. 265 af 21. december 1960.
6.3.2. Skattekrav Overenskomsten omfatter følgende skatter:
Indkomst- og formueskat til staten, herunder selskabsskat og særlig indkomstskat, kommunal indkomstskat, kirkeskat, amtskommunale skatter samt tillæg, renter og omkostninger.
6.3.3. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
6.3.4. Mindstegrænse Ingen.
Se i øvrigt pkt. 8.1.
6.3.5. Særlige betingelser Bistand kan ikke ydes over for hollandske statsborgere/selskaber m.v.
6.4. LUXEMBOURG 6.4.1. Overenskomst 17. november 1980, jf. udenrigsministeriets  

 bekendtgørelse nr. 95 af 23. september 1982. Der henvises til  

 skattedepartementets cirkulære nr. 74 af 28. april 1982.
6.4.2. Skattekrav Overenskomsten omfatter følgende skatter:
Indkomst- og formueskat til staten, herunder selskabsskat særlig indkomstskat og udbytteskat, kommunal indkomstskat, kirkeskat, amtskommunale skatter samt tillæg, renter og omkostninger.
6.4.3. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
6.4.4. Mindstegrænse Ingen.
Se i øvrigt pkt. 8.1.
6.5. USA 6.5.1. Overenskomst 6. maj 1948, jf. udenrigsministeriets bekendtgørelse  

 nr. 1 af 11. januar 1949. Der henvises til skattedepartementets cirkulære nr.  

 232 af 12. september 1949.
6.5.2. Skattekrav Overenskomsten omfatter følgende skatter:
Indkomstskat til staten, selskabsskat, kommunale indkomstskatter, kirkeskat, amtskommunale skatter samt tillæg, renter og omkostninger.
6.5.3. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
6.5.4. Mindstegrænse Overenskomsten indeholder ikke regler om mindstegrænse, men efter aftale  

 mellem danske og amerikanske myndigheder kan anmodning om bistand kun  

 fremsættes, såfremt kravet inklusive renter og inddrivelsesomkostninger udgør  

 mindst d.kr. 2.000.
6.5.5. Særlige betingelser Bistand kan ikke ydes over for amerikanske statsborgere/selskaber m.v.
6.6. VESTTYSKLAND (Forbundsrepublikken Tyskland) 6.6.1. Overenskomst 30. januar 1962, jf. udenrigsministeriets  

 bekendtgørelse nr. 7 af 25. februar 1964. Der henvises til  

 skattedepartementets cirkulære nr. 174 af 11. august 1965.
6.6.2. Skattekrav Overenskomsten omfatter følgende skatter:
Indkomst- og formueskat til staten, herunder selskabsskat og særlig indkomstskat, kirkeskat, kommunal indkomstskat kommunale ejendomsskatter, amtskommunale skatter samt tillæg, renter og omkostninger.
6.6.3. Betingelser Frister for påklage af skatteansættelsen skal være udløbet.
Skattekrav,  

 der hviler på en ansættelse, der er påklaget til landsskatteretten eller  

 indbragt for domstolene, kan ikke kræves inddrevet, før landsskatterettens  

 eller eventuelt domstolenes afgørelse foreligger.
 Der er dog givet mulighed for at sikre rettigheder ved at anmode  

 opkrævningsmyndigheden i Vesttyskland om at foretage de  

 sikringsforanstaltninger, som er hjemlet i denne stats lovgivning.
6.6.4. Mindstegrænse Anmodning om bistand kan kun fremsættes, såfremt kravet inklusive renter  

 og inddrivelsesomkostninger udgør mindst d.kr. 250. Se i øvrigt pkt. 8.1.
7. Inddrivelse af skatter i lande med hvilke Danmark  

 ikke har indgået overenkomst, eller skatter, der ikke er omfattet af en  

 indgået overenskomst Ved inddrivelse af skatter i lande, med hvilke Danmark ikke har indgået  

 aftaler om bistand, eller hvor skattekravet ikke er omfattet af en  

 bistandsaftale, fremsættes anmodningen til udenrigsministeriets lokale  

 repræsentation i det pågældende land.
En fortegnelse over repræsentationerne  

 findes i udenrigsministeriets kalender.
Oplysning om, til hvilken  

 repræsentation anmodningen skal fremsættes, kan indhentes telefonisk på  

 udenrigsministeriets tlf.nr. (01) 92 00 00.
 Anmodning om bistand kan kun fremsættes, såfremt restancen udgør mindst  

 d.kr. 2.000, inklusive renter og omkostninger.
 Såfremt inddrivelsesforsøg i udlandet viser sig at være forgæves, og  

 såfremt der er begrundet formodning for, at restanten er i besiddelse af  

 aktiver i udlandet, forelægges spørgsmålet om retslig inddrivelse i det  

 pågældende land for statsskattedirektoratet, kontoret for tvangsinddrivelse  

 og straffesager.
 7.1. Særregler for visse lande.
7.1.1. SCHWEIZ Ifølge udenrigsministeriets cirkulæreskrivelse af 10. august 1965 kan  

 inddrivelse af danske skattekrav ikke ske gennem udenrigsministeriets  

 repræsentation.
Henvendelse direkte til restanten må kun ske skriftligt i en  

 neutral kuvert, således at henvendelsen fremtræder som rent informativ, dvs.  

 at henvendelsen ikke indeholder nogen opfordring til vedkommende om at  

 betale, men blot en angivelse af det skyldige beløbs størrelse tillige med  

 oplysning om, hvorledes betaling vil kunne ske.
 Se i øvrigt pkt. 8.2.
7.1.2. CANADA Anmodning om inddrivelse af skattekrav i Canada rettes direkte til det  

 danske generalkonsulat i Montreal eller Toronto, afhængig af hvilken provins  

 restantens adresse henhører under, jfr. udenrigsministeriets kalender.
7.1.3. STORBRITANNIEN Anmodning om inddrivelse skal rettes til den danske ambassade i London,  

 jf. den under pkt. 7.1.1. nævnte cirkulæreskrivelse.
8. Afgangsførelse ved restantens fraflytning til  

 udlandet, Grønland eller Færøerne 8.1. Beløb der ikke kan opkræves Restancer på under 2.000 kr., som ikke kan inddrives her i landet, kan  

 umiddelbart afgangsføres som uerholdelige.
Som dokumentation anvendes en  

 erklæring fra kommunens folkeregister om, at restanten er fraflyttet til  

 udlandet.
Øvrige restancer kan afgangsføres som uerholdelige, når det er  

 konstateret, at inddrivelsesforsøg her i landet og i udlandet har været  

 forgæves.
Dokumentation er i disse tilfælde en meddelelse fra  

 statsskattedirektoratet eller den danske udenrigsrepræsentation om, at  

 restancen ikke kan inddrives.
8.2. SCHWEIZ Såfremt det af erklæringen fra kommunens folkeregister fremgår, at  

 restanten har bopæl i Schweiz, kan restancen afgangsføres uden anden  

 dokumentation.
8.3. Kursdifferencer Restbeløb, der opstår som følge af kursdifferencer, kan ikke opkræves hos  

 restanten, men afgangsføres som uerholdelige.
8.4. Årsagskoder Som årsagskode anvendes for personlige skatter kode: 228, og for A-skatter  

 anvendes kode : 478/678.
9. Ophævelsesbestemmelse Cirkulæret ophæver bestemmelsen i KD-meddelelse 1974-7 af 22. marts 1974,  

 pkt. 3.3.2.
