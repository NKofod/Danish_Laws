Betænkning afgivet af Retsudvalget den 2. juni 2005 Betænkning over Forslag til lov om ændring af færdselsloven og  

 pasloven (Kommunernes varetagelse af visse opgaver på kørekort- og  

 pasområdet som led i  

  

 kommunalreformen) [af justitsministeren (Lene Espersen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 18. marts 2005. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 1. december 2004 dette udkast til  

 udvalget, jf. alm. del  bilag 150 (folketingsåret 2004-05, 1. samling).  

 Den  

 24. februar 2005 sendte justitsministeren de indkomne høringssvar samt et  

 notat  

 herom til udvalget.
Spørgsmål Udvalget har stillet 11 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 (udvalget  

 med undtagelse af EL) indstiller lovforslaget til  

  

 vedtagelse uændret.
 Det er Socialdemokratiets, Det Radikale Venstres og Socialistisk  

 Folkepartis opfattelse, at visse af de nuværende politiopgaver, eksempelvis  

 udstedelse af kørekort og pas, kan varetages af andre myndigheder.
 S, RV og SF deler derfor  i udgangspunktet  lovforslagets  

 grundlæggende  

 synspunkt om, at det for langt hovedparten af borgerne vil gøre det nemmere  

 med  

 erhvervelse af bl.a. et kørekort, hvis borgerne for fremtiden kan få dette  

 udstedt i borgerservicecenteret frem for som i dag på den lokale  

 politistation.
 Lovforslaget er fremsat i forlængelse af kommunalreformen og  

 regeringens ønske om at sikre én indgang for borgeren til den offentlige  

 sektor.
Imidlertid er S, RV og SF stærkt usikre på, om forslaget i alle  

 tilfælde vil leve op til dette mål.
Som det bl.a. fremgår af besvarelserne på  

 spørgsmål 6-9 er konsekvensen af forslaget, at den hidtidige ansøgningsproces  

 nu, i visse tilfælde, splittes op mellem to myndigheder  kommunen og  

 politiet.
 Om borgeren i disse  

 tilfælde vil opleve dette som en forbedret og mere gennemskuelig  

 ansøgningsproces  

 er stærkt usikkert.
 Ligeledes er økonomien i forslaget ikke tilstrækkelig belyst.  

 Det er S, RVs og SFs vurdering, at forslaget kan medføre et  

 ikke ubetydeligt  

 dobbeltarbejde for kommuner og politi.
 For at sikre, at borgerne oplever de ændrede ansøgningsprocesser  

 for erhvervelse af kørekort og pas som serviceforbedringer, og med henblik på  

 at undgå dobbeltarbejde hos kommuner og politi, finder S, RV og SF det  

 tilfredsstillende,  

 at justitsministeren med svaret på spørgsmål 11 nu er indstillet på at  

 evaluere  

 den valgte model, efter at loven har virket i to år.
 På den baggrund kan S, RV og SF støtte forslaget.
 Socialdemokratiet henviser i øvrigt  

 til betænkningsbidraget til L 65 (Forslag til lov om regioner og om  

 nedlæggelse af amtskommunerne, Hovedstadens Udviklingsråd og Hovedstadens  

 Sygehusfællesskab), hvor der er redegjort  

 for Socialdemokratiets  

 generelle holdninger til den samlede kommunalreform.
 Et  

  

 mindretal  

  

 i udvalget  

 (EL) indstiller lovforslaget til  

  

 forkastelse  

  

 ved 3. behandling.
Enhedslisten bemærker, at loven er en del af en kommunalreform,  

 som Enhedslisten er uenig i.
Der henvises til det generelle betænkningsbidrag  

 afgivet til betænkningen over L 65.
 Tjóðveldisflokkurin, Inuit Ataqatigiit, Siumut, og  

 Fólkaflokkurin var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og Fólkaflokkurin  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 29 Bilagsnr.
Titel 1 Kommenteret høringsoversigt, fra justitsministeren 2 Genomdeling af justitsministerens svar på alm. del -  

 spørgsmål 106, høringssvar til lovforslaget 3 Udkast til tidsplan for udvalgets behandling af  

 lovforslaget 4 Tidsplan som fastlagt på udvalgsmøde 31/3 05 5 Bemyndigelsesbestemmelser i kommunalreformen 6 1. udkast til betænkning Oversigt over spørgsmål og svar vedrørende L 29 Spm.nr.
