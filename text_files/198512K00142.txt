Nr LSF 142 Forslag til lov om ændring af lov om ejerlejligheder og om ændring af lov  

 om boligbyggeri Fremsat af boligministeren den 29. januar 1986 § 1 I lov om ejerlejligheder, jfr. lovbekendtgørelse nr. 455 af 10.
 august 1982, foretages følgende ændringer:
 1. I § 10, stk. 1. nr. 2, ændres »litra f-i« til: »litra  

 f-h.«.
 2. § 10, stk. 1, nr. 2, litra f, affattes således:
»f.
Der er udstedt energiattest for bygningen, jfr. lov om begrænsning af energiforbruget i bygninger.«.
 3. § 10, stk. 1, nr. 2, litra g, ophæves.
 Litra h og i bliver herefter litra g og h.
4. § 10, stk. 1, nr. 2, litra h, der bliver litra g, affattes således:
»g.
Bygningen opfylder de krav, der stilles i medfør af lov om brandsikring af beboelsesbygninger, til beboelsesbygninger opført år 1900 og senere.«.
 5. Efter § 10, stk. 1, nr. 5, indsættes:
»6. Bygninger, der såvel på opdelingstidspunktet som den 1. februar 1986 er kommunalt ejede, når en landinspektør med beskikkelse attesterer, at hver enkelt ejerlejlighed til beboelse opfylder kravene i nr. 2, litra a-e, og bygningen ifølge erklæring fra bygningsmyndigheden opfylder kravene i nr. 2, litra f-h.
Opdelingen må dog højst vedrøre halvdelen af de beboelseslejligheder, som kommunen ejer pr. 1. februar 1986.
7. Bygninger, der er kondemnerede i henhold til lov om byfornyelse og boligforbedring eller den tidligere gældende lov om boligtilsyn, når kommunalbestyrelsen attesterer, at mindst halvdelen af bygningernes bruttoetageareal efter bygnings- og boligregistret indrettes til ungdomsboliger med støtte i medfør af kap. 11 i lov om boligbyggeri, og den resterende del af bruttoetagearealet indrettes til andet end beboelse.
Ungdomsboligerne skal efter opdeling udgøre en samlet ejerlejlighed.«.
 6. § 10, stk. 2, nr. 2, affattes således:
 »2. Ejendomme, som tilhører almennyttige boligselskaber, jfr.
kapitel 2 i lov om boligbyggeri, og indeholder boliger og sædvanlige fællesfaciliteter til brug for boligtagerne.
Opdeling kan dog ske, hvis hele beboelsesarealet og alle sædvanlige fællesfaciliteter til brug for boligtagerne efter opdelingen udgør en ejerlejlighed.«.
 7. Efter § 10 indsættes:
»§ 11. Ved opdeling af en bygning i ejerlejligheder skal ejeren senest 1 måned før anmeldelse af ejerlejlighedsopdelingen til tinglysningsdommeren give indberetning om opdelingen til kommunalbestyrelsen.
Med anmeldelsen af opdelingen til tinglysning skal følge dokumentation fra kommunalbestyrelsen for, at indberetning er sket.«.
§ 2 I lov om boligbyggeri, jfr. lovbekendtgørelse nr. 407 af 26. juli 1984, som ændret ved lov nr. 577 af 19. december 1985, foretages følgende ændring:
 § 54 d ophæves.
§ 3 Loven træder i kraft dagen efter bekendtgørelsen i Lovtidende.
§ 4 Bestemmelserne i § 1, nr. 2 og 3, finder ikke anvendelse, når ejeren inden lovens ikrafttræden har anmodet en landinspektør om den til opdeling i ejerlejligheder fornødne attestation.
BEMÆRKNINGER TIL LOVFORSLAGET Almindelige bemærkninger Med udgangspunkt i Københavns kommunes økonomiske problemer åbner lovforslaget adgang for kommunerne til at opdele nogle af deres beboelsesejendomme i ejerlejligheder, uanset alder og antal af beboelseslejligheder, således at de kommuner, som benytter sig heraf, vil kunne opnå en indtægt ved salg af de pågældende ejerlejligheder.
En forudsætning for opdeling er dog, at bygningerne opfylder visse kvalitetskrav.
Der redegøres nærmere herfor under bemærkningerne til de enkelte bestemmelser.
Herudover indeholder forslaget ændringer af loven, som på baggrund af indvundne erfaringer har vist sig nødvendige eller ønskelige.
Kvalitetskravene vedrørende energibesparende foranstaltninger og brandsikring er således justerede, der foreslås særskilt hjemmel til opdeling af kondemnerede bygninger, når der i disse skal indrettes ungdomsboliger, adgangen til opdeling af bebyggelser opført af almennyttige boligselskaber præciseres, og der indføres pligt til at orientere kommunen, inden opdeling finder sted.
Det har endvidere været overvejet at foretage en præcisering af ejerlejlighedslovens ejendomsbegreb og i tilknytning hertil en revision af lovens anvendelse af begreberne »ejendom« og »bygning«.
Der er foreløbigt under boligstyrelsen nedsat en arbejdsgruppe, som på grundlag af en nøje gennemgang af loven skal afklare disse spørgsmål.
Økonomiske og administrative konsekvenser Forslaget vil ikke have administrative konsekvenser eller medføre udgifter for staten.
De administrative og økonomiske konsekvenser for kommunerne afhænger af, i hvilket omfang kommunerne benytter sig af den udvidede adgang til opdeling i ejerlejligheder, og standarden af de ejendomme, kommunerne vælger at opdele.
Bemærkninger til de enkelte bestemmelser Til § 1 Til nr. 1 Ændringen er en konsekvens af det under § 1, nr. 2 og 3, foreslåede.
Til nr. 2 Det er fundet rigtigt, at de energimæssige krav, der stilles til ældre bygninger, forinden de opdeles i ejerlejligheder, stemmer overens med bestemmelserne i lov om begrænsning af energiforbruget i bygninger.
Til nr. 3 Den nugældende bestemmelse om regulering og justering af varme- og fyringsanlæg er overflødig, når der nu foreslås stillet krav om energiattest, forinden opdeling kan ske.
Til nr. 4 Det er præciseret, at det er kravene i byggestyrelsens bekendtgørelse nr. 184 af 6. maj 1983 om brandsikring af beboelsesbygninger opført år 1900 eller senere, der skal opfyldes.
Kravene skal opfyldes, uanset om kommunalbestyrelsen i øvrigt har truffet bestemmelse om brandsikring af denne alderskategori af bygninger.
Til nr. 5 Det foreslåede stk. 1, nr. 6, åbner mulighed for samtlige kommuner til at opdele kommunale ejendomme i ejerlejligheder, uanset om de er opført før 1. juli 1966. En forudsætning for opdelingen er dog, at hver enkelt ejerlejlighed til beboelse opfylder de samme kvalitetskrav, som, jfr. § 10, stk. 1, nr. 2, stilles ved opdeling af ejendomme, opført før 1. juli 1966, med højst 2 beboelseslejligheder.
Endvidere må en kommune højst gøre halvdelen af de beboelseslejligheder, som var i kommunens eje pr. 1. februar 1986 til ejerlejligheder.
Det foreslåede stk. 1, nr. 7, skal ses på baggrund af Højesterets kendelse af 18. december 1984. Det blev her fastslået, at en kondemneret bygning, der tidligere anvendtes til beboelse, ikke kan opdeles i ejerlejligheder, hvis bygningen indeholder mere end 2 beboelseslejligheder og er opført før 1. juli 1966.
 Indtil Højesterets kendelse har det været opfattelsen, at § 10, stk.
1, nr. 4, hvorefter bygninger, som udelukkende anvendes til andet end beboelse, kan opdeles i ejerlejligheder, gav mulighed for opdeling af kondemnerede bygninger.
Kendelsen har især skabt problemer i relation til etablering af ungdomsboliger i kondemnerede bygninger, hvor kun en del af bygningen ønskes anvendt til ungdomsboliger.
Ved at lade den kondemnerede bygning opdele i ejerlejligheder i forbindelse med etablering af ungdomsboliger sikres ungdomsboliginstitutionen økonomisk uafhængighed, idet såvel ungdomsboliginstitutionens driftsøkonomi som optagelse af lån med pant i ejendommen adskilles fra den øvrige del af bygningen.
Formålet med bestemmelsen er at genskabe muligheden for ejerlejlighedsopdeling i det omfang, det er nødvendigt for at sikre ungdomsboliginstitutionens økonomiske uafhængighed fra den øvrige del af bygningen.
Til nr. 6 Formålet med såvel den gældende som den foreslåede bestemmelse er at sikre, at boliger, som er opført som almennyttige, med tilhørende sædvanlige fællesfaciliteter skal bibeholdes som sådanne.
Den foreslåede bestemmelses anvendelsesområde er dog udvidet lidt, idet den også omfatter ejendomme, som ikke er opført af et almennyttigt boligselskab, men senere erhvervet af et boligselskab.
Der er herved lagt vægt på, at også sådanne afdelinger har status som almennyttige ejendomme og derfor også er omfattet af reglerne i lov om boligbyggeri, herunder udlejningsreglerne.
Den gældende bestemmelses formulering har medført, at ejerlejlighedsopdeling i visse tilfælde ikke har kunnet finde sted, uanset at ovennævnte hensyn til bibeholdelse af de almennyttige boliger ikke er tilsidesat.
Den foreslåede bestemmelse præciserer derfor, at det er ejendomme med beboelse og/eller eventuelle sædvanlige fællesfaciliteter for beboerne, der ikke kan opdeles i flere ejerlejligheder.
Som sædvanlige fællesfaciliteter anses fritidslokaler, hobbyrum, forsamlingslokaler og lignende, hvis samlede areal ikke overstiger 3 pct. af beboelsesarealet.
Hvis der på ejendommen ud over de nævnte arealer findes arealer, f.eks. til børneinstitutioner eller butikker, vil der dog kunne ske udskillelse af disse arealer fra beboelsesdelen, hvis beboelsesdelen og de eventuelle fællesfaciliteter, der står til rådighed for beboerne, ved opdelingen bliver til en samlet ejerlejlighed.
Hvis fællesfaciliteterne matrikulært er adskilt fra beboelsesdelen, vil opdeling også kun kunne ske, hvis fællesfaciliteterne bliver til en samlet ejerlejlighed.
Det følger endvidere af den ændrede formulering, at ejendomme med bebyggelse, som er opført til udleje af almennyttige boligselskaber, men som ikke indeholder beboelse og/eller de nævnte sædvanlige fællesfaciliteter, samt ejendomme, der er opført med henblik på salg, vil kunne opdeles i flere ejerlejligheder.
Endelig præciserer bestemmelsen, at den kun finder anvendelse, så længe ejendommen tilhører et almennyttigt boligselskab.
Til nr. 7 I miljøministeriets rapport om fortætning af parcelhusområder er det, for at hindre uønsket fortætning, foreslået, at der i ejerlejlighedsloven indføres en bestemmelse om pligt til at orientere kommunen, forinden en ejendom opdeles i ejerlejligheder.
Bestemmelsen giver kommunalbestyrelsen mulighed for at reagere på grundlag af anden lovgivning, f.eks. ved nedlæggelse af forbud i henhold til kommuneplanlovens § 17 og gennemførelse af lokalplan, med bestemmelse om kun en bolig på hver matrikel.
Bestemmelsen er en imødekommelse af rapportens forslag.
Til § 2 Boligbyggerilovens § 54 d foreslås ophævet, idet bestemmelsen dækkes af den under § 1, nr. 6, foreslåede bestemmelse om almennyttige boliger.
Til § 4 Overgangsbestemmelsen er indsat af hensyn til igangværende opdelinger, hvor der kan være ofret betydelige ressourcer på opfyldelse af de hidtil gældende energikrav.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 10, stk. 1, nr. 2, ændres »litra f-i« til: »litra  

 f-h«.
 2. § 10, stk. 1, nr. 2, litra f, affattes således:
»f.
Der er udstedt energiattest for bygningen, jfr. lov om begrænsning af energiforbruget i bygninger.«.
 3. § 10, stk. 1, nr. 2, litra g, ophæves.
 Litra h og i bliver herefter litra g og h.
4. § 10, stk. 1, nr. 2, litra h, der bliver litra g, affattes således:
»g.
Bygningen opfylder de krav, der stilles i medfør af lov om brandsikring af beboelsesbygninger, til beboelsesbygninger opført år 1900 og senere.«.
 5. Efter § 10, stk. 1, nr. 5, indsættes:
»6. Bygninger, der såvel på opdelingstidspunktet som den 1. februar 1986 er kommunalt ejede, når en landinspektør med beskikkelse attesterer, at hver enkelt ejerlejlighed til beboelse opfylder kravene i nr. 2, litra a-e, og bygningen ifølge erklæring fra bygningsmyndigheden opfylder kravene i nr. 2, litra f-h.
Opdelingen må dog højst vedrøre halvdelen af de beboelseslejligheder, som kommunen ejer pr. 1. februar 1986.
7. Bygninger, der er kondemnerede i henhold til lov om byfornyelse og boligforbedring eller den tidligere gældende lov om boligtilsyn, når kommunalbestyrelsen attesterer, at mindst halvdelen af bygningernes bruttoetageareal efter bygnings- og boligregistret indrettes til ungdomsboliger med støtte i medfør af kap. 11 i lov om boligbyggeri, og den resterende del af bruttoetagearealet indrettes til andet end beboelse.
Ungdomsboligerne skal efter opdeling udgøre en samlet ejerlejlighed.«.
 6. § 10, stk. 2, nr. 2, affattes således:
 »2. Ejendomme, som tilhører almennyttige boligselskaber, jfr.
kapitel 2 i lov om boligbyggeri, og indeholder boliger og sædvanlige fællesfaciliteter til brug for boligtagerne.
Opdeling kan dog ske, hvis hele beboelsesarealet og alle sædvanlige fællesfaciliteter til brug for boligtagerne efter opdelingen udgør en ejerlejlighed.«.
--/ § 10. Loven anvendes på: 1. Bygninger, hvis opførelse er påbegyndt efter  

 1. juli 1966. 2. Bygninger med højst 2 beboelseslejligheder, når en  

 landinspektør med beskikkelse attesterer, at hver enkelt ejerlejlighed til  

 beboelse opfylder kravene i litra a-e og bygningen ifølge erklæring fra  

 bygningsmyndigheden opfylder kravene i litra f-i. a.
Hver enkelt  

 beboelseslejligheds etageareal som ejerlejlighed udgør mindst 26 kvm. b.  

 Lejligheden omfatter et køkken på mindst 7 kvm nettoetageareal eller et  

 køkken, der er indrettet i henhold til byggetilladelse meddelt inden 25.  

 marts 1977. Arealkravet anses dog for opfyldt, hvis mere end 4/5 af  

 bygningens beboelseslejligheder hver for sig opfylder kravet og det tillige  

 er opfyldt i gennemsnit for samtlige beboelseslejligheder.
Har beboerne  

 adgang til kollektiv bespisning i beboerrestaurant i bebyggelsen, kan en  

 kogeniche i et lokale på mindst 3 kvm nettoetageareal erstatte kravet om et  

 køkken. c.
Lejligheden omfatter et badeværelse på mindst 2,5 kvm  

 nettoetageareal eller et badeværelse på mindst 1,8 kvm nettoetageareal, der  

 er indrettet i henhold til byggetilladelse meddelt inden 25. marts 1977. d.  

 Lejligheden er forsynet med el og dens køkken og badeværelse med indlagt  

 koldt og varmt vand og afløb for spildevand.
Lejligheden skal indeholde  

 mindst 1 wc-rum, og dette skal være forsynet med håndvask. e.
Lejlighedens  

 opvarmning sker fra et fælles varmeanlæg i eller uden for bygningen eller ved  

 gas eller el i samtlige beboelsesrum. f.
Det totale varmetab for  

 beboelseslejligheder skal være nedbragt til et niveau, der svarer til kravene  

 i Bygningsreglementet af 1972. Boligministeren fastsætter nærmere regler  

 herom. g.
Efter gennemførelse af fornødne arbejder til opfyldelse af kravene  

 i litra f er der foretaget tilpasning hertil ved indregulering og justering  

 af bygningens varme- og fyringsanlæg. h.
Bygningen opfylder uanset alder de  

 krav, der er stillet i medfør af lov om brandsikring af ældre  

 beboelsesbygninger m.v. i.
Ingen af bygningens beboelsesrum er ved ombygning  

 gjort uhensigtsmæssige med hensyn til størrelse og udformning i forhold til  

 de pågældende beboelsesrums hidtidige naturlige anvendelse. 3. Bygninger, der  

 er fredet i henhold til lov om bygningsfredning, jfr. dog § 27 i lov om  

 bygningsfredning. 4. Bygninger, der udelukkende anvendes til andet end  

 beboelse. 5. Bygninger, der lovligt er opdelt i ejerlejligheder i henhold til  

 tidligere lovgivning.
Stk. 2. Loven anvendes ikke på: 1. Landbrugsejendomme, jfr. lov om  

 landbrugsejendomme. 2. Ejendomme, som er opført til brug for medlemmer eller  

 til udleje af almennyttige boligselskaber, jfr. kap.
II i lov om  

 boligbyggeri. 3. Ejendomme, der tilhører private andelsboligforeninger.
Stk. 3. Videreopdeling af ejerlejligheder i bygninger, der helt eller  

 delvis anvendes til beboelse, og som lovligt er opdelt i ejerlejligheder i  

 henhold til tidligere lovgivning, kan ske, når en landinspektør med  

 beskikkelse attesterer, at hver enkelt lejlighed til beboelse efter  

 videreopdelingen opfylder de i stk. 1, nr. 2, litra a-f, nævnte krav.
En  

 sådan attestation er dog ikke en betingelse for videreopdeling af bygninger,  

 som nævnt i stk. 1, nr. 1 og 3. Videreopdeling kan kun ske af ejerlejligheder  

 med højst 2 beboelseslejligheder.
/-- 7. Efter § 10 indsættes:
»§ 11. Ved opdeling af en bygning i ejerlejligheder skal ejeren senest 1 måned før anmeldelse af ejerlejlighedsopdelingen til tinglysningsdommeren give indberetning om opdelingen til kommunalbestyrelsen.
Med anmeldelsen af opdeling til tinglysning skal følge dokumentation fra kommunalbestyrelsen for, at indberetning er sket.«.
§ 2 I lov om boligbyggeri, jfr. lovbekendtgørelse nr. 407 af 26. juli 1984, som ændret ved lov nr. 577 af 19. december 1985, foretages følgende ændring:
 § 54 d ophæves.
--/ § 54 d.
Ejendomme, der tilhører almennyttige boligselskaber, kan opdeles i  

 ejerlejligheder efter bestemmelserne i lov om ejerlejligheder, såfremt  

 beboelsesarealet og alle sædvanlige fællesfaciliteter til brug for  

 boligtagerne efter opdelingen udgør en ejerlejlighed.
Folketingsåret 1965-66:  

 Sp. 59, 1270, 5485, 5806. A. 497, B. 1009, C. 521. Loven stadfæstet 8. juni  

 1968 (Lovtidende nr. 199). Folketingsåret 1971-72: Sp. 408, 549, 3135, 3546.  

 A. 241, B. 489, 623, C. 167. Loven stadfæstet 15. marts 1972 (Lovtidende nr.  

 60). Folketingsåret 1975-76: Sp. 585, 1102, 5583, 5693, 6046. A. 1201, B.  

 577, 651, C. 271. Loven stadfæstet 25. februar 1976 (Lovtidende nr. 59).  

 Folketingsåret 1976-77: Sp. 1290, 1638, 3889, 4399. A. 3941, B. 321, 481, C.  

 207. Loven stadfæstet 18. maj 1977 (Lovtidende nr. 195). Folketingsåret  

 1978-79: Sp. 5476, 6787, 11238, 11595. A. 2617, B. 1009, C. 541. Loven  

 stadfæstet 8. juni 1979 (Lovtidende nr. 240). Folketingsåret 1979-80: Sp. 73,  

 281, 408, 486. A. 1, B. 111, 137, C. 1. Loven stadfæstet 14. november 1979  

 (Lovtidende nr. 461). Folketingsåret 1981-82: Sp. 4135, 6051, 7077, 7461. A.  

 4147, B. 815, 857, C. 387. Loven stadfæstet 26. maj 1982 (Lovtidende nr.  

 236).
