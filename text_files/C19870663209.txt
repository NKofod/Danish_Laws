(teknika) 1. Det meddeles herved, at der i tilslutning til  

 overenskomsterne pr. 1. april 1987 er indgået vedlagte protokollat af 14.  

 juli 1987 mellem Finansministeriet og Akademikernes Centralorganisation.  

 Samtidig ophæves aftale af 1. november 1973 mellem Budgetministeriet og  

 Forhandlingsudvalget for lærere ved Teknika vedrørende løn- og arbejdsvilkår  

 for overenskomstansatte lærere, der underviser ved Teknika, dog bortset fra  

 de bestemmelser, der vedrører lærere ved adgangskursus til teknika.
 2. Det bemærkes, at de i protokollatet nævnte  

 tillægsstørrelser alene har virkning for lærere, der ansættes efter  

 protokollatets ikrafttræden.
 3. Finansministeriet er indstillet på, at der ved  

 aftalefornyelsen kan afsættes puljer til ydelse af lektortillæg til allerede  

 ansatte.
 De afsatte puljemidler vil kunne genanvendes.
 4. Finansministeriet er indstillet på, at der af  

 puljer kan ydes individuelle tillæg til lektorer på grundlag af en kvalitativ  

 vurdering.
 5. Det er ved det i § 7 nævnte tillæg forudsat, at  

 stillinger som ingeniørdocent på tjenestemandsvilkår klassificeres i lønramme  

 37 med et særligt tillæg på 14.659,70 kr. (niveau oktober 1984).
6. Yderligere eksemplarer af protokollatet kan af  

 vedkommende ingeniørhøjskoler rekvireres i Finansministeriet, Lønnings- og  

 Pensionsdepartementets betjentstue, H.C.
Andersens Boulevard 43, 1553 V.,  

 tlf. 01 92 33 44, lokal 24202 og 24286.
 Tvivlsspørgsmål vedrørende protokollatet forventes forelagt  

 Finansministeriet.
P.
M.
V.
E.
B.
Jørgen Broberg »I forbindelse med indførelse af ændret stillingsstruktur ved  

 ingeniørhøjskolerne (teknika) afsættes pr. 1. april 1987 en pulje på 2,5  

 mio.kr. til ydelse af individuelle lektortillæg på 34.724,45 kr. (niveau  

 oktober 1984) til lærere, der har været ansat ved teknika i mere end 6 år.
Tillæggene genanvendes ved ledighed.« Det er herved forudsat, at § 5 i protokollat af 14. juli 1987 om  

 stillingsstrukturen ved Ingeniørhøjskolerne (Teknika) ikke finder anvendelse  

 for lærere, der er ansat ved protokollatets ikrafttræden, selv om læreren  

 gennemfører den i protokollatets § 2 nævnte fagkyndige bedømmelse med et  

 positivt resultat.
 Finansministeriet overlader herved indgåelse af aftaler om fordeling af  

 ovennævnte pulje til Undervisningsministeriet.
Det bemærkes, at dispositionssummen på 2,5 mio.kr. er anført i niveau  

 oktober 1986, hvorfor udgiftsberegningen skal foretages i samme niveau.
Der  

 henvises i øvrigt til Finansministeriets vejledning af 9. april 1986  

 vedrørende decentralisering af aftaler om puljetillæg.
 Med henblik på afregning med AC ved overenskomstfornyelserne i 1989 bedes  

 en samlet opgørelse over anvendelsen af puljen tilsendt Finansministeriet  

 inden udgangen af 1988.
E.
B.
Jørgen Broberg PROTOKOLLAT overenskomsterne pr. 1/4 1987 mellem finansministeriet og en række  

 organisationer på akademikerområdet om stillingsstrukturen ved  

 Ingeniørhøjskolerne (Teknika) For overenskomstansatte, for hvem stillingsstrukturreglerne for ansatte  

 ved Ingeniørhøjskolerne (Teknika) er gældende, jfr. undervisningsministeriets  

 cirkulære af dags dato herom, finder følgende bestemmelser anvendelse:
 § 1.  Overenskomstansættelse i lærerstillinger,  

 bortset fra ingeniørdocentstillinger, sker som adjunkt eller lektor, afhængig  

 afden foretrukne ansøgers kvalifikationer.
I.
Adjunkter § 2.  Ansættelse som adjunkt sker efter opslag i en  

 adjunkt/ lektorstilling og normalt for en 2-årig periode ad gangen, dog højst  

 3 perioder.
Ansættelse kan i særlige tilfælde ske for kortere tidsrum.  

 Derimod kan den samlede ansættelsestid for en adjunkt ikke strækkes ud over 6  

 år i alt.
 Stk. 2.  De anførte ansættelsesperioder er ikke til  

 hinder for, at ansættelsesforholdet bringes til ophør med sædvanligt varsel  

 efter de i vedkommende overenskomst gældende regler.
 Stk. 3.  Såfremt ansættelsen ikke bør forlænges ved  

 udløbet af 1. og 2. ansættelsesperiode, skal der gives adjunkten underretning  

 herom senest 3 måneder forinden.
Stk. 4.  Senest 6 måneder inden udløbet af 4.  

 ansættelsesår skal den adjunkt, der ønsker at overgå til ansættelse som  

 lektor, anmode om at få sine kvalifikationer bedømt.
Bedømmelsen foretages  

 efter de af undervisningsministeriet fastsatte retningslinier herom.  

 Resultatet af bedømmelsen skal meddeles adjunkten senest 3 måneder efter, at  

 begæring om bedømmelse er fremsat.
 Stk. 5.  I tilfælde, hvor det er begrundet i ganske  

 særlige forhold herunder sygdom eller barsel, kan ansættelsesperioden  

 forlænges med indtil 1 år efter godkendelse af undervisningsministeriet.
 Stk. 6.  Er bedømmelsen ikke positiv, og ansættes  

 adjunkten for yderligere en periode på indtil 2 år, kan den pågældende senest  

 6 måneder inden denne periodes udløb fremsætte anmodning om fornyet  

 bedømmelse efter reglerne i stk. 4. Er heller ikke denne bedømmelse positiv,  

 fratræder adjunkten stillingen uden yderligere varsel ved periodens udløb.
 Stk. 7.  Er bedømmelsen, jfr. stk. 4, positiv, overgår  

 adjunkten ved udløbet af ansættelsesperioden til ansættelse som lektor.
Stk. 8.  Såfremt en ansøger til en  

 adjunkt-/lektorstilling har erhvervet sig særlige kvalifikationer af  

 betydning for varetagelsen af stillingen uden dog at være kvalificeret til  

 umiddelbart at kunne ansættes som lektor, kan adjunktansættelse ske for et  

 kortere tidsrum end 2 år og lektorbedømmelsen ske på et tidligere tidspunkt  

 end normalt.
I sådanne tilfælde skal den pågældende dog som hovedregel have  

 haft ansættelse som adjunkt i mindst 1 år, forinden ansættelse som lektor kan  

 finde sted.
 § 3.  Til adjunkter, der ansættes i stillinger efter  

 indførelse afden nye stillingsstruktur, ydes i henhold til overenskomstens §  

 1, stk. 2, følgende tillæg i årligt grundbeløb (niveau 1. oktober 1984):
 Ved ansættelsen 19.424,88 kr.
 Efter 3 års ansættelse 25.022,42 kr.
 Stk. 2.  Adjunkter, der har haft forudgående  

 beskæftigelse, der er relevant for ansættelsen ved Ingeniørhøjskolerne  

 (Teknika), kan få denne beskæftigelse medregnet i tillægsancienniteten.
II.
Lektorer § 4.  Ansættelse som lektor sker uden tidsbegrænsning.  

 Det er ikke en betingelse for ansættelse som lektor, at vedkommende forud har  

 været ansat som adjunkt.
Direkte ansættelse som lektor kan kun ske, når der  

 forinden ansættelsen har fundet en bedømmelse sted med positivt udfald i  

 overensstemmelse med det under § 2, stk. 4, anførte.
 § 5.  Til lektorer, der ansættes i stillinger efter  

 indførelse afden nye stillingsstruktur, ydes i henhold til overenskomstens §  

 1, stk. 2, et tillæg på 34.724,45 kr. i årligt grundbeløb (niveau 1. oktober  

 1984).
§ 6.  En adjunkt-/lektorstilling, der er midlertidigt  

 vakant, kan besættes ved vikar.
Sådan ansættelse ophører uden særligt varsel  

 ved udløbet af en på forhånd fastsat periode.
Vikaransættelse som lektor  

 forudsætter en positiv bedømmelse som anført i § 2, stk. 4.
III.
Ingeniørdocenter § 7.  Ved ansættelse på overenskomstvilkår i en  

 stilling som ingeniørdocent ydes et tillæg i henhold til overenskomstens § 1,  

 stk. 2, på 115.488,06 kr. i årligt grundbeløb (niveau 1. oktober 1984).
IV.
Ikrafttræden og opsigelse § 8.  Ovennævnte bestemmelser finder alene anvendelse  

 for lærere, der ansættes efter protokollatets ikrafttræden.
Allerede ansatte  

 bevarer de hidtidige løn- og ansættelsesvilkår.
 § 9.  Ovennævnte bestemmelser træder i kraft den 1.  

 april 1987.
 Stk. 2.  Protokollatet kan af de underskrivende parter  

 hver for deres vedkommende opsiges samtidig med pågældende overenskomst og  

 efter de i denne fastsatte regler.
 København, den 14/7 1987.
Akademikernes Centralorganisation På vegne af organisationer omfattet af AC's forhandlingsaftale 1987.
Erik Stengaard Finansministeriet P.
M.
V.
E.
B.
