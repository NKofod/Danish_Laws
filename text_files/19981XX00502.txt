Skriftlig fremsættelse (25. maj 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om maritim  

 håndhævelse af handelssanktioner over for Forbundsrepublikken  

 Jugoslavien og om et dansk maritimt bidrag til NATO s indsats på det  

 vestlige Balkan.
(Beslutningsforslag nr.
B 146).
 Beslutningsforslaget skal skabe grundlag for, at Danmark  

 kan deltage i en maritim håndhævelse af handelssanktioner over  

 for Forbundsrepublikken Jugoslavien (FRY), og at et dansk maritimt bidrag kan  

 deltage i NATO-indsatsen på det vestlige Balkan.
På NATO-topmødet i Washington den 23.- 25.  

 april 1999 var der enighed om at styrke sanktionerne over for FRY.
I  

 rækken af sanktioner har EU senest gennemført et forbud mod salg  

 og levering af olie og olieprodukter til FRY.
Dette forbud føjer sig  

 til de tidligere gennemførte sanktioner over for FRY i medfør  

 af FN s Sikkerhedsråds resolution 1160, der er vedtaget med henvisning  

 til FN-pagtens kapitel VII.
På grundlag af NATO-topmødets erklæring  

 foregår der i øjeblikket drøftelser i NATO om  

 gennemførelse af et inspektionsregime over for skibe fra lande, der  

 har tilsluttet sig regimet.
NATO s maritime håndhævelse vil  

 indebære, at indgående og udgående skibsfart kan standses  

 med henblik på inspektion af deres last og bestemmelsessted.
Det kan  

 herunder blive nødvendigt at overtage kontrollen med sådanne  

 skibe.
NATO har som led i indsatsen på det vestlige Balkan  

 truffet beslutning om at intensivere de maritime operationer i Adriaterhavet,  

 bl.a. også med udsigt til at skulle sikre en effektiv  

 håndhævelse af FN s og EU s sanktioner.
På den baggrund  

 sendes NATO s stående flådestyrke i Atlanterhavet (STANAVFORLANT)  

 til operationsområdet som forstærkning.
Danmark har rutinemæssigt planlagt deltagelse i  

 STANAVFORLANT i perioden 19. juli til 15.oktober 1999 med korvetten »Peter  

 Tordenskiold«.
Korvettens opgaver ved deltagelse i NATO s operationer  

 forudses at være overvågning og sikring af området,  

 imødegåelse af eventuelle jugoslaviske angreb, deltagelse i et  

 inspektionsregime, herunder kontrol med skibsfart, samt støtte til en  

 eventuel implementeringsstyrke.
 Endvidere planlægger NATO at indsætte den  

 nordlige minerydningsstyrke (Mine Counter Measures Force North, MCMFORNORTH)  

 i Adriaterhavet, primært for at rydde ammunition nedkastet fra fly, der  

 ikke har gennemført de planlagte bombninger over FRY.
Danmark deltager for nærværende  

 rutinemæssigt i styrken med et Standard Flex 300, »Makrelen«.
Fra den  

 29. juli til den 1. oktober 1999 er det planlagt, at den danske  

 minelægger »Lindormen« indgår som kommandoskib i styrken.
 Løsningen af opgaver kan indebære, at det  

 danske maritime bidrag kan komme i situationer, hvor der eventuelt må  

 anvendes militære magtmidler.
 Regeringen finder, at en udvidelse af det danske bidrag  

 til NATO s indsats på det vestlige Balkan med maritime elementer er i  

 overensstemmelse med det hidtidige danske engagement på det vestlige  

 Balkan.
 Regeringen foreslår på denne baggrund, at  

 Folketinget meddeler sit samtykke til dansk deltagelse i en maritim  

 håndhævelsesordning, og til at Danmark fremover kan bidrage med  

 en korvet til STANAVFORLANT s operationer  og med minefartøjer til  

 løsning af  MCMFORNORTH s opgaver på det vestlige Balkan.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
