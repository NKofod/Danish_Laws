 På grundlag af Betænkning nr. 1093/1987 om Edb i tinglysningen iværksatte  

 Justitsministeriet i foråret 1987 et prøveprojekt ved retten i Brøndbyerne.
 Prøveprojektet tilrettelægges i samråd med Justitsministeriets  

 projektgruppe vedrørende edb i tinglysningen, der er sammensat af bl.a.  

 repræsentanter for retternes personaleorganisationer, samt  

 Justitsministeriets brugergruppe vedrørende edb i tinglysningen, som omfatter  

 repræsentanter for alle væsentlige brugerkredse, herunder advokater,  

 ejendomsmæglere samt penge- og realkreditinstitutter.
Prøveprojektet er nu gennemført så vidt, at daglig edb-tinglysning  

 igangsættes ved Retten i Brøndbyerne pr. 1. oktober 1988. Projektet forventes  

 at løbe indtil foråret 1989, således at der i efteråret 1989 kan træffes  

 beslutning med hensyn til en videre udbygning til resten af landet.
De  

 foreløbige undersøgelser peger på, at en landsdækkende udbygning kan  

 iværksættes i løbet af 1990 og gennemføres over 7-8 år.
Der er endnu ikke  

 taget stilling til spørgsmålet om den nærmere tilrettelæggelse af et  

 landsdækkende projekt, herunder rækkefølgen af de enkelte  

 tinglysningskontorers overgang til edb.
Edb-systemet ved retten i Brøndbyerne er udformet på det eksisterende  

 regelgrundlag med dagbog og tingbog.
Efter prøvelse kan oplysninger fra  

 dagbogen i edb-systemet umiddelbart indgå i tingbogen.
Endvidere opretholdes  

 den nuværende opdeling af tingbogen i adkomster, byrder og hæftelser.
Hver af  

 disse dokumentkategorier vil således få sit særskilte skærmbillede.
Der kan  

 dog umiddelbart skiftes mellem de forskellige skærmbilleder, herunder også de  

 skærmbilleder, der indeholder dagbogen eller de skærmbilleder, der indeholder  

 »historiske« oplysninger (aflyste og udslettede rettigheder).
Som en nyskabelse i tinglysningssystemet opstilles hæftelserne som  

 udgangspunkt i prioritetsorden, således at der alene meddeles  

 respektoplysninger, når dette er nødvendigt.
Endvidere vil de tekster, der  

 finder anvendelse ved lysning af servitutter, i videst muligt omfang blive  

 standardiseret.
 Som et led i forsøget etableres terminaladgang for udvalgte brugere blandt  

 lokale advokater, ejendomsmæglere m.fl. til via datakommunikation at indhente  

 dag- og tingbogsoplysninger.
På grundlag af de erfaringer, der er gjort i forbindelse med omskrivningen  

 og konverteringen af de eksisterende tingbøger ved retten i Brøndbyerne, har  

 spørgsmålet om nogle ensartede retningslinier været drøftet med  

 Dommerforeningen, Dommerfuldmægtigforeningen, PDT og DDPK i  

 Justitsministeriets projektgruppe vedrørende edb i tinglysningen.
Der har  

 mellem foreningerne og Justitsministeriet været enighed om at anbefale, at  

 der - bl.a. af hensyn til at lette en landsdækkende overgang til edb - ved  

 tinglysningskontorerne fremover generelt følges nedenstående retningslinier.
 1. Servitutter.
 Den tekst, der tilføres tingbogen ved lysning af nye servitutter, bør  

 affattes i overensstemmelse med bilag 1 om standardiserede formuleringer.
 2. Pantstiftende servitutter.
 Servitutter, der tillige begæres lyst pantstiftende, bør fremover altid  

 indføres i såvel byrderubrikken som hæftelsesrubrikken, ligesom der altid bør  

 meddeles retsanmærkning, såfremt et samtidig eller senere indkommet dokument  

 ikke udtrykkeligt respekterer servituttet også i den pantstiftende egenskab.  

 Det kan således ikke anses for at være tilstrækkeligt til at undlade  

 retsanmærkning, at der alene henvises til »ejendommens blad i  

 tingbogen«.
 3. Forkortelser.
 Selskabsbetegnelser bør forkortes som angivet i bilag 2.
 4. Omskrivning af tingbogsblade.
a.
Tingbogsblade omskrives, hvis disse fremtræder uoverskuelige, ulæselige  

 eller ødelagte.
b.
Tingbogsblade omskrives, hvis lysning af en ny hæftelse kræver isætning  

 af et nyt tingbogsblad, og der findes 5 eller flere aflyste hæftelser på det  

 udskrevne blad.
c.
Omskrivningen bør så vidt muligt udføres på maskine.
d.
Ved omskrivningen bør der endvidere forholdes i overensstemmelse med de  

 oven for under pkt. 1-3 angivne retningslinier.
 P.M.V.
Lundbæk Andersen /Chr.
A.
Bache BILAG 1 TYPISKE SERVITUTTER MED FORSLAG TIL STANDARDISEREDE FORMULERINGER Nedenfor er anført nogle eksempler på servituttekster, således som disse i  

 dag findes i tingbøgerne samt et forslag til fremtidig formulering.  

 Opremsningen er på ingen måde udtømmende, idet der også fortsat vil være et  

 betydeligt antal servitutter med et så individuelt indhold, at det ikke vil  

 være muligt fuldt ud at standardisere formuleringen i tingbogen.
 Eksempel 1:
 Dok. om bebyggelse, benyttelse, beplantning, hegn, vejanlæg,  

 vandforsyning, kloakanlæg, adgangsret til eftersyn, oversigtsareal, byplaner,  

 byggelinier m.v.
 Servitutter med dette eller tilsvarende indhold (forekommer ofte med  

 opremsning af færre elementer end her) foreslås for fremtiden formuleret  

 således:
Dok om bebyggelse,benyttelse mv Såfremt det af servitutten fremgår, at der er pligt til medlemskab af en  

 grundejerforening foreslås følgende formulering:
Dok om bebyggelse,benyttelse,grundejerfr mv Såfremt det af servitutten fremgår, at der er pligt til at aftage  

 fjernvarme foreslås følgende formulering:
Dok om bebyggelse,benyttelse,fjernvarme mv På tilsvarende måde vil andre umiddelbart aktuelle økonomiske  

 forpligtelser fortsat fremgå af tingbogen, medens de tidligere ofte anvendte  

 bestemmelser om pligt til økonomisk at deltage i anlæg og vedligeholdelse af  

 vej og ledninger ikke længere vil fremgå af tingbogen, da det alligevel ikke  

 noteres i denne når veje og ledninger skifter status fra privat til offentlig  

 eller omvendt.
 Såfremt det af en »bebyggelsesservitut« fremgår enten at denne  

 tillige er lyst pantstiftende eller at der er pligt til tilbageskødning skal  

 dette fremgå af tingbogen.
 Eksempel 2:
 Dok. om dispensation i bebyggelsesgrad, bebyggelse, benyttelse,  

 garage/carport, afledning af regn- og spildevand, eventuelt supplerende  

 kloakanlæg, stikledninger m.v.
 foreslås for fremtiden formuleret således:
Dok om bebyggelsesgrad og vilkår herfor mv Eksempel 3:
 Dok. om kloakledning, adgang til eftersyn, beplantning, reparation og  

 vedligeholdelse, bebyggelse m.v.
 Dok. om spildevandsledning, adgang til eftersyn, beplantning, bebyggelse  

 m.v.
 Dok. om drænledning o.s.v.
 Dok. om vandledning, adgang til eftersyn, vedligeholdelse, opgravning,  

 boring m.v.
 Dok. om vandstikledning o.s.v.
 Dok. om vandforsyning o.s.v.
 Dok. om el-ledning o.s.v.
 Dok. om el-kabel o.s.v.
 Dok. om naturgasanlæg o.s.v.
 foreslås alle ændret til:
Dok om forsynings-/afløbsledninger mv Eksempel 4:
Dok. om færdselsret for ejeren af matr.nr. xx ad vej til stranden/byen/skoven/el.lign.
Dok. om adgangsforhold Dok. om vej Dok. om vejret/vejforpligtelse o.s.v.
 foreslåes ændret til:
Dok om færdsel på og/el til ejd mv eller eventuelt alene det juridiske klarere begreb Dok om vejret mv Eksempel 5:
 Byplan for en del af X-købing kommune m.m.
 Lokalplan for en del af X-købing kommune m.m.
 foreslåes ændret til:
Byplan/lokalplan nr x Eksempel 6:
Ved servitutter pålagt i henhold til lov (f.eks. byggelinier,  

 adgangsbegrænsninger, reservationer) er lovens nummer og de regulerende  

 bestemmelser ofte anført.
Disse henvisninger til lovnummer og §§ ændres  

 imidlertid ikke når lovene revideres, hvorfor det foreslås, at sådanne  

 henvisninger udgår.
De fremtidige formuleringer vil således blive:
Dok om byggelinier mv Dok om adgangsbegrænsning mv Dok om reservation til x-formål mv Eksempel 7:
 Dok. om pligt til medlemskab af x-købing fjernvarmeværk, om pligt til  

 aftagelse af varme og betaling herfor.
 Dok. om pligt til medlemskab af x-købing fjernvarmeværk i 20 år fra den xx  

 og om pligt til aftagelse af varme.
 Dok. om pligt til at aftage naturgas fra x i y år.
 foreslås ændret således:
Dok om fjernvarme/naturgas mv Eksempel 8:
 Dok. om oversigtsareal, beplantning, hjørneafskæring, vedligeholdelse m.v.
 foreslås ændret til:
Dok om oversigt mv Eksempel 9:
 Samejekontrakt mellem X og Y om fordeling af fælles udgifter, salg,  

 pantsætning, fællesareal, vedligeholdelse, ophør m.v.
 foreslåes ændret til:
Dok om sameje mv Eksempel 10:
Lejekontrakt mellem X og Y angående et 62 kvadratmeter stort lokale og et  

 udhus.
Uopsigelig indtil ZZ. Årlig leje xx kr.
 foreslåes ændret til:
