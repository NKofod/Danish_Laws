FORSVARETS FRITIDSVIRKSOMHED Bilag: 1. vejledende oversigt. 2. Oversigt over kontonumre der kan  

 anvendes ved tjenestestederne. (Ej til FOV). 3. Anvendelse af videogrammer.
 Erstatter: FKOBST P-491-1. Jul 1979 (4. udg., rev.).
 Ikrafttrædelse: 1 JAN 1984.
FORMÅL 1. Denne FKOBST har til formål at give retningelinier  

 for forsvarets fritidsvirksomhed og for anvendelsen af de på finansloven  

 hertil afsatte midler, der af Forsvarskommandoen (FKO) fordeles til Vestre  

 Landsdelskommando (VLK), Østre Landsdelskommando (ELK), Søværnets operative  

 Kommando (SOK), Grønlands Kommando (GLK), Flyvertaktisk Kommando (FTK)  

 (kommandoerne), FN-Afdelingen (FN-AFD) dog alene f.s.v.a.
DANCON/UNFICYP samt  

 Forsvarets Materielintendantur (FMI) til brug i forbindelse med  

 fritidsvirksomheden ved forsvarets tjenestesteder.
GENERELT 2. Det er VLK, ELK, SOK, GLK, FTK og FN-AFD ansvar, at  

 fritidsvirksomheden - inden for respektive ansvarsområder - forvaltes i  

 overensstemmelse med principperne i denne bestemmelse.
 FMI har ansvaret for forvaltningen af de til materiel til fritidsformål,  

 feltbiblioteksbøger samt forsvarets 16 mm underholdningsfilm beregnede  

 midler.
 Det er de enkelte tjenestestedschefers ansvar, at alle de til  

 fritidsformål til rådighed værende midler kun anvendes til afholdelse af  

 udgifter hertil og at midlerne udnyttes på den for fritidsvirksomheden mest  

 økonomiske og effektive måde i overensstemmelse med de her fastlagte  

 principper.
 Fritidsvirksomheden på det enkelte tjenestested tilrettelægges af det i  

 medfør af Kundgørelse for Forsvaret B.6-1981 faste arbejdsudvalg vedrørende  

 fritidsvirksomheden.
 Arbejdsudvalget er inden for bestemmelsens rammer besluttende for  

 anvendelsen af såvel tildelte rådighedsbeløb som beløb indtjent som  

 supplement hertil.
 Kontakt- og velfærdsofficeren er normalt formand for dette arbejdsudvalg,  

 og han har over for chefen ansvaret for, at alle de til rådighed værende  

 midler anvendes i overensstemmelse med de heri anviste retningslinier, samt  

 at der løbende føres regnskab over forbruget af midler.
 Der skal lægges vægt på, at personellets opmærksomhed henledes på de  

 muligheder, der gennem forsvarets fritidsvirksomhed gives for en meningsfyldt  

 anvendelse af fritiden.
 Tjenestestedets regnskabsfører/forvaltningsofficer er ansvarlig for  

 kontering og anvisning af de anvendte beløb.
 3. Formålet med fritidsvirksomheden er at give personel, der af  

 beredskabsmæssige eller andre grunde må tilbringe fritiden ved  

 landtjenestesteder eller på søværnets skibe, mulighed for en meningsfyldt  

 fritid.
 Fritidsvirksomheden omfatter:
 Fritidsundervisning.
 Idrætsvirksomhed.
 Biblioteksvirksomhed.
 Underholdningsvirksomhed m.v.
 Anden virksomhed (udstyr, ydsmykning og tjenesteblade m.v.).
 Alle personelkategorier skal have adgang til at deltage i  

 fritidsvirksomhedens aktiviteter, der skal gennemføres i lokaliteter, hvortil  

 alle har adgang.
RÅDIGHEDSBELØB/SUPPLEMENTSBELØB 4. Rådighedsbeløb.
VLK, ELK, SOK, GLK, FTK, FN-AFD og FMI indsender årligt  

 inden 1 FEB til FKO budgetforslag for det kommende finansår.
 Under hensyntagen til de økonomiske muligheder anviser FKO rammebeløb for  

 det kommende finansår til de nævnte myndigheder, der - under forudsætning af  

 finanslovens vedtagelse - kan anvende midlerne.
 Kommandoerne fordeler (evt. på grundlag af indhentede budgetforslag)  

 rådighedsbeløb til de enkelte tjenestesteder under hensyntagen til  

 tjenestestedernes behov for fritidsvirksomhed, afhængig af beliggenhed,  

 tilstedeværende personel i fritiden samt personellets mulighed for deltagelse  

 i det lokale samfunds fritidsaktiviteter.
 Rådighedsbeløb inden for de relevante standardkonti jf. »Kontoplan  

 for Forsvaret« (jf. bilag 2) kan anvendes til:
- underholdningsarrangementer (jf. bilag 1), - beskeden ekstraforplejning (jf. bilag 1), - festligholdelse af møde- og andre særlige dage m.v. (jf. bilag 1), - ekskursioner m.v. (jf. bilag 1), - diverse fællesarrangementer (jf. bilag 1), - leje af idrætsanlæg m.v. til fritidsidræt (enkeltstående tilfælde), - beskedne præmier i forbindelse med fritidsaktiviteter, - leje af film (ikke underholdningsfilm til 35 mm biografer), - dækning af mindre driftsunderskud vedrørende tjenestestedsblade (jf.  

 pkt. 31 og 38), - orienteringspjecer og lign, - udsmykning af fritidsområder, - udstyr og underholdningsmateriel, - fjernsynsantenner (i samråd med det stedlige bygningsdistrikt, for skibe  

 dog Søværnets Materielkommando og ved anlæg af større værdi efter  

 bemyndigelse fra respektive kommando), - mindre vedligeholdelses- og reparationsudgifter af udstyr og  

 hobbyværktøj, - fællesmaterialer til hobbyvirksomhed, - radio- og fjernsynslicens, - grammofonplader og kassettebånd m.m., - tilskud til personel under den første samlede tjeneste (9 måneder):  

 Forskellige idræts- og terrænsportsmærker (max. 75%), kursusgebyr  

 (fritidsundervisning) (max. 75%/kr. 150), kontingentbetaling (idrætsgrene  

 under dansk Idrætsforbund) (max. 75%/kr. 150), - abonnement på (indkøb af) dagblade, ugeblade og tidsskrifter og - jobsøgningsarrangementer o.l.
 Rådighedsbeløb på konto 2401.1897 anvendes til:
- honorar for tilsyn med tjenestestedets underholdningsfilm samt  

 filmmateriel, - honorar til idrætsinstruktør og - honorar for tilsyn med og vedligeholdelse af hobbyværktøj og -materiel.
5. Supplementsbeløb.
Midler indtjent i forbindelse med diverse under  

 fritidsvirksomheden gennemførte aktiviteter såsom indtægter ved  

 morskabsautomater, tjenestestedsblade, møntvaskemaskiner, 35 mm biografer,  

 overskud fra kantiner samt beløb indtjent ved forskellige former for  

 donorvirksomhed m.v. på kontiene 9520.9 og 9570.9, indgår som supplement til  

 tjenestestedernes rådighedsbeløb (- konto 2401.1897) og skal i princippet  

 anvendes efter samme retningslinier.
 Supplementsbeløbene skal søges anvendt, således at der på intet tidspunkt  

 henstår formuelignende beløb, uden at der i forvejen er truffet beslutning om  

 midlernes endelige anvendelse.
 Udgifter der ønskes afholdt over supplementsbeløb konteres direkte på  

 kontiene 9520.9 og 9570.9.
 Supplementsbeløbene på konto 9570.9 skal løbende anvendes direkte fra  

 kontoen til dækning af udgifter i forbindelse med vedligeholdelse og drift af  

 de indtægtsgivende aktiviteter.
 Supplemenstbeløb på kontiene 9520.9 og 9570.9 kan under forudsætning af  

 arbejdsudvalgets godkendelse anvendes direkte fra supplementskontiene til  

 formål, hvortil rådighedsbeløbene ikke kan anvendes, men som dog er af en  

 væsentlig fritids- og trivselsmæssig betydning for personellet.
 Der kan træffes beslutning om såvel enkeltforanstaltninger som mere varige  

 foranstaltninger eller ordninger, idet midlerne dog ikke må overføres til  

 fonds eller lignende, eller anvendes til subsidielignende foranstaltninger.
 Samtlige trufne beslutninger om direkte anvendelse af supplementsbeløb  

 skal af arbejdsudvalget anføres i mødereferat el.lign. med alle for  

 beslutningen relevante oplysninger, incl. økonomiske konsekvenser.
6. Bemyndigelse.
Respektive kommandoers bemyndigelse skal altid indhentes,  

 inden en af følgende foranstaltninger iværksættes for rådighedsbeløb eller  

 supplementsbeløb:
- anskaffelse af materiel af større værdi til fritidsformål, - større etableringsudgifter under fritidsvirksomheden, - opsætning (såvel køb som leje) af morskabsautomater under  

 fritidsvirksomheden. (Anmodning om opsætning af gevinstudbetalende automater  

 kan ikke imødekommes.
Ved leje skal skriftlig aftale være indgået), - anskaffelse af gaver. (Kun mindre erindringsgaver, der ønskes anskaffet  

 ved tjenestestedsjubilæer, ved andre særlige mærkedage eller begivenheder, os  

 som anskaffes for supplementsbeløb, kan imødekommes.
Omtalte gaver må ikke  

 anvendes til repræsentationslignende formål eller som udlevering til een  

 enkelt person eller myndighed).
 7. Indskærpelser:
- under fritidsvirksomheden må der ikke etableres nogen form for handel  

 med særlige effekter eller materielgenstande, idet lagerføring af materialer  

 til hobbyvirksomhed (jfr. pkt. 12) dog er tilladt, - i forbindelse med afvikling af frihed for at deltage i  

 fritidsarrangementer (udflugter o.l.) under søværnets skibes ophold i havn  

 henvises til retningslinierne i FKOBST P.408-3.
 FRITIDSUNDERVISNING M.V.
(Jf. fritidslovens kap.
III og VIII).
8. Område.
Fritidsundervisning gennemføres efter fritidslovens  

 bestemmelser, jf. lovbekendtgørelse nr. 329 af 11 JUL 1983.
 Til aktiviteter, der omfattes af fritidslovens kapitel III og VIII, kan  

 der til personel under den første samlede tjeneste ydes tilskud til dækning  

 af indskrivningsgebyr, deltagerandel af lærerløn og udgifter til  

 fællesmaterialer.
 Kapitel III omfatter almen fritidsundervisning som  

 »Aftenskolefag«, og selvstændig virksomhed inden for praktiske og  

 musiske emner (interessegrupper for voksne).
 Kapitel VIII omfatter fritidsundervisning for søfarende.
 Fritidsundervisningen varetages eksempelvis af: - særlig lokal  

 oplysningsorganisation med tilbud om fritidsaktiviteter til alle,  

 tilrettelagt under hensyn til tjenestestedets specielle tjenestevilkår, -  

 lokale oplysningsforbund filialvirksomhed på tjenestestedet, - lokale  

 oplysningsforbunds almindelige »Aftenskolevirksomhed«, -  

 Handelsflådens Velfærdsråd, Nørrebrogade 176, Mezz, 2200 København N, tlf  

 (01) 85 85 77. (For søfarende/søværnets skibe).
9. Lokaler.
Fritidsundervisningen, kan finde sted i de på tjenestestedet  

 værende undervisningslokaler og værksteder.
 Tjenestestedets personel har adgang til at anvende de på tjenestestedet  

 indrettede »Hobbylokaler« i fritiden efter regler udarbejdet på  

 tjenestestedet i samråd med arbejdsudvalget vedrørende fritidsvirksomheden.
10. Personel.
Det personel, der anvendes som ledere og lærer ved  

 fritidsundervisningen, skal opfylde de i fritidsloven anførte betingelser.
 Tjenestestedet udpeger personel blandt dertil villige til at føre tilsyn  

 med og vedligeholde hobbyværktøj og -materiel.
11. Udgifter i forbindelse med fritidsundervisning: - til personel under  

 den første samlede tjeneste kan der udbetales et tilskud til kursusgebyr på  

 indtil 75% mod forevisning af kvittering, dog max. kr. 150,00 i den  

 pågældendes tjenestetid.
Fritidsundervisningen skal finde sted i  

 tjenestestedets umiddelbare nærhed, for at tilskud til kursusgebyr kan  

 udbetales.
NB: Tilskuddet til fritidsundervisningensformål kan efter den  

 enkeltes eget ønske overføres til kontingentbetaling til  

 idrætsorganisationer, således at den enkelte på dette område herefter kan  

 opnå tilskud på max. 2 x 150,00 kr., - lønning til ledere og lærer udbetales  

 jf. fritidslovens bestemmelser, - der kan udbetales honorar for nødvendigt  

 tilsyn med og vedligeholdelse af hobbyværktøj og -materiel, - der kan  

 foretages indkøb af fællesmaterialer til hobbyvirksomhed (søm - lim - skruer  

 - sandpapir - kemikalier til fotovirksomhed - fedt - twist - spændskiver  

 m.v.).
12. Lager af materialer.
Der kan under fritidsvirksomheden - til brug ved  

 hobbyvirksomhed - etableres et mindre lager af materialer (trævarer,  

 fotopapir, olie o.l.), som af deltagerne kan købes (til anskaffelsespris) mod  

 kontant betaling.
Afregning foretages på konto 9460.9, diverse forskud, idet  

 der ved salg anvendes salgsnota til regnskabsføreren.
 Der skal anlægges lagerregnskab samt foretages månedvis afstemning.  

 Kontoen må aldring udvise større saldo end værdien af den aktuelle  

 beholdning.
IDRÆTSVIRKSOMHED I FRITIDEN 13. Område.
Idrætsvirksomhed i fritiden udøves fortrinsvis i form af  

 medlemskab af lokale idrætsorganisationer.
 Personel under den første samlede tjeneste kan få tilskud til  

 kontingentbetaling.
14. Anden form for fritidsidræt.
Hvor forholdene ikke muliggør deltagelse  

 i lokale idrætsorganisationer, kan idrætsudøvelse foregå på tjenestestedet.
 Hvor et passende antal deltagere danner det økonomiske forsvarlige  

 grundlag, kan arbejdsudvalget vedrørende fritidsvirksomheden tilrettelægge og  

 iværksætte idrætsudøvelse under ledelse af en honoreret idrætsinstruktør.
 Det er endvidere en forudsætning, at der udarbejdes en fast timeplan, samt  

 at udgifterne til honorarer holdes inden for rammerne af det tildelte  

 rådighedsbeløb til formålet.
15. Lokaler.
Fritidsidrætten kan finde sted på de til tjenestestedet  

 hørende idrætsanlæg m.v.
 Tjenestestedets personel har i fritiden adgang til at anvende forsvarets  

 idrætsanlæg m.v. med udstyr o.l. efter regler udarbejdet af tjenestestedet i  

 samråd med arbejdsudvalget vedrørende fritidsvirksomheden.
 Ud over anvendelse af forsvarets idrætsanlæg kan der i enkeltstående  

 tilfælde afholdes udgifter til leje af idrætsanlæg m.v. i forbindelse med  

 afvikling af fritidsidræt.
16. Personel.
Som idrætsinstruktør anvendes hertil kvalificeret personel.
 17. Udgifter i forbindelse med idrætsvirksomhed: - til personel under den  

 første samlede tjeneste kan der udbetales et tilskud til kontingent på indtil  

 75% mod forevisning af kvittering, dog max. kr. 150,00 i den pågældendes  

 tjenestetid.
Idrætsudøvelsen skal finde sted i tjenestestedets umiddelbare nærhed, for  

 at tilskud til kontingent kan udbetales, og idrætsgrenen skal være tilknyttet  

 Dansk Idrætsforbund.
NB: Tilskuddet til kontingent kan efter den enkeltes  

 eget ønske overføres til fritidsundervisningsformål til dækning af  

 kursusgebyr, således at den enkelte på dette område herefter kan opnå tilskud  

 på max. 2 x 150,00 kr., - idrætsinstruktører honoreres med timeløn. 1 time  

 beregnes som 45 minutters virksomhed og 15 minutters hvil (pause). Møder  

 idrætsinstruktører som følge af manglende underretning til bortfaldne timer,  

 vil der kunne ydes sædvanlig timeløn, dog højst for 2 timer pr. gang.
BIBLIOTEKSVIRKSOMHED 18. Område.
Biblioteksvirksomhed udøves i henhold til »Generelle retningslinier om biblioteksbetjening ved forsvarets tjenestesteder af 31. oktober 1983« efter bibliotekslovens principper som: a.  

 Folkebiblioteker. b.
Kasernebiblioteker. c.
Søfartens Bibliotek. d.  

 Feltbiblioteker.
Biblioteksbetjeningen omfatter udlån af fag- og skønlitteratur, eventuelt audivisuelle materialer samt dagblade, ugeblade og tidsskrifter. a.
Folkebiblioteker.
Biblioteksbetjeningen dækkes  

 fortrinsvis af de lokale folkebiblioteker.
Tjenestestedet orienterer igennem  

 opslag om det lokale folkebiblioteks adresse, telefonnummer og åbningstider.  

 b.
Kasernebiblioteker.
Hvor der mellem tjenestestedet og nærmeste afdeling af  

 et folkebibliotek med heltidsbetjening (d.v.s. et folkebibliotek med  

 faguddannet betjening) er en betydelig afstand (f.eks. mere end 2 til 3 km),  

 kan der efter aftale mellem et tjenestested, respektive kommando og den  

 pågældende kommune indgås overenskomst om etablering af kasernebibliotek  

 (evt. bogbus) som en filial af det lokale folkebibliotek.
Overenskomsten  

 indgås i overensstemmelse med de mellem bibliotekstilsynet og FKO aftalte  

 retningslinier for »Normaloverenskomst om biblioteksbetjening«.  

 Bibliotekstilsynets udtalelse indhentes inden overenskomster indgås/opsiges.  

 Da enkelte kommuner endnu ikke har ønsket at indgå egentlig overenskomst om  

 biblioteksbetjening ved tjenestesteder, hvor forudsætningerne er tilstede,  

 kan eksisterende kasernebiblioteksordninger midlertidigt videreføres under  

 forudsætning af et fortsat, tilstedeværende behov.
Med henblik på betjening  

 af kasernebiblioteket kan der ved den normhavende/personelforvaltende  

 myndigheds foranstaltning antages timelønnet medhjælp  

 (kasernebibliotekar/biblioteksudlånsmedhjælper) på betingelse af, at  

 ansættelsen sker med en gennemsnitlig arbejdstid, der er lavere end 10 timer  

 pr. uge.
Der indsendes årlig rapport over biblioteksarbejde (2 eksemplarer)  

 til respektive kommandoer, der foranstalter et eksemplar heraf senest 1 FEB  

 tilsendes bibliotekstilsynet, Amaliegade 13 B, 1256 København K. c.
Søfartens  

 Bibliotek.
Søværnets skibe betjenes for så vidt angår bogudlån af Søfartens  

 Bibliotek, Nyhavn 63, 1051 København K, telefon (01) 12 10 76, jf.
FKOBST  

 P.304-1. (Bøger kan rekvireres pr. brev, telefon eller telegram). d.  

 Feltbiblioteker.
Ud over omtalte biblioteksbetjeningsordninger kan  

 feltbiblioteksbøger anskaffes ved FMI til brug for: - FN-styrken på Cypern. -  

 Enheder på øvelse i udlandet. - Enheder på øvelse i indlandet, hvor fritid  

 indgår og et passende behov for fritidslæsestof er til stede. - Søværnets  

 skibe under længere varende sejlads og kun som supplement til den under pkt.  

 18 c. nævnte ordning (Søfartens bibliotek).
19. Lokaler.
Egentlige bibliotekslokaler indrettes i overensstemmelse med  

 »Generelle retningslinier for biblioteksbetjening jf. pkt. 3. 1.«.
 Hvor behov og mulighed foreligger, kan der ved den  

 kommandantskabsforvaltende myndigheds foranstaltning indrettes læsestue.
20. Bladhold.
Som en biblioteksmæssig funktion kan der anskaffes dagblade,  

 ugeblade og tidsskrifter til fremlæggelse på en læsestue, et  

 bibliotekslokale, et opholdslokale eller et andet centralt placeret sted, som  

 er tilgængeligt for alt personel (alle personelkategorier).
 Antallet af abonnementer skal holdes på et absolut rimeligt niveau, og  

 antallet skal til stadighed tilpasses det aktuelle behov under hensyntagen  

 til den del af personelstyrken, der er tilstede på tjenestestedet i fritiden.
 Sammensætningen af bladholdets udvalg skal være så varieret som  

 overhovedet muligt, og der bør normalt kun tegnes 1 abonnement pr. blad,  

 ligesom antallet af søndagsabonnementer i muligt omfang skal begrænses.
UNDERHOLDNINGSVIRKSOMHED 21. område.
Af mere underholdende karakter kan  

 følgende fritidsaktiviteter iværksættes: - fritidsarrangementer med forplejnings-  

 og underholdningsmæssigt indhold, - forevisning af film og - foredrag m.m.
 22. Fritidsarrangementer med forplejnings- og underholdningsmæssigt  

  indhold kan iværksættes i overensstemmelse med retningslinierne i bilag 1,  

 idet det skal anføres, at det af trivselsmæssige hensyn findes værdifuldt, at  

 der afvikles forskellige former for fritidsarrangementer med deltagelse af et  

 bredt udsnit af personellet, for herigennem at skabe bedre sammenhold og  

 større forståelse personelkategorierne imellem.
 Arrangementerne bør ikke udelukkende være baseret på gratisprincippet.
 Der må ikke udbetales honorarer i forbindelse med amatørunderholdning.
 Samtlige arrangementer skal i muligt omfang afvikles ved tjenestestedet.
 Leverancer af forplejningsmæssig art skal ske fra de lokale  

 cafeterier/kostforplejninger.
23. Forevisning af film: - forsvarets 16 mm underholdningsfilm må i  

 henhold til indgåede kontrakter kun vises for militæret personel på militært  

 område.
Filmene fordeles af FMI med normalt 1 film pr. tjenestested  

 (landtjenestested og skib) pr. uge.
Til tjenestesteder uden for det egentlige  

 danmark kan FMI - under hensyntagen til eksisterende filmbeholdning -  

 fastsætte særlige normer.
Der må ikke tages entree ved forevisning. - 35 mm  

 underholdningsfilm.
Tjenestesteder, hvor 35 mm kinoanlæg er etableret, lejer  

 filmene direkte fra filmudlejningsselskaber.
Der skal tages entree ved  

 forevisning. entreeindtægten skal dække udgifterne til filmleje, fremstilling  

 af programmer, billetter og lignende. - Lejede 16 mm film.
I enkeltstående  

 tilfælde, kan der ud over forevisning af forsvarets underholdningsfilm,  

 forevises lejede 16 mm film. - Anvendelse af videogrammer.  Jf. bilag 3.
24. Personel.
Forsvarets 16 mm underholdningsfilm og lejede 16 mm film må  

 forevises af personel, der, overfor den person som har tilsyn med  

 tjenestestedets underholdningsfilm og filmmateriel, har bevist, at være i  

 stand til at foretage fremvisning på betryggende måde, medens 35 mm  

 underholdningsfilm kun må vises af autoriserede filmoperatører til 35 mm  

 kinoanlæg.
25. Honorar: - 16 mm film.
Til den person, der har tilsyn med  

 tjenestestedets underholdningsfilm, evt. lejede film samt filmmateriel, kan  

 der anvises 1 honorar (jf.
FKOBST Ø.560-2) pr. uge.
For den øgede  

 tilsynsvirksomhed ved visse tjenestesteder uden for det egentlige Danmark,  

 kan der anvises honorarer pr. uge, som følger: på Færøerne  

 ................... 2, i Grønland . ................... 2, på  

 inspektionsskibe ved Færøerne og Grønland ........... 2 og ved danske  

 FN-styrker i udlandet ... ................... 2.  35 mm underholdningsfilm.  

 Til autoriserede filmoperatører kan der anvises 2 honorarer pr. fremvisning  

 (max. 1 dobbelthonorar pr. uge).
26. Foredrag m.m.
Som et led i bestræbelserne på at skabe en meningsfyldt  

 fritid, kan der arrangeres orienterende og oplysende foredrag m.m.
 Der kan ikke udbetales foredragshonorar o.l. til personel med tilknytning  

 til forsvaret.
ANDEN VIRKSOMHED 27.a.
Opholdslokaler samt udstyr m.m.
Der skal lægges vægt på, at de til  

 fritidsformål anviste lokaler m.m., som skal være tilgængelige for alt  

 personel (alle personelkategorier), udstyres og udsmykkes på en sådan måde,  

 at de fremstår som et hyggeligt og venligt område, hvor personellet kan  

 tilbringe fritiden under tvangsfri former.
Indretning af fritids lokaler,  

 herunder anskaffelse og vedligeholdelse af udstyr hertil samt udsmykning af  

 disse, skal ske i samråd med den kommandantskabsforvaltende myndighed i  

 overensstemmelse med gældende bestemmelser.Ved placering af radio- og  

 fjernsynsmodtagere bør der tages hensyn til personellets muligheder for at  

 overvære udsendelserne.
Musikanlæg bør placeres således, at personellet kan  

 dyrke deres musikinteresser med mest mulig udbytte og til mindst mulig gene  

 for omgivelserne.
I øvelsesområder er de pågældende  

 kommandantskabsforvaltende myndigheder ansvarlige for indretning af  

 tilfredsstillende fritidsområder.
b.
Jobsøgningsarrangementer.
Som et led i bestræbelserne på at lette  

 værnepligtiges m.fl. overgang til civil beskæftigelse, kan tjenestestederne  

 efter behov iværksætte jobsøgningsarrangementer o.l. for det personel, der  

 hjemsendes efter aftjent værnepligt, og for stampersonel efter  

 bindingsperiodens ophør.
Evt. udgifter afholdes inden for rammerne af det  

 tildelte rådighedsbeløb, idet det forudsættes, at der opnås enighed i  

 arbejdsudvalget vedr. fritidsvirksomheden om at anvende midler til formålet.  

 Det forudsættes ligeledes, at arrangementerne gennemføres i samarbejde med  

 det lokale arbejdsformidlingskontor.
28. Licens.
For de radio- og fjernsynsapparater, der  

 er anskaffet under fritidsvirksomheden, skal der betales licens jf. gældende  

 bestemmelser.
29. Præmier.
Til brug i forbindelse med afvikling af konkurrencer o.l. i  

 fritiden, kan der i passende omfang anskaffes mindre præmier (max. værdi kr.  

 65).
30. Orienteringspjecer.
Der kan udarbejdes forskellige former for pjecer  

 til brug i forbindelse med orientering om tjenestested, den lokale egn og  

 lign. samt øvelser og andre relevante aktiviteter.
31. Tjenestestedsblade.
På tjenestesteder, hvor  

 arbejdsudvalget vedrørende fritidsvirksomheden finder det ønskværdigt og  

 formålstjenstligt med et tjenestestedsblad, kan et sådant udgives.
 Til redigering af bladet nedsættes et redaktionsudvalg med en  

 ansvarshavende redaktør som formand.
Ud over sit egentlige formål kan bladet tjene som bindeled til hjemsendt  

 personel.
Dog kun under forudsætning af, at dette sker uden udgift for  

 forsvaret.
 Samtlige udgifter til fremstilling af tjenestestedsblade (papir, trykning  

 og distribution m.v.) skal afholdes af midler til fritidsvirksomhed.
 Det skal tilstræbes, at tjenestestedsblade drives på en for det enkelte  

 tjenestested rimelig økonomisk måde, hvorfor der som et led i finansieringen  

 bl.a. bør søges tegnet såvel indtægtsgivende abonnementer som annocer, idet  

 et evt. underskud, alt efter de lokale forhold skal holdes på et efter  

 omstændighederne passende niveau.
I forbindelse med udgivelse af tjenestestedsblade henledes opmærksomheden på presselovens bestemmelser samt lov om ophavsret.
MATERIEL 32. Forsvarets Materielintendantur:
Som ansvarlig for anskaffelse af materiel til fritidsformål fastsætter FMI  

 bestemmelser for området.
For materiel til søværnets skibe fastsættes  

 bestemmelserne i samarbejde med Søværnets materielkommando (SMK).
 FMI anskaffer og fordeler forsvarets 16 mm underholdningsfilm samt  

 anskaffer og udleverer feltbiblioteksbøger.
 Til udvælgelse af forsvarets 16 mm underholdningsfilm nedsættes et fast  

 udvalg, hvis sammensætning fastsættes af FKO.
 33. Tjenestesteder:
 Materiel til fritidsformål skal anskaffes i henhold til FMI bestemmelser.
 Før anskaffelse af materiel til fritidsformål af større værdi iværksættes  

 for rådighedsbeløb eller supplementsbeløb, skal den i pkt. 6 anførte  

 bemyndigelse indhentes.
Alt materiel til fritidsformål skal føres i regnskab.
De under  

 fritidsvirksomheden gennemførte aktiviteter baseres på anvendelse af det til  

 rådighed for tjenestestedet værende materiel eller i enkeltstående tilfælde  

 særligt materiel anskaffet til formålet.
 Fremviser til 16 mm film tildeles af FMI.
FRITIDSVIRKSOMHED VED BEREDSKABSFORØGELSE 34. Ved beredskabsforøgelse skal fritidsvirksomhed  

 gennemføres i overensstemmelse med retningslinierne i denne bestemmelse, idet  

 de enkelte kommandoer udarbejder detailbestemmelser for respektive områder.
REGNSKABSFORHOLD 35. Kontering.
Samtlige posteringer i pengeregnskabet foretages i  

 overensstemmelse med de til enhver tid gældende bestemmelser for  

 pengeregnskabsføring i forsvaret, idet de i bilag 2, jf. »Kontoplan for  

 Forsvaret« anførte kontonumre anvendes ved konteringen.
Ved samtlige  

 konteringer vedr. jobsøgningsarrangementer o.l. anvendes endvidere  

 aktivitetsnummer  400.
 Hvis et arrangement ikke straks kan opgøres endeligt til postering,  

 foretages midlertidig bogføring på konto 9460.9, og når ompostering finder  

 sted, skal bilaget fremstå som et fuldstændigt regnskab for det pågældende  

 arrangement med fornøden henvisning til tidligere på kontoen posterede bilag.
36. Enhedsnummer og aktivitetsnummer.
De i forbindelse med anvisning af  

 rådighedsbeløb anvendte enhedsnummer (jf. »Kontoplan for  

 Forsvaret«) samt evt. meddelt aktivitetsnummer skal anvendes ved  

 samtlige konteringer.
37. Rådighedsbeløb.
De anviste rådighedsbeløb anvendes så vidt muligt  

 jævnt fordelt over hele finansåret, og forbruget af midler i finansåret må  

 ikke overstige de enkelte anvisninger.
 Evt. rest af de anviste rådighedsbeløb må ved finansårets slutning  ikke  

 overføres til næste finansår eller på anden måde inddrages af tjenestestedet.
 Ved ændring af tjenestestedernes kommandomæssige status forholdes, som  

 følger: - ved oprettelse af landtjenestested eller skibs kommandohejsning  

 anviser respektive kommando passende rådighedsbeløb, - ved nedlæggelse af  

 landtjenestested eller skibs kommandostrygning beregnes de anviste  

 rådighedsbeløb, i muligt omfang, forholdsmæssigt for finansåret, - ved samlet  

 overførsel af personel/besætning til andet tjenestested i finansårets løb  

 træffes aftale med respektive kommando om overførsel af såvel resterende  

 rådighedsbeløb som supplementsbeløb, - respektive kommandoer orienterer i  

 nødvendigt omfang relevante myndigheder om bevillingsspørgsmål.
38. Supplementsbeløb.
For de ved egen foranstaltning indtjente midler skal  

 der anlægges regnskabsmæssig oversigt for hver aktivitet for sig, idet  

 samtlige indtægter og udgifter, der vedrører de enkelte indtægtsgivende  

 aktiviteter, posteres direkte på disse, således at man disponerer over  

 nettooverskuddet.
 Enkelte aktiviteters eventuelle underskud, så som driftsunderskud på  

 tjenestestedsblade og mindre uforudsete vedligeholdelsesudgifter til 35 mm  

 kinoanlæg, dækkes ved finansårets afslutning primært af midler fra en  

 overskudsgivende supplementsbeløbsaktivitet, subsidiært med anvist  

 rådighedsbeløb.
 Midler, der henstår på supplementskontiene, overføres fra finansåret til  

 finansåret.
 I forbindelse med regnskabsaflæggelse for morskabsautomater samt 35 mm  

 biograf og lignende aktiviteter skal der udarbejdes sådanne individuelle  

 regnskabsmæssige procedurer for afregning, tømning, indbetaling, billetsalg  

 af nummererede billetter o.l., som medfører, at ingen enkeltperson alene er  

 ansvarlig for afregning og regnskab, og som muliggør en effektiv  

 revisionsmæssig kontrol med aktiviteternes økonomi.
39. MOMS.
Der skal svares MOMS af indtægtsgivende aktiviteter, så som  

 morskabsautomater, tjenestestedsblade, 35 mm biografer og lign., i henhold  

 til »Lov om almindelig omsætningsafgift (merværdiafgift)», når  

 aktiviteternes samlede omsætning overstiger kr. 10.000 årligt.
 MOMS'en konteres månedsvis i pengeregnskabet. (Jf. »Kontoplan for  

 Forsvaret«) som anført i bilag 2.
 Grønland, Færøerne og Cypern er undtaget for MOMS.
MOMS i forbindelse med tjenestestedsblade.
Udgivelse af blade, som  

 indeholder annoncer eller sælges, medfører MOMS-tilsvar, idet der skal svares  

 afgift af annonceindtægter og indtægter fra salg af blade, hvis  

 tjenestestedets samlede omsætning af varer og afgiftspligtige ydelser  

 indenfor fritidsvirksomheden - herunder indtægt fra annoncer og salg af  

 bladet - overstiger føromtalte 10.000 kr. årligt.
 Udgivelse af blade, som ikke indeholder annoncer , og som udelukkende  

 udleveres gratis, medfører ikke MOMS-tilsvar.
For eksemplarer af blade med annoncer, der udleveres gratis, skal den  

 udgående afgift beregnes på grundlag af en værdi, der sammen med  

 annonceindtægterne mindst dækker fremstillingsomkostninger, jf. nedenfor.
For  

 eksemplarer, der udleveres til en pris, som sammen med eventuelle  

 annonceindtægter ikke dækker fremstillingsomkostningerne, skal den udgående  

 afgift ligeledes beregnes på grundlag af en værdi, der sammen med de  

 eventuelle annonceindtægter mindst dækker fremstillingsomkostningerne.
 Som fremstillingsomkostninger anses de omkostninger (afgiften ikke  

 medregnet), der er forbundet med bladets fremstilling og distribution,  

 bortset fra redaktionelle omkostninger.
 Til den indgående afgift medregnes afgiften af indkøb vedrørende bladets  

 fremstilling og distribution efter de almindelige regler i »Lov om  

 almindelig omsætningsafgift (merværdiafgift)».
Fradragsretten omfatter således afgift på omkostninger vedrørende såvel annoncer som det redaktionelle stof.
Er udgivelsen af et tjenestestedsblad overdraget til et bladforlag eller  

 lignende, skal dette svare afgift af annonceindtægten og af eventuelle  

 abonnementsindtægter m.v., som tilfalder forlaget samt af eventuel betaling  

 fra tjenestestedet.
Bladforlaget har fradragsret for indgående afgift efter  

 de almindelige regler.
LØNAFREGNING 40. Afregning af indtjente løndele - timelønninger og  

 honorarer - bør så vidt muligt ske ved indsendelse af rapporteringsgrundlag  

 til det centrale lønsystem.
 Som rapporteringsgrundlag for løndelene anvendes værnsfælles blanket vare  

 nr. 575.1364.
 Blanketten føres ved kontakt- og velfærdsofficerens foranstaltning, idet  

 kolonne 4 og 5 skal udfyldes af regnskabsfører/forvaltningsofficeren.
 Blanketten benyttes som rapporteringsgrundlag for tjenestestedets udgifter  

 (herunder også evt. lønregulering og feriegodtgørelse) på konto 2401.1897:  

 Honorar for tilsyn med tjenestestedets underholdningsfilm samt filmmateriel,  

 honorar til idrætsinstruktør samt honorar for tilsyn med og vedligeholdelse  

 af hobbyværktøj og -materiel og på konto 2401.1537 Løn for  

 bibliotekstjeneste.
 Ved anvendelse af rapporteringsgrundlaget skal der sættes »X« ud  

 for den lønkode, hvortil blanketten i det enkelte tilfælde anvendes, idet der  

 kun må anføres en lønkode (udgiftskategori) på hver blanket (a eller b).
 Alle de omhandlende lønninger og honorarer er skattepligtige.
 41. Timelønninger og honorarsatser m.v. samt de hertil knyttede kontonumre  

 er optaget i FKOBST Ø.560-2.
FN STYRKER 42. Fritidsvirksomheden ved de danske militære styrker til rådighed  for  

 FN på Cypern (DANSON/UNFICYP) tilrettelægges efter de i nærværende  

 bestemmelse angivne retningslinier, idet det økonomiske grundlag baseres på  

 det på konto 9520.9 opsamlede kantineoverskud indtjent gennem  

 »Kantinetjeneste ved DANCON/UNFICYP« (jf.
FKOBST Ø.613-1), i  

 henhold til hvilken de regnskabsmæssige funktioner m.v. ligeledes finder  

 sted.
 Såfremt der ved DANCON/UNFICYP opstår behov for midler til fritidsformål,  

 som ikke umiddelbart dækkes gennem det på konto 9520.9 opsamlede  

 kantineoverskud, indsendes motiveret indstilling til FN-afdelingen.
 Ved samtlige konteringer vedrørende fritidsvirksomhed anvendes  

 aktivitetsnummer 591.
RAPPORTERING 43. Til brug for FKO indsender respektive kommandoer  

 samt FN-AFD 1 gang årligt, senest 30. april rapport udvisende forudgående  

 finansårs aktivitet og samlede forbrug af midler, idet alle væsentlige  

 forhold medtages sammen med eventuelle forslag og vurderinger.
 Efter samme retningslinier indsender FMI rapport for materielområdet.  

 Kommandoerne samt FN-AFD gennemfører fortløbende kontrol og tilsyn med  

 respektive områders fritidsvirksomhed, og kan i forbindelse hermed indhente  

 rapporter fra tjenestestederne i nødvendigt omfang.
EB /P.B.KROGEN generalmajor Chef for personelstaben Fordeling: Standardfordeling (+1 ekspl. til KVO) + Forsvarsministeriets 8.  

 kontor (4) Kommandantskabet på Ringsted Kaserne (2) Kommandantskabet på  

 Tønder Kaserne (2) Forsvarets Oplysnings- og Velfærdstjeneste (1100) BILAG 1 R etningslinie for afholdelse af fritidsarrangementer med forplejnings- og underholdningsmæssigt indhold.
BILAG 2  OVERSIGT OVER KONTONUMRE  DER KAN ANVENDES VED TJENESTESTEDERNE  

  I FORBINDELSE MED KONTERINGER VEDRØRENDE  FORSVARETS FRITIDSVIRKSOMHED.  

  (FEL-NR.
ANSVAR 448192) UDDRAG AF »FORSVARSMINISTERIETS ØKONOMI- OG REGNSKABSSYTEM (FØRST)  

  UDGIFTER.
BILAG 3  Anvendelse af videogrammer Inden for udlejning af videokasetter skelnes mellem følgende  

 forevisningsområder, som alle er ophavsretsligt beskyttet. -  

 Hjemmevideo-området (privat brug) d.v.s. salg og udlejning af videokasetter  

 til brug udelukkende i private hjem/boliger inden for familiens kreds. -  

 Kabelforevisningsområdet, som omfatter visninger via kabelnet på hoteller og  

 i boligkarreer. - Institutionsområdet (ikke kommercielle forevisninger), som  

 bl.a. omfatter forsvarets tjenestesteder.
De video-distributører, som i dag sælger og/eller udlejer videogrammer  

 (videokasetter) gennem radioforhandlere, supermarkeder, videobutikker og  

 lignende detailforretninger tilbyder udelukkende hjemmevideorettigheder på de  

 vilkår, at videogrammet kun må benyttes til privat brug.
Det betyder, at  

 tjenestestedet, personelgrupper eller enkeltperson ikke har lov til at  

 leje/købe videokasetter fra en detailforretning til forevisning på  

 tjenestestedet.
