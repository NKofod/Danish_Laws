Nr BSF 15 Forslag til folketingsbeslutning om ændring af forholdsorden for korvetten  

 »Olfert Fischer« Fremsat af Annette Just (FP) Tom Behnke (FP) Pia Kjærsgaard (FP) Poul  

 Nødgaard (FP) den 22. januar 1991 Folketinget pålægger regeringen straks at ændre forholdsordren for korvetten »Olfert Fischer«, således at denne aktivt kan  

 assistere vore allierede i NATO og FN ved at tilslutte sig den internationale styrke og deltage på lige fod med denne i kampen mod Irak.
Bemærkninger til forslaget Den gældende forholdsordre for korvetten »Olfert Fischer«  

 forhindrer det danske orlogsfartøj i aktivt at støtte vore allierede i NATO  

 og FN i den kamp, de i øjeblikket udkæmper for at befri Kuwait og dermed  

 sætte en stopper for despoten Saddam Husseins ekspansionspolitik.
 Forslagsstillerne finder, at en fortsat opretholdelse af »Olfert  

 Fischer's nuværende forholdsordre vil skade Danmarks internationale anseelse,  

 og at Danmark har en moralsk pligt til at bidrage til, at FN's beslutninger  

 føres ud i livet.
