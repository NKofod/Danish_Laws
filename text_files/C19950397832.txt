Når en ledig i delperiode 2 har fast tilbagevendende perioder med ordinær  

 beskæftigelse af varierende omfang, er det mest hensigtsmæssigt at give den  

 ledige tilbud om uddannelse fremfor jobtræning Ved ændringen af lov om en aktiv arbejdsmarkedspolitik pr. 1. april 1995  

 er der indført en ret og pligt til tilbud i op til fuld tid i delperiode 2.
Denne ret og pligt har man ikke fundet hensigtsmæssig at opretholde, når  

 den ledige selv skaffer sig ordinær beskæftigelse af et vist omfang.
Således  

 er det i aktivbekendtgørelsens § 142 a bestemt, at retten og pligten til  

 tilbud skal nedsættes, når den ledige har ordinær beskæftigelse.
Begrundelsen  

 herfor er, at den ledige herved får en reel mulighed for at have ordinær  

 beskæftigelse ved siden af tilbud.
Hertil kommmer, at der ikke er grund til  

 at aktivere den ledige på fuld tid, når den ledige selv har skaffet sig  

 arbejde.
 Forudsætningen for nedsættelsen af tilbuddet har været, at den ordinære  

 beskæftigelse på forhånd er fastlagt, således at den ledige pr. uge/måned har  

 det samme antal timer.
Dette er imidlertid ikke tilfældet, når den ordinære beskæftigelse består  

 af vikararbejde eller andet arbejde af varierende omfang.
Her kan omfanget af  

 den ordinære beskæftigelse dels variere meget, dels være uforudsigeligt.
 Når den ordinære beskæftigelse er af varierende omfang, vanskeliggøres  

 nedsættelsen af arbejdstiden i jobtræningstilbuddet.
 Den del af den ordinære beskæftigelse, der ikke er forudsigelig, kan ikke  

 indgå i beregningen af den nedsatte arbejdstid i tilbuddet.
 Når arbejdstiden i jobtræningstilbuddet ikke kan nedsættes forholdsmæssigt  

 i forhold til den ordinære beskæftigelse, er der ikke »plads« til  

 den ordinære beskæftigelse, medmindre denne ligger uden for normal  

 arbejdstid.
Den ordinære beskæftigelse må i disse tilfælde vige for  

 jobtræningstilbuddet.
En ledig kan således ikke udeblive fra arbejdet i  

 jobtræning med den begrundelse, at den ledige har påtaget sig ordinær  

 beskæftigelse.
Dette følger af såvel ansættelsesretlige regler som af  

 rådighedsreglerne.
 Med respekt for Arbejdsmarkedsrådenes prioriteringer af  

 arbejdsmarkedsindsatsen er det styrelsens holdning, at såfremt den lediges  

 ansættelsesforhold i den ordinære beskæftigelse medfører mere eller mindre  

 fast tilbagevendende perioder med (ekstra) arbejde af variabelt omfang,  

kan aktivering i form af tilbud om uddannelse bedst supplere ordinær  

 beskæftigelse af varierende omfang.
