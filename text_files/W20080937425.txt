Rådighed ved sygdom, langvarig sygdom, misbrug, tilbagefald, a-kassens ret til at vurdere rådighed med tilbagevirkende kraft Ankenævnet har behandlet forbundets klage på møde den 21. februar 2008.
Nævnet traf denne A F G Ø R E L S E XX stod ikke til rådighed for arbejdsmarkedet fra den 10. til den 20. november 2006.
 XX kan derfor ikke få dagpenge i perioden.
 Ankenævnet tiltræder således Arbejdsdirektoratets afgørelse af den 25. januar 2007.
B E G R U N D E L S E Ankenævnet har lagt til grund, at  XX i ca. 8 år har været ansat som kok/hovmester i et rederi,  XX ved arbejdsgivers brev af 16. marts 2006 blev opsagt til fratræden pr. 18. juli 2006. Begrundelsen var grov misligholdelse af tjenesteforholdet.
Baggrunden herfor var, at XX den 14. marts 2006 i forbindelse med, at han skulle mønstre et skib skulle flyve fra Kastrup til USA, men han blev afvist i lufthavnen på grund af beruselse,  XX den 6. juni 2006 indgav sygemelding til arbejdsgiveren.
Samme dag blev han indskrevet på en behandlingsinstitution i Middelfart grundet alkohol- og pillemisbrug,  XX den 21. juli 2006 udskrev sig selv fra behandlingsinstitutionen,  han herefter i en periode havde ophold på et forsorgshjem,  han i perioden fra den 25. september til den 5. november 2006 deltog i dagbehandlingskursus på YY.
Kurset havde relation til håndtering af misbrug,  XX den 10. november 2006 var til møde i kommunen.
Han blev raskmeldt fra den 9. november 2006, og han tilmeldte sig arbejdsformidlingen (AF) den 10. november 2006,  a-kassen modtog den 20. november 2006 ledighedserklæring fra XX,  XX om årsagen til arbejdsophøret oplyste: undertegnede er blandingsmisbruger.
Har været nu i 3 behandlingsforløb, .,  XX videre oplyste i ledighedserklæringen, at han ønskede en anden uddannelse, ikke inden for catering, da han der var i højrisiko for at falde tilbage i misbrug,  a-kassen kontaktede XX den 20. november 2006 for at tale om rådighed.
Ifølge a-kassens notat fra samtalen oplyste han, at han ikke var ude af sit misbrug endnu, og at han havde psykiske problemer.
XX oplyste straks ved samtalen, at han ikke ville kunne overtage et job på daværende tidspunkt.
Han skulle til læge samme dag, og han ville også henvende sig til kommunen vedrørende dagpenge,  XX sygemeldte sig den 20. november 2006,  a-kassen traf afgørelse den 22. december 2006 om, at XX ikke havde ret til dagpenge i perioden fra den 10. til den 19. november 2006, idet han ikke stod til rådighed i perioden,  XX i perioden læste jobannoncer i medierne, men udfærdigede ikke jobansøgninger.
Et ledigt medlem kan kun få dagpenge, hvis medlemmet står til rådighed for arbejdsmarkedet.
Medlemmet skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige arbejdsområde.
 Et medlem, der er syg, står ikke til rådighed for arbejdsmarkedet.
 Det er yderligere en betingelse for at få dagpenge, at medlemmet er tilmeldt og har kontakt til AF.
 Det er a-kassen, der skal undersøge og vurdere et medlems rådighed efter reglerne om arbejdsløshedsdagpenge, hvis der op står tvivl om rådigheden for arbejdsmarkedet.
 Ankenævnet finder, at XX ikke stod til rådighed for arbejdsmarkedet i perioden fra den 10. til den 20. november 2006.
Ankenævnet har herved lagt vægt på oplysningerne om XXs sygeforløb.
Videre er der lagt vægt på, at han den 6. juni 2006 indgav sygemelding og gik i behandling for misbrug.
Efter XX havde afsluttet dagbehandlingen den 5. november 2006 var han til samtale den 10. november 2006 i kommunen.
Ved samtalen i kommunen blev resultatet, at han blev raskmeldt og skulle tilmelde sig AF, hvilket han gjorde samme dag.
A-kassen modtog den 20. november 2006 ledighedserklæring fra XX og kontaktede ham samme dag, hvor han oplyste, at han ikke var ude af sit misbrug endnu, og at han havde det psykisk dårligt.
XX kunne ikke overtage et job.
Videre oplyste han, at han skulle til lægen samme dag.
XX har ved brev af 3. februar 2007 forklaret, at han siden 10. august 2006 havde været ude af et faktuelt misbrug, og at han ubestridt stod til rådighed i perioden fra den 10. november 2006 og til telefonsamtalen med a-kassen den 20. november 2006. Ved telefonsamtalen erkendte XX, at han psykologisk set var på vej ud i et tilbagefald og ville søge læge og melde sig syg igen.
Han var også nervøs for, om han ville kunne klare et job som traditionelt involverede alkohol på arbejdspladsen.
Ankenævnet har videre lagt vægt på, at a-kassen først modtog XXs ledighedserklæring den 20. november 2006. A-kassen havde derfor ikke mulighed for på et tidligere tidspunkt at vejlede ham om reglerne for at modtage dagpenge, herunder rådighedsreglerne.
Ankenævnet har også lagt vægt på, at han i en forholdsvis lang periode forud for sin raskmeldelse havde været syg, og at der efter det oplyste er sammenhæng mellem årsagen til XXs sygemelding frem til den 10. november 2006 og årsagen til hans sygemelding fra den 20. november 2006.
 Hertil kommer, at XX ikke ved oplysninger om, at han har søgt jobs i perioden har dokumenteret, at han i perioden fra den 10. til den 20. november 2006 har været til rådighed for arbejdsmarkedet.
 Ankenævnet finder derfor, at XX ikke har ret til dagpenge i perioden fra den 10. november til den 20. november 2006.
R E G L E R Ankenævnet henviser til  § 62, stk. 1, nr. 1 og stk. 2, nr. 1, i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 3, § 8, § 10, § 24, og § 32, stk. 1, i Arbejdsdirektoratets bekendtgørelse nr. 516 af 17. juni 2003 om rådighed.
B E M Æ R K N I N G E R T I L D E R E S K L A G E Forbundet har i klagen anført, at sagen drejer sig om to ting, dels medlemmets påtegning på ledighedserklæringen om årsagen til arbejdsophøret, dels a-kassens notat af 20. november 2006 om samtale med XX.
Forbundet redegør for, at årsagen til arbejdsophøret ligger 8 måneder forud for sygemeldingen og har derfor ikke videre betydning.
For så vidt angår a-kassens notat af samtalen den 20. november 2006 finder forbundet ikke den giver belæg for at nægte XX dagpenge i perioden fra den 10. til den 20. december 2006.
 Hertil skal ankenævnet med henvisning til afgørelsen og begrundelsen herfor bemærke, at afgørelsen er truffet på grundlag af alle oplysningerne i sagen, hvor der navnlig er lagt vægt på oplysningerne om XXs sygdomsforløb.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt oplysninger modtaget fra XX den 5. februar 2008.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kassen, Arbejdsdirektoratet, Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, .
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne anses for at stå til rådighed for arbejdsmarkedet, 2) medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt 3) tab af dagpengeret som følge af manglende rådighed og generhvervelse af dagpengeret.
 Arbejdsdirektoratets bekendtgørelse nr. 516 af 17. juni 2003 om rådighed.
Kapitel 1 Område og begreber m.v.
 § 3. Et ledigt medlem kan kun få dagpenge, hvis medlemmet står til rådighed for arbejdsmarkedet.
Kapitel 2 Generelle rådighedsbetingelser § 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
Jobsøgning og CV § 10. Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.
 Stk. 2. Medlemmet skal også søge konkrete job på opfordring af AF, a-kassen eller anden aktør.
Stk. 3. Medlemmet skal søge arbejde på den måde, der er sædvanlig inden for det pågældende faglige område.
Medlemmet skal endvidere søge helårsarbejde med fuld sædvanlig arbejdstid.
Kapitel 9 Rådighedsvurdering § 24. A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.
 Stk. 2. A-kassen skal notere alle oplysninger, der kan have betydning for medlemmets ret til dagpenge, herunder underretninger fra AF om f.eks. kontaktforløb og særlige jobprojekter, og oplysninger, som medlemmet selv giver.
Kapitel 11 Tab af retten til dagpenge og arbejdskrav § 32. Hvis et medlem efter § 17 og §§ 24-28 ikke anses for at stå til rådighed, kan medlemmet ikke få dagpenge.
