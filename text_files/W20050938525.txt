 Landsskatteretskendelse vedr. næring ved køb og salg af  

 aktier.
 Sagen drejer sig om næringsbeskatning af  

 A revisionssnpartsselskabs handel med aktier.
Landsskatterettens afgørelse Indkomstårene 1999, 2000 og 2001 -  

 Skattepligtig indkomst Den kommunale skattemyndighed har ikke  

 godkendt fradrag for tab på handel med aktier efter  

 aktieavancebeskatningslovens  

 § 3  

 hhv. 88.258 kr., 1.918.035 kr. og  

 176.802 kr.
 Landsskatteretten stadfæster den  

 kommunale skattemyndigheds afgørelse.
Sagens oplysninger Selskabets aktivitet har været udlejning  

 af parcelhus til hovedanpartshaveren.
Denne aktivitet er stoppet i  

 indkomståret  

 2001. Endvidere er selskabet beskæftiget på det finansielle område.
Selskabet  

 er hovedaktionær i og sambeskattet med B ApS, hvis aktivitet er  

 revisorvirksomhed.
C er hovedanpartshaver og eneste ansatte i selskabet.
I en årrække har hovedanpartshaveren  

 handlet med aktier, dels på vegne af selskabet, dels i personligt regi.  

 Hovedanpartshaveren er statsautoriseret revisor af uddannelse, og har  

 praktiseret som sådan gennem mange år.
Sideløbende hermed har  

 hovedanpartshaveren siden 1997 i et stadigt stigende omfang handlet med  

 aktier  

 efter en handelsstrategi kaldet day-trading, hvor de daglige  

 ændringer i  

 aktiekurserne udnyttes for at få gevinst.
Day-trading udøves typisk af  

 professionelle børshandlere, og de købte aktier sælges ofte indenfor 1-5  

 dage.  

 I perioder med høj markedsvitalitet handler hovedanpartshaveren mere intenst  

 end i mere stabile perioder med små udsving i aktiekurserne.
Aktiehandlen er sket gennem bank og har  

 udelukkende været finansieret for lånte midler af banken, der samtidig havde  

 pant i den til enhver tid værende aktiebeholdning . Der har været daglig  

 online-kontakt til de amerikanske, europæiske og asiatiske aktie- og  

 valutamarkeder.
Samtlige aktiehandler er gennemført via en online opkobling,  

 og  

 der handles udelukkende for egen regning og risiko, dvs. at der ikke handles  

 for udefrakommende personer.
I indkomståret 1999 har selskabet  

 foretaget i alt 354 handler.
Det pågældende års omsætning udgjorde 60.075.332  

 kr., og resulterede i et negativt resultat på 88.258 kr.
Det fremgår af  

 selskabets årsregnskab pr. 31. december 1999, at aktiver i form af  

 værdipapirer  

 ultimo 1999 udgjorde 4.286.943 kr.
I indkomståret 2000 har selskabet  

 foretaget 312 handler.
Det pågældende års omsætning udgjorde 61.865.596 kr.,  

 og  

 resulterede i et negativt resultat på 1.918.035 kr.
Det fremgår af selskabets  

 årsregnskab pr. 31. december 2000, at aktiver i form af værdipapirer ultimo  

 2000 udgjorde 240.004 kr.
I indkomståret 2001 har selskabet  

 foretaget 122 handler.
Det pågældende års omsætning udgjorde 9.514.180 kr.,  

 og  

 resulterede i et negativt resultat på 176.802 kr.
Det fremgår af selskabets  

 årsregnskab pr. 31. december 2001, at aktiver i form af værdipapirer ultimo  

 2001 udgjorde 0 kr.
Den kommunale skattemyndigheds  

 afgørelse Det fremgår af  

 aktieavancebeskatningslovens § 3, stk. 1, at fortjeneste eller tab ved  

 afståelse af aktier, der er erhvervet som et led i den skattepligtiges  

 næringsvej, medregnes ved opgørelsen af den skattepligtige almindelige  

 indkomst.
 Efter en samlet vurdering kan selskabet  

 ikke anses for at have anskaffet de omhandlede aktier som led i selskabets  

 næringsvej, og er dermed ikke omfattet af aktieavancebeskatningslovens § 3,  

 stk. 1. Det har været af væsentlig betydning, at selskabet ikke har nogen  

 erhvervsmæssig tilknytning til det finansielle marked, samt at  

 hovedanpartshaveren,  

 den driftsansvarlige person, ikke ses at have haft den nødvendige og  

 tilstrækkelige uddannelsesmæssige baggrund for at foretage aktiehandel som  

 næring.
 Tabene på aktiehandlen i indkomstårene  

 1999-2001 er ikke foretaget som led i næring, og kan ikke fratrækkes i den  

 skattepligtige indkomst.
Klagerens påstand og argumenter Selskabets aktiehandler fra 1999 bør  

 behandles efter reglerne om beskatning af næringsaktier i  

 aktieavancebeskatningslovens  

 § 3, således at de konstaterede tab i 1999, 2000 og 2001 på henholdsvis kr.  

 88.258, kr. 1.918.035 og kr. 176.802 kan fradrages i selskabets  

 skattepligtige  

 indkomst.
Der er ikke i loven eller lovens  

 forarbejder opstillet hvilke betingelser, der skal være opfyldt for at anse  

 aktier for at være næringsaktier.
Det er nødvendigt at vurdere den konkrete  

 situation i forhold til den eksisterende retspraksis.
En række forhold af  

 væsentlig betydning for vurderingen er bl.a. den professionelle tilknytning  

 til  

 det finansielle marked og aktivitetens art og omfang.
 Den kommunale skattemyndighed har ikke  

 anfægtet, at hovedanpartshaverens handel med aktier i privat regi er både  

 systematisk, regelmæssig og af væsentligt omfang, at formålet med handlerne  

 har  

 været at opnå fortjeneste, og at handlen udelukkende er foregået for lånte  

 midler.  

 Alle disse forhold taler for at anerkende selskabet som næringsdrivende med  

 aktier.
Det fremgår af hovedanpartshaverens og  

 selskabets regnskaber, at beløbene fra aktiehandlen har en meget stor  

 betydning  

 for hovedanpartshaverens samlede indkomst og en væsentlig indvirkning på  

 selskabets samlede resultat, hvilket bekræfter, at aktiehandlen er et  

 egentligt  

 erhverv og en ikke uvæsentlig del af selskabets næringsvej.
Dette forhold  

 taler  

 for, at aktiehandlen skal beskattes som binæringsvirksomhed, jf.  

 aktieavancebeskatningslovens  

 § 3.
Det fremgår entydigt af retspraksis, at  

 spørgsmålet om professionel tilknytning blot skal indgå som et element i en  

 samlet vurdering på linie med handelsaktiviteten.
Handelsaktiviteten og  

 omsætningsvolumen  

 bør tillægges væsentlig betydning i relation til den samlede vurdering.  

 Selskabet har ikke en direkte tilknytning til det finansielle marked, men  

 hovedanpartshaveren har en lang økonomisk uddannelse og en betydelig indsigt  

 i  

 det finansielle marked, idet han har handlet med aktier tilbage fra 1997, og  

 har foretaget aktieanalyser for bank, der har anset ham som en ligesindet  

 aktør  

 på markedet.
Landsskatterettens bemærkninger og  

 begrundelse Næringsbegrebet i  

 aktieavancebeskatningsloven skal forstås i overensstemmelse med det  

 almindelige  

 skatteretlige næringsbegreb.
Ved denne bedømmelse inddrages den  

 driftsansvarliges uddannelse og selskabets professionelle status samt  

 handlernes omfang.
Ud fra en samlet vurdering af sagens  

 oplysninger kan selskabet ikke anses for at være næringsdrivende med aktier  

 efter aktieavancebeskatningslovens § 3. Der er herved bl.a. lagt vægt på, at  

 hovedanpartshaveren  

 er uddannet revisor, og at hovedanpartshaveren og selskabet ikke har en  

 erhvervsmæssig  

 og professionel tilknytning til det finansielle marked.
Det oplyste om  

 handlernes antal, omfang og omsætning samt karakteren af den omhandlede  

 aktivitet i eget regi giver ikke tilstrækkeligt grundlag for at henføre  

 aktiehandlerne under næringsbegrebet.
Herunder er bl.a. henset til, at det  

 via  

 day-trading er muligt at generere et stort antal handler og en stor omsætning  

 på forholdsvis kort tid.
 Landsskatteretten stadfæster herefter  

 den kommunale skattemyndigheds afgørelse, da der ikke er indsigelser mod de  

 talmæssige opgørelser.
