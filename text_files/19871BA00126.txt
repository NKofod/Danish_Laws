Nr BSF 126 Forslag til folketingsbeslutning om stop for genanvendelse af ulandslån Fremsat af Behnke (FP) Pia Dahl (FP) Dohrmann (FP) Glistrup (FP) Annette  

 Just (FP) den 23. februar 1988 Folketinget opfordrer regeringen til hurtigst muligt at tage skridt, der sikrer et stop for genanvendelse af ulandslån.
 Det skal ske efter følgende retningslinjer:
1. Når ulande tilbagebetaler de lån, som den danske stat har udlånt, skal det tilbagebetalte beløb tilfalde statskassen.
Beløbet kan ikke anvendes til nye ulandsformål.
 2. Lån ydet til ulande søges i videst muligt omfang tilbagebetalt.
Skiftende udenrigsministres gavmildhed i form af eftergivelse af lån nedbringes.
Bemærkninger til forslaget Beslutningsforslag.
Folketingsåret 1987-88Schultz Grafisk A/S22-2f/priv52209k02x Forslagsstillerne ønsker for det første at sikre, at de penge, som Danmark har udlånt, også bliver tilbagebetalt og ikke blot eftergivet af gavmilde udenrigsministre på »charmeture« til ulandene.
For det andet finder forslagsstillerne det urimeligt, hvis de lån, som tilbagebetales, blot genanvendes inden for ulandsområdet.
En sådan genanvendelse medfører, at det årligt afsatte beløb i finansloven til ulandsformål reelt overskrides.
Med andre ord når vi måske 1 pct. af BNP før 1992! Endvidere er § 10.
Udenrigsministeriet i finansloven opdelt således, at ulandsområdet er fordelt på flere hovedkonti, der igen er opdelt i underkonti.
Herunder er direkte lån specificeret selvstændigt.
Når Udenrigsministeriet blot genanvender tilbagebetalte ulandslån, medfører det efter forslagsstillernes opfattelse forskydning i de bevillinger, som Folketinget har givet samtykke til ved vedtagelsen af finanslovforslaget.
