Klage  

 over behandling af hjertesygdom på en ortopædkirurgisk afdeling Nævnet fandt grundlag for at kritisere reservelægen i  

 forbindelse med journaloptagelse af patientens medicinforbrug den 10. april  

 2002, idet han havde mulighed for at kontrollere den af patienten opgivne  

 medicin med den medicin, som hun fik ordineret i forbindelse med den  

 medicinske  

 kontrol den 6. december 2001.
 Vedrørende den øvrige behandling fandt nævnet, at  

 lægerne på medicinsk afdeling, som forestod det medicinsk tilsyn, havde et  

 flerårigt kendskab til patientens hjertekredsløbs- og vejrtrækningsmæsige  

 tilstand, hvorfor deres rådgivning og vejledning var relevant og på korrekt  

 vis  

 blev fulgt af lægerne på ortopædkirurgisk afdeling.
 Nævnet fandt i øvrigt ikke grundlag for at kritisere  

 lægerne for behandling i perioden fra den 10. til den 17. april 2002, idet  

 patienten blev observeret i overensstemmelse med almindelig anerkendt faglig  

 standard, ligesom der blev reageret relevant på hendes symptomer, herunder at  

 der blev ordineret pause med præparatet Sotacor umiddelbart efter, at  

 blodtrykket  

 blev målt til at være for lavt.
