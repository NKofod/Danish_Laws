Nr LSF 75 Forslag til Lov om ændring af lov om ferskvandsfiskeri(Forlængelse af  

 regulativer m.v.) Fremsat af landbrugs- og fiskeriministeren (Henrik Dam Kristensen) den 20. november 1996 Vedtaget ved tredjebehandling den 17. april 1997 Lov nr. 322 af 14/05/1997 § 1 I lov nr. 330 af 14. maj 1992 om ferskvandsfiskeri foretages følgende  

 ændringer:
 1. Overalt i loven ændres »Fiskeriministeren« til:  

 »Ministeren for fødevarer, landbrug og fiskeri« og  

 »fiskeriministeren« til: »ministeren for fødevarer, landbrug  

 og fiskeri«.
 2. Overalt i loven ændres »Fiskeriministeriet« til:  

 »Ministeriet for Fødevarer, Landbrug og Fiskeri«.
 3. I § 34, stk. 3, ændres », Dansk Fiskeriforening og  

 Danmarks Havfiskeriforening« til: »og Danmarks  

 Fiskeriforening«.
 4. § 37, stk. 2, 1. pkt., affattes således:
»Det udvalg, der er nævnt i stk. 1, består af 2 repræsentanter for  

 henholdsvis Danmarks Sportsfiskerforbund og Ferskvandsfiskeriforeningen for  

 Danmark samt 1 repræsentant for Amtsrådsforeningen i Danmark og 1  

 fællesrepræsentant for De danske Landboforeninger og Dansk  

 Familielandbrug.« 5. § 37, stk. 3, affattes således:
»Stk. 3. Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler, hvis  

 formål er at beskytte sådanne fisk, suppleres det udvalg, der er nævnt i stk.  

 1, med 2 repræsentanter for Danmarks Fiskeriforening og 1 repræsentant for  

 henholdsvis Dansk Fritidsfisker Forbund og Dansk Amatørfiskerforening.« 6. I § 45, stk. 3, indsættes efter »den i stk. 1  

 nævnte godkendelse,»: »hvis opsynsmanden ikke opfylder de pligter,  

 der er pålagt denne,», og »han« ændres til:  

 »pågældende«.
 7. § 47, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 8. I § 50 og § 51, stk. 2, ændres  

 »fiskeriministerens« til: »ministeren for fødevarer, landbrug  

 og fiskeris«.
 9. I § 52 ændres »i 5 år efter lovens  

 ikrafttræden« til: »til den 1. juli 2007«.
 10. Efter § 52 indsættes:
» § 52 a.
Regulativforeningens bestyrelse afholder med mindst  

 14 dages varsel mindst et årligt møde og sammentræder i øvrigt, når 2  

 bestyrelsesmedlemmer kræver det.
Bestyrelsen indkalder til ordinær  

 generalforsamling en gang årligt.
Stk. 2. På den årlige generalforsamling træffes bestemmelse om den  

 økonomiske udnyttelse af fiskevandet omfattet af regulativet, om, hvorvidt  

 der skal opkræves medlemsbidrag og om størrelsen heraf, samt om, hvordan et  

 eventuelt overskud skal fordeles.« § 2 Loven træder i kraft den 30. juni 1997.
Oprindeligt fremsat forslag § 1 I lov nr. 330 af 14. maj 1992 om ferskvandsfiskeri foretages følgende  

 ændringer :
 1. Overalt i loven ændres »Fiskeriministeren«  

 til: »Landbrugs- og fiskeriministeren« og  

 »fiskeriministeren« til: »landbrugs- og  

 fiskeriministeren«.
 2. Overalt i loven ændres »Fiskeriministeriet«  

 til: »Landbrugs- og Fiskeriministeriet«.
 3. I § 34, stk. 3, ændres », Dansk Fiskeriforening og  

 Danmarks Havfiskeriforening« til: »og Danmarks  

 Fiskeriforening«.
 4. § 37, stk. 2, 1. pkt., affattes således:
» Stk. 2. Udvalget nævnt i stk. 1 består af 2 repræsentanter  

 fra henholdsvis Danmarks Sportsfiskerforbund, Ferskvandsfiskeriforeningen for  

 Danmark, 1 repræsentant for Amtsrådsforeningen samt 1 fællesrepræsentant for  

 De danske Landboforeninger og Dansk Familielandbrug.« 5. § 37, stk. 3, affattes således:
» Stk. 3. Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler hvis  

 formål er at beskytte sådanne fisk, suppleres udvalget nævnt i stk. 2, med 2  

 repræsentanter fra Danmarks Fiskeriforening og 1 repræsentant fra henholdsvis  

 Dansk Fritidsfisker Forbund og Dansk Amatørfiskerforening.« 6. I § 45, stk. 3, indsættes efter »den i stk. 1  

 nævnte godkendelse,»: »hvis opsynsmanden ikke opfylder de pligter,  

 der er pålagt denne,» og »han« ændres til:  

 »pågældende«.
 7. § 47, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 8. I § 50 og § 51, stk. 2, ændres  

 »fiskeriministerens« til: »landbrugs- og  

 fiskeriministerens«.
 9. I § 52 ændres »i 5 år efter lovens  

 ikrafttræden« til: »til den 1. juli 2007«.
 10. Efter § 52 indsættes:
» § 52a.
Regulativforeningens bestyrelse afholder med mindst  

 14 dages varsel mindst et årligt møde og sammentræder i øvrigt, når 2  

 bestyrelsesmedlemmer kræver det.
Bestyrelsen indkalder til ordinær  

 generalforsamling en gang årligt.
Stk. 2. På den årlige generalforsamling træffes bestemmelse om den  

 økonomiske udnyttelse af fiskevandet omfattet af regulativet, om der skal  

 opkræves medlemsbidrag og størrelsen heraf, samt hvordan et eventuelt  

 overskud skal fordeles.« § 2 Loven træder i kraft den 30. juni 1997.
Bemærkninger til lovforslaget Almindelige bemærkninger 1. Indledning Hovedformålet med lovforslaget er at forlænge gyldighedstiden for de  

 eksisterende fiskeriregulativer, der er oprettet i ferske vande med hjemmel i  

 kapitel 13 i den tidligere ferskvandsfiskerilov, på initiativ af en lokal  

 regulativforening.
Ved gennemførelsen af lov nr. 330 af 14. maj 1992 om ferskvandsfiskeri,  

 der afløste lov nr. 66 af 23. marts 1965 om ferskvandsfiskeri, fik den  

 daværende fiskeriminister (nu landbrugs- og fiskeriministeren), i højere grad  

 end det var muligt i henhold til den tidligere lov, bemyndigelse til at  

 gennemføre administrativt fastsatte fiskeriregler samt at tilpasse disse til  

 lokale forhold.
Samtidigt indførtes der i ferskvandsfiskeriloven i § 37 og §  

 38 hjemmel til at nedsætte udvalg med deltagelse af såvel fiskeriforeninger  

 som lokale amtsråd, der kan rådgive om særlige forhold, herunder lokale  

 forhold.
Dette medførte en forventning om, at regulativerne ville blive  

 overflødige.
Den gældende lov gav dog mulighed for, at regulativerne fortsat  

 kunne gælde i en overgangsperiode.
Det fremgår af ferskvandsfiskeriloven, jf.  

 § 52, at regulativerne gælder 5 år efter lovens ikrafttræden, medmindre  

 ministeren har fastsat regler, der helt eller delvist ophæver regulativerne.  

 Den eksisterende ferskvandsfiskerilov trådte i kraft den 1. juli 1992.
I den mellemliggende periode er regulativerne opretholdt, dog således, at  

 de generelle regler til beskyttelse af vandrefisk m.v., der er gennemført,  

 også gælder i regulativområderne, hvis de generelle regler er strengere.
Det  

 vil sige, at generelle regler, der gennemføres med henblik på at øge  

 beskyttelsen af fiskeressourcerne, ophæver eventuelle regulativbestemmelser,  

 der er mindre restriktive.
Som eksempel på generelle regler, der har ophævet mindre restriktive  

 bestemmelser i flere regulativer, kan nævnes regler om opstilling af  

 redskaber i vandløb.
Hvis der fortsat skal tillades kortere afstand mellem  

 redskaberne på baggrund af lokale forhold, kan der i medfør af  

 ferskvandsfiskerilovens § 11, stk. 1, udstedes en bekendtgørelse, der  

 fastsætter særlige lokale regler om dette.
 Regulativforeningerne er en sammenslutning mellem bredejere i et  

 ferskvandsområde, og de ældste eksisterende regulativforeninger blev oprettet  

 tilbage til 1930½erne.
Der eksisterer i dag 15 regulativer i de ferske vande.
Syv af disse  

 omfatter søer og otte vedrører dele af vandløb.
Alle regulativer omfatter  

 områder beliggende i Jylland.
Geografisk er der samlet tale om en begrænset  

 del af de ferske vande.
Når et regulativ er oprettet, gælder det for alle bredejere i  

 regulativområdet.
Regulativer skulle ved oprettelsen godkendes af ministeren  

 og det skete i praksis, når mindst 51 % af bredejerne ønskede dette.
 Regulativforeningerne har mulighed for at træffe bindende beslutning om  

 fælles drift, det vil sige udleje, fiskepleje m.v.
Derudover kunne der vedtages fiskeriregler, der blev stadfæstet af  

 ministeren.
Desuden kunne foreningerne tage sig af opgaver som  

 vandløbsrestaureringer samt påtale af forureninger m.m.
Disse regler fremgår  

 af lov nr. 66 af 23. marts 1965 om ferskvandsfiskeri kapitel 13 som er optryk  

 i bilag 2.
 Fiskeudsætninger foretages nu efter reglerne for fiskepleje i lovens  

 kapitel 10, med mulighed for støtte fra fiskeplejemidlerne.  

 Regulativforeningerne benytter sig også af denne ordning.
Udover reglerne om regulativerne foreslås indsat en bestemmelse, der gør  

 det muligt at tilbagekalde godkendelsen af en fiskeriopsynsmand, hvis de  

 pligter, der fremgår af instrukserne, der udstedes af Landbrugs- og  

 Fiskeriministeriet, ikke følges.
Herved sikres, at kun personer, der er  

 indstillet på at udføre en aktiv indsats, bevarer status som  

 fiskeriopsynsmænd.
Efter de nugældende regler kan godkendelsen kun  

 tilbagekaldes, hvis de pågældende misbruger deres myndighed eller iøvrigt  

 optræder utilbørligt.
 De rådgivende udvalg på ferskvandsfiskeriområdet foreslås udvidet med  

 repræsentation fra Amtsrådsforeningen i Danmark og en fællesrepræsentant for  

 landbrugets hovedorganisationer.
2. Baggrund Danmarks Sportsfiskerforbund og Ferskvandsfiskeriforeningen for Danmark  

 anmodede om, at det blev undersøgt, om der var mulighed for at fortsætte med  

 de eksisterende regulativforeninger, således at regulativerne forbliver i  

 kraft længere end til den 1. juli 1997. På denne baggrund har ministeriet  

 drøftet spørgsmålet lokalt omkring to regulativforeninger med udgangspunkt i  

 de konkrete fiskeriforhold.
Begge steder blev der fra såvel de  

 fiskeriberettigede som fra brugerne af fiskevandet givet udtryk for, at man  

 ønskede at fortsætte samarbejdet i de nuværende rammer, idet der ikke er  

 etableret andre samarbejdsformer, der på nuværende tidspunkt kan erstatte  

 regulativforeningerne.
Danmarks Sportsfiskerforbund og  

 Ferskvandsfiskeriforeningen for Danmark har efterfølgende gentaget ønsket om,  

 at der skabes lovmæssig baggrund for, at regulativforeningerne og de gældende  

 regulativer kan fortsætte i endnu en årrække, da det har vist sig, at nogle  

 regulativforeninger indtil videre fortsat meget stærkt ønsker mulighed for at  

 arbejde videre, inden for den ramme, som regulativet giver.
Dette knytter sig  

 særligt til regulativforeningens fælles udleje af fiskeretten og  

 fiskeplejeindsatsen, der såvel af bredejerne som brugere af fiskevandet  

 betragtes som et hele.
3. Forslagets indhold Det foreslås, at de eksisterende regulativer forbliver i kraft indtil den  

 1. juli 2007. Der vil fortsat ikke være mulighed for at oprette nye eller  

 ændre eksisterende regulativer.
 Der foreslås desuden indsat en bestemmelse, der i højere grad end  

 tidligere gør det muligt at tilbagekalde godkendelsen af opsynsmænd.
 Desuden foreslås de rådgivende udvalg udvidet med en repræsentant for  

 Amtsrådsforeningen i Danmark og en fællesrepræsentant for landbrugets  

 organisationer.
 Derudover foretages en række justeringer blandt andet som følge af  

 sammenlægningen af det tidligere Landbrugsministerium og det tidligere  

 Fiskeriministerium.
 Endvidere foretages justeringer som følge af sammenlægningen af Dansk  

 Fiskeriforening og Danmarks Havfiskeriforening til Danmarks Fiskeriforening.
4. Høring Forslaget har været sendt til høring hos følgende organisationer:  

 Amtsrådsforeningen i Danmark, De danske Landboforeninger, Landbrugsrådet,  

 Dansk Erhvervsjordbrug, Dansk Familielandbrug, Danmarks Sportsfiskerforbund,  

 Ferskvandsfiskeriforeningen for Danmark, Danmarks Fiskeriforening, Dansk  

 Fritidsfisker Forbund, Dansk Amatørfiskerforening, Dansk Kystfiskerforening,  

 Dansk Fiskeindustri- og Eksportforening, Dansk Dambrugerforening,  

 Friluftsrådet, Arbejderbevægelsens Erhvervsråd og Dansk Industri.
5. Statsfinansielle, kommunale, økonomiske og administrative  

 konsekvenser Forslaget har ingen finansielle eller administrative konsekvenser for  

 staten.
 Forslaget vil ikke medføre, økonomiske eller administrative konsekvenser  

 for amter og kommuner.
6. EU-retlige konsekvenser Lovforslaget indeholder ikke EU-retlige aspekter.
7. Erhvervsøkonomiske konsekvenser Forslaget har ingen erhvervsøkonomiske konsekvenser for erhvervslivet.
8. Miljømæssige konsekvenser Forslaget har ingen miljømæssige konsekvenser.
Fiskeriregler vil som  

 hidtil blive ændret og gennemført i det omfang, dette vurderes rigtigt af  

 hensyn til bevarelse og fremme af fiskeressourcerne i de ferske vande.
Bemærkninger til lovforslagets enkelte bestemmelser I bilag 1 til lovforslaget er de foreslåede bestemmelser i  

 ferskvandfiskeriloven sammenholdt med de gældende regler.
 I bilag 2 til lovforslaget er optrykt kapitel 13 fra lov nr. 66 af 23.  

 marts 1965 om ferskvandfiskeri.
Til § 1 Til nr. 1, nr. 2 og nr. 8 Ændringerne er en konsekvens af sammenlægningen af det tidligere  

 Landbrugsministerium og det tidligere Fiskeriministerium.
Til nr. 3 Ændringen er en konsekvens af sammenlægningen af Dansk Fiskeriforening og  

 Danmarks Havfiskeriforening til Danmarks Fiskeriforening.
Til nr. 4 Amtsrådsforeningen har under høringen om lovforslaget anmodet om optagelse  

 i de rådgivende udvalg (Ferskvandsfiskeriudvalget og Vandrefiskudvalget).  

 Endvidere har Landbrugets hovedorganisationer som repræsentanter for  

 bredejerne anmodet om, at blive repræsenteret ved en fællesrepræsentant i  

 rådgivende udvalg omkring ferskvandsfiskeriloven.
 Amtsrådsforeningens anmodning om optagelse i udvalgene begrundes med  

 hensynet til at sikre den nødvendige koordinering af regelfastsættelsen med  

 vandløbsmyndigheden og den øvrige beskyttelse/overvågning af natur- og  

 miljøtilstande.
Ved udfærdigelse af generelle regler for ferske vande eller kystnære  

 områder høres Amtsrådsforeningen i praksis under alle omstændigheder.
Ved  

 udfærdigelse af lokale regler for vandløb eller fjordområder høres det  

 pågældende amt.
 En formalisering ved at optage Amtsrådsforeningen i disse udvalg er derfor  

 naturlig og kan lette det koordinerende arbejde.
Landbrugets organisationer har især i forbindelse med udarbejdelsen af  

 lokale regler tidligere været inddraget i det forberedende arbejde Til nr. 5 Ændringen er en konsekvens af sammenlægningen af Dansk Fiskeriforening og  

 Danmarks Havfiskeriforening til Danmarks Fiskeriforening.
Dansk  

 Fiskeriforening og Danmarks Havfiskeriforening var før sammenlægningen  

 repræsenteret i udvalget med 1 medlem hver.
Til nr. 6 Tilsynet med loven varetages primært af fiskerikontrollen, der  

 organisatorisk er placeret i Fiskeridirektoratet.
I henhold til den gældende  

 ferskvandsfiskerilovs § 45 kan fiskeriforeninger ansætte opsynsmænd, der skal  

 godkendes af landbrugs- og fiskeriministeren.
Ministeriet forsyner ifølge  

 loven opsynsmændene med en særlig legitimation og en instruks.
Opsynsmændene har til opgave at føre tilsyn med, at ferskvandsfiskeriloven  

 og regler fastsat i medfør af denne overholdes ved det fiskevand, hvor  

 fiskeriforeningen er fiskeriberettiget.
Desuden fører opsynsmændene i henhold  

 til lov om fisketegn tilsyn med overholdelsen af denne lov ved det pågældende  

 ferskvandsområde.
 Efter de nugældende regler kan godkendelsen kun tilbagekaldes, hvis  

 opsynsmændene misbruger deres myndighed eller iøvrigt optræder utilbørligt.
Der foreslås indsat en bestemmelse, der gør det muligt at tilbagekalde  

 godkendelsen af en fiskeriopsynsmand, hvis de pligter, der er pålagt i  

 henhold til den udleverede instruks ikke udføres.
Dette omfatter blandt andet  

 indberetninger til Fiskeridirektoratet om udført kontrol.
 Forslaget skal sikre, at godkendelsen som opsynsmand kan tilbagekaldes,  

 hvis en udnævnt opsynsmand ikke ønsker at udføre tilsynet og de pligter der  

 er forbundet hermed.
Til nr. 7 Ved lov nr. 474 af 12. juni 1996 om ændring af straffeloven blev der  

 affattet et nyt 5. kapitel i straffeloven om juridiske personers strafansvar.
Ændringen blev indført efter Straffelovrådets indstilling i betænkning nr.  

 1289/1995 om juridiske personers bødeansvar.
Justitsministeriet og  

 Straffelovrådet anbefaler, at eksisterende bestemmelser om selskabsansvar  

 ændres ved førstkommende lejlighed til den anvendte formulering.
Den eksisterende bestemmelses ordlyd fulgte den praksis, der havde  

 udviklet sig op til ændringen af straffeloven.
Der er derfor ikke tilsigtet  

 nogen ændring af ansvarssubjekter eller den øvrige anvendelse af  

 bestemmelsen, ud over en harmonisering med bestemmelserne i straffelovens  

 kapitel 5.
Til nr. 9 Ved ændringen udskydes ophævelsen af regulativerne i yderligere 10 år fra  

 den 1. juli 1997 til den 1. juli 2007. Der er dermed sikret en passende  

 overgangsperiode, hvor de eksisterende foreninger kan omstille sig til at  

 fungere, i den ramme den gældende ferskvandsfiskerilov giver.
Det er ikke  

 muligt i overgangsperioden at oprette nye regulativforeninger.
Bestående  

 regulativer kan også efter 1. juli 1997 ophæves helt eller delvist.
Forventningen ved vedtagelsen af den gældende ferskvandfiskerilov var, at  

 regulativernes fiskeribestemmelser i løbet af overgangsperioden på 5 år ville  

 blive udskiftet med regler gennemført i bekendtgørelsesform.
Dette er dog i  

 en række områder endnu ikke sket.
 De enkelte regulativer vil blive gennemgået, og eventuelle lokale regler,  

 der endnu ikke er inkorporeret via generelle regler eller lokalt tilpassede  

 regler, vil blive gennemført i overgangsperioden.
 I henhold til reglerne i den gældende § 52 kan der indføres både generelle  

 og lokalt tilpassede regler, som sætter eventuelle modstridende bestemmelser,  

 fastsat i et regulativ, ud af kraft.
 Reglerne fastsættes ved bekendtgørelse og offentliggøres efter de  

 almindeligt gældende regler.
 I henhold til de tidligere regler kunne regulativforeningerne ved egen  

 drift tage initiativ til ophævelse af regulativet.
Såfremt foreningen ønsker, at regulativet ophæves inden den 1. juli 2007,  

 er det fortsat hensigten at følge denne anmodning.
Dette sker ved  

 bekendtgørelse, der offentliggøres efter de almindelige regler.
I henhold til den tidligere ferskvandsfiskerilov skulle ophævelsen  

 offentliggøres ved, at udkastet blev lagt til eftersyn på passende steder på  

 egnen samt offentliggjort i lokale blade.
I og med at ændringerne sker i  

 bekendtgørelsesform, vil disse blive offentliggjort i Lovtidende.
Desuden vil  

 der ske information via regulativforeningerne, som vil blive underettet af  

 ministeriet.
Den tidligere ferskvandsfiskerilovs § 55, stk. 1, indeholdt hjemmel til at  

 ophæve regulativet, hvis foreningen ikke afholdt generalforsamling 5 år i  

 træk.
Der er i den gældende ferskvandsfiskerilovs § 52, som nævnt, hjemmel  

 for landbrugs- og fiskeriministeren til at ophæve regulativer.
Denne adgang  

 vil blive benyttet, hvis en regulativforening, eventuelt efter et eller to  

 år, på grund af passivitet ophører med at fungere.
Dette kan blandt andet  

 vise sig derved, at der ikke afholdes generalforsamling.
Referat af  

 generalforsamlingerne indsendes årligt til Fiskeridirektoratet.
Det er  

 således bl.a. derved muligt at følge, om en forening fortsat er aktiv.
Til nr. 10 Bestemmelsen er overført fra § 59 i den tidligere ferskvandsfiskerilov.
 Under hensyn til, at det nu foreslås yderligere at forlænge regulativerne  

 i 10 år, anses det for rigtigst at overføre § 59 til ferskvandsfiskeriloven.  

 Herefter gælder regulativerne efter deres indhold, og bestemmelserne i  

 ferskvandsfiskerilovens § 52, som den foreslås ændret og § 52a, som denne  

 foreslås.
 Bestemmelsen fastslår generalforsamlingens kompetence til at vedtage  

 bestemmelser, der gælder for alle rettighedshavere.
Skriftlig fremsættelse Landbrugs- og fiskeriministeren (Henrik Dam Kristensen):
 Jeg tillader mig hermed for det høje Ting at fremsætte:
 Forslag til lov om ændring af lov om ferskvandsfiskeri. (Forlængelse  

 af regulativer m.v.).
(Lovforslag nr.
L 75).
Hovedformålet med lovforslaget er at forlænge gyldighedstiden for de  

 eksisterende fiskeriregulativer, der er oprettet i henhold til den tidligere  

 ferskvandsfiskerilov.
Gyldighedsperioden forlænges med 10 år til den 1. juli  

 2007. Regulativerne indeholder bestemmelser om fiskeriregler.
Desuden kan  

 regulativforeningerne, der er en sammenslutning af bredejere langs et vandløb  

 eller en sø, træffe beslutninger om fælles drift af fiskevandet.
 Det foreslås også, at rådgivende udvalg i henhold til  

 ferskvandsfiskeriloven udvides med en repræsentant fra Amtsrådsforeningen i  

 Danmark samt en fælles repræsentant for landbrugets hovedorganisationer.  

 Derudover foreslås indsat en bestemmelse, der udvider adgangen til at  

 tilbagekalde godkendelse af de fiskeriopsynsmænd, der kan udpeges i  

 ferskvandsområderne.
 Derudover foretages en række justeringer som følge af sammenlægningen af  

 det tidligere Landbrugsministerium og det tidligere Fiskeriministerium samt  

 som følge af sammenlægningen af Dansk Fiskeriforening og Dansk  

 Havfiskeriforening til Danmarks Fiskeriforening.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Folketingets velvillige og hurtige behandling.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget 1, 2 og 8. Udeladt 3. I § 34, stk. 3, ændres », Dansk Fiskeriforening og  

 Danmarks Havfiskeriforening« til: »og Danmarks  

 Fiskeriforening«.
 Stk. 3. Krav om erstatning til det offentlige kan fremsættes af  

 fiskeriministeren, amtsrådet samt Danmarks Sportsfiskerforbund,  

 Ferskvandsfiskeriforeningen for Danmark, Dansk Fiskeriforening og Danmarks  

 Havfiskeriforening.
 4. § 37, stk. 2, 1. pkt., affattes således:
»Stk. 2. Udvalget nævnt i stk. 1 består af 2 repræsentanter  

 fra henholdsvis Danmarks Sportsfiskerforbund, Ferskvandsfiskeriforeningen for  

 Danmark, 1 repræsentant for Amtsrådsforeningen samt 1 fællesrepræsentant for  

 De danske Landboforeninger og Dansk Familielandbrug.« § 37. Fiskeriministeren nedsætter et udvalg, der skal rådgive i  

 forbindelse med fastsættelse af regler for fiskeriets udøvelse og ophjælpning  

 og beskyttelse af fisk, krebs og bløddyr.
 Stk. 2. Udvalget består af 2 repræsentanter for hver af følgende  

 foreninger:
Danmarks Sportsfiskerforbund Ferskvandsfiskeriforeningen for Danmark.
 Derudover består udvalget af 2 repræsentanter for Fiskeriministeriet,  

 hvoraf den ene udpeges med henblik på at kunne bidrage til udvalgets arbejde  

 med biologisk indsigt.
 5. § 37, stk. 3, affattes således:
» Stk. 3. Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler hvis  

 formål er at beskytte sådanne fisk, suppleres udvalget, der er nævnt i stk.  

 2, med 2 repræsentanter fra Danmarks Fiskeriforening og 1 repræsentant fra  

 henholdsvis Dansk Fritidsfisker Forbund og Dansk Amatørfiskerforening.« Stk. 3. Ved rådgivning om regler vedrørende mindstemål og fredning  

 af fisk, der lever i både ferskvand og saltvand, samt regler, hvis formål er  

 at beskytte sådanne fisk, suppleres det i stk. 2 nævnte udvalg med 1  

 repræsentant for hver af følgende foreninger:
Danmarks Havfiskeriforening Dansk Fiskeriforening Dansk Fritidsfisker Forbund Dansk Amatørfiskerforening.
Stk. 4. - - - 6. I § 45, stk. 3, indsættes efter »den i stk. 1  

 nævnte godkendelse,» : »hvis opsynsmanden ikke opfylder de pligter,  

 der er pålagt denne,» og »han« ændres til:  

 »pågældende«.
 § 45. Fiskeriforeninger, som er fiskeriberettiget ved ferske  

 vande, kan ansætte en eller flere opsynsmænd, der skal godkendes af  

 fiskeriministeren.
 Stk. 2. Ministeren forsyner opsynsmanden med særlig legitimation  

 og en af ministeren godkendt instruks.
 Stk. 3. Ministeren kan tilbagekalde den i stk. 1 nævnte  

 godkendelse, hvis opsynsmanden misbruger den myndighed, han har fået  

 overdraget, eller i øvrigt optræder utilbørligt.
 Stk. 4. Opsynsmanden fører tilsyn med, at loven, regler fastsat i  

 medfør af loven samt afgørelser eller med fiskeriministeriet indgåede  

 overenskomster truffet eller indgået i medfør af loven eller tidligere love  

 om ferskvandfiskeri overholdes ved det fiskevand, som de i stk. 1 nævnte  

 fiskeriforeninger kan disponere over.
Stk. 5. - - - 7. § 47, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 4. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller af et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab som sådant  

 bødeansvar.
 9. I § 52 ændres »i 5 år efter lovens  

 ikrafttræden« til: »til den 1. juli 2007«.
§ 52. Regulativer, der er fastsat i medfør af tidligere lov,  

 gælder i 5 år efter lovens ikrafttræden, medmindre fiskeriministeren har  

 fastsat regler, der helt eller delvis ophæver regulativet.
Bestemmelser i  

 regulativet om straf af bøde er gældende, indtil regulativet ophæves.
 10. Efter § 52 indsættes:
» § 52a.
Regulativforeningens bestyrelse afholder med mindst  

 14 dages varsel mindst et årligt møde og sammentræder i øvrigt når 2  

 bestyrelsesmedlemmer kræver det.
Bestyrelsen indkalder til ordinær  

 generalforsamling en gang årligt.
Stk. 2. På den årlige generalforsamling træffes bestemmelse om den  

 økonomiske udnyttelse af fiskevandet omfattet af regulativet, om der skal  

 opkræves medlemsbidrag og størrelsen heraf, samt hvordan et eventuelt  

 overskud skal fordeles.« Bilag 2 I dette bilag er indsat kapitel 13 i lov nr. 66 af 23. marts 1965 om ferskvandsfiskeri Kapitel 13 Regulativbestemmelser § 51. Nærmere bestemmelse om fiskeri i vande, i hvilke flere er  

 berettiget til at drive fiskeri, kan træffes i regulativer for vandområder,  

 som i almindelighed skal omfatte et helt vandsløbssystem, og som af  

 fiskeriministeren findes egnet hertil.
Et vandløbssystem omfatter  

 hovedvandløbet med tilløb og eventuelt i forbindelse hermed stående søer o.  

 lign.
 Stk. 2. Fiskeriministeren kan, når forholdene i det enkelte  

 tilfælde skønnes afgørende at tale herfor, godkende regulativer omfattende  

 mindre enheder.
 Stk. 3. Regulativer skal indeholde nøjagtige angivelser af, hvilke  

 områder de omfatter.
§ 52. Begæring om oprettelse af et regulativ kan fremsættes af  

 enhver ejer af fiskeriret i vandområdet, uanset om han er ejer af en bestemt  

 grund, såvel som af Ferskvandsfiskeriforeningen for Danmark og Danmarks  

 Sportsfiskerforbund.
Begæring rettes skriftligt til fiskeriministeren  

 ledsaget af et forslag til regulativbestemmelser.
Fiskeriministeren kan til  

 enhver tid selv tage skridt til at søge oprettet et regulativ.
Stk. 2. Finder fiskeriministeren, at en regulativordning for  

 fiskevandet er påkrævet, foranlediger ministeren derpå med mindst 4 ugers  

 varsel gennem bekendtgørelse i lokale blade de interesserede indkaldt til  

 møde til behandling af det foreliggende udkast.
Samtidig foranlediger  

 fiskeriministeren udkastet fremlagt til eftersyn på passende steder på egnen  

 og bekendtgør dette i de lokale blade.
 Stk. 3. Fiskeriministeren fastsætter nærmere bestemmelse om  

 ledelsen af det pågældende møde, om stemmeafgivning samt om valg og  

 sammensætning af en regulativbestyrelse.
§ 53. Det vedtagne forslag stadfæstes af fiskeriministeren, for så  

 vidt denne finder det egnet.
Regulativet bekendtgøres i de lokale blade.
§ 54. Ændringer i eller ophævelse af et regulativ skal vedtages på  

 en generalforsamling, jfr. § 59, og godkendes af fiskeriministeren.
En  

 vedtagelse om ophævelse af et regulativ kan fiskeriministeren dog henvise til  

 fornyet behandling på førstkommende ordinære generalforsamling.
 Stk. 2. Regulativer kan ikke ændres eller ophæves i 5 år, regnet  

 fra deres ikrafttræden, medmindre ændring i naturforholdene gør det påkrævet.
 Stk. 3. Ændringer i eller ophævelse af et regulativ bekendtgøres  

 på samme måde som oprettelsen.
 § 55. Fiskeriministeren er efter forhandling med  

 Ferskvandsfiskeriforeningen for Danmark, Danmarks Sportsfiskerforbund og  

 Danmarks fiskeri- og havundersøgelser berettiget til at ophæve et regulativ,  

 såfremt der i 5 på hinanden følgende år ikke har været afholdt  

 generalforsamling i en regulativforening og en opfordring fra  

 fiskeriministeren, bekendtgjort i de lokale blade, til at lade afholde  

 generalforsamling ikke er efterkommet inden 3 måneder fra  

 bekendtgørelsesdatoen.
 Stk. 2. Ministeren kan endvidere henvise et regulativ, der  

 indeholder forældede, overflødige eller som følge af forholdenes udvikling  

 åbenbart urimelige bestemmelser, til revision.
 § 56. Er der tidligere oprettet regulativ for en del af et større  

 vandområde, for hvilket fiskeriet nu ordnes ved regulativ, bortfalder  

 regulativet fra det mindre vandområde.
 § 57. Hvor rationelt fiskeri drives i enkeltmands, det  

 offentliges, et selskabs eller lignende sammenslutnings eje eller brug  

 værende fiskevand, kan fiskeriministeren stadfæste sådanne bestemmelser, som  

 kunne være optaget i et regulativ.
 Stk. 2. Når sådanne bestemmelser er godkendt, kommer reglerne om  

 regulativer til anvendelse i den udstrækning, det er muligt.
 § 58. Regulativbestyrelsen skal inden et halvt år efter, at  

 regulativet er stadfæstet, til Fiskeriministeriet indsende en udførlig  

 driftsplan for de fiskevande, regulativet omfatter.
Stk. 2. I øvrigt skal bestyrelsen bestræbe sig for at ophjælpe  

 fiskebestanden f.eks. ved 1) bekæmpelse af uønskede fiskearter, indfangning af legefisk til  

 afstrygning, klækning og udsætning af yngel, eventuelt opdræt og udsætning af  

 sættefisk, 2) at søge at forbedre fiskenes mulighed for vandring gennem åmundinger og  

 forbi kraftstationer, møller og andre hindringer, 3) at påtale forureninger, som er skadelige for fiskeriet, og varetage  

 dettes interesse over for andre for fiskeriet uheldige indgreb i fiskevandets  

 naturlige tilstand såsom regulering, rørlægning, oprensning og engvanding.
 § 59. Bestyrelsen afholder med mindst 14 dages varsel mindst et  

 årligt møde og sammentræder i øvrigt, når to af dens medlemmer kræver det.  

 Bestyrelsen indkalder til ordentlig (ordinær, red.) generalforsamling en gang  

 årlig.
 Stk. 2. På den årlige generalforsamling træffes bestemmelse om,  

 hvorledes det af regulativet omfattede fiskevand skal udnyttes i økonomisk  

 henseende, om der skal opkræves medlemsbidrag og om størrelsen heraf, samt  

 om, hvorledes et evt. overskud skal fordeles.
 § 60. Bestyrelsen ansætter, medmindre fiskeriministeren finder det  

 ufornødent, en eller flere faste opsynsmænd.
Stk. 2. Valget af opsynsmænd skal godkendes af fiskeriministeren,  

 der forsyner opsynsmanden med et fiskeripolitiskilt.
Opsynsmandens instruks  

 skal godkendes af fiskeriministeren.
 Stk. 3. Gør nogen opsynsmand sig skyldig i misbrug af den ham  

 overdragne myndighed, eller viser han i øvrigt utilbørligt forhold, kan  

 fiskeriministeren eller vedkommende politimester forlange ham afskediget.
Efter 2. behandling den 3. april 1997 § 1 I lov nr. 330 af 14. maj 1992 om ferskvandsfiskeri foretages følgende  

 ændringer:
 1. Overalt i loven ændres »Fiskeriministeren« til:  

 »Ministeren for fødevarer, landbrug og fiskeri« og  

 »fiskeriministeren« til: »ministeren for fødevarer, landbrug  

 og fiskeri«.
 2. Overalt i loven ændres »Fiskeriministeriet« til:  

 »Ministeriet for Fødevarer, Landbrug og Fiskeri«.
 3. I § 34, stk. 3, ændres », Dansk Fiskeriforening og  

 Danmarks Havfiskeriforening« til: »og Danmarks  

 Fiskeriforening«.
 4. § 37, stk. 2, 1. pkt., affattes således:
»Det udvalg, der er nævnt i stk. 1, består af 2 repræsentanter for  

 henholdsvis Danmarks Sportsfiskerforbund og Ferskvandsfiskeriforeningen for  

 Danmark samt 1 repræsentant for Amtsrådsforeningen i Danmark og 1  

 fællesrepræsentant for De danske Landboforeninger og Dansk  

 Familielandbrug.« 5. § 37, stk. 3, affattes således:
»Stk. 3. Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler, hvis  

 formål er at beskytte sådanne fisk, suppleres det udvalg, der er nævnt i stk.  

 1, med 2 repræsentanter for Danmarks Fiskeriforening og 1 repræsentant for  

 henholdsvis Dansk Fritidsfisker Forbund og Dansk Amatørfiskerforening.« 6. I § 45, stk. 3, indsættes efter »den i stk. 1  

 nævnte godkendelse,»: »hvis opsynsmanden ikke opfylder de pligter,  

 der er pålagt denne,», og »han« ændres til:  

 »pågældende«.
 7. § 47, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 8. I § 50 og § 51, stk. 2, ændres  

 »fiskeriministerens« til: »ministeren for fødevarer, landbrug  

 og fiskeris«.
 9. I § 52 ændres »i 5 år efter lovens  

 ikrafttræden« til: »til den 1. juli 2007«.
 10. Efter § 52 indsættes:
» § 52 a.
Regulativforeningens bestyrelse afholder med mindst  

 14 dages varsel mindst et årligt møde og sammentræder i øvrigt, når 2  

 bestyrelsesmedlemmer kræver det.
Bestyrelsen indkalder til ordinær  

 generalforsamling en gang årligt.
Stk. 2. På den årlige generalforsamling træffes bestemmelse om den  

 økonomiske udnyttelse af fiskevandet omfattet af regulativet, om, hvorvidt  

 der skal opkræves medlemsbidrag og om størrelsen heraf, samt om, hvordan et  

 eventuelt overskud skal fordeles.« § 2 Loven træder i kraft den 30. juni 1997.
