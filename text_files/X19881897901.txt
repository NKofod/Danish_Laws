 Periodisering af entreprisesum i relation til realrenteafgiftslovens  

 kvoteordning for afgiftsfritaget fast ejendom ved opførelse af en ejendom  

 over flere kalenderår.
 Et forsikringsselskab, der har 2 ejendomme under opførelse, spurgte, om en  

 endelig entreprisesum omfattende alle omkostninger, som efter aftale mellem  

 forsikringsselskabet og hovedentrepenøren forfalder og betales en gang for  

 alle i 1988, kan medtages i kvoten efter realrenteafgiftslovens § 3 b for  

 1988, selv om ejendommene opføres i løbet af såvel 1988 som 1989.
 Ifølge § 4, stk. 5, i Skatteministeriets bekendtgørelse nr. 663 af 29.  

 september 1986 om fritagelse for realrenteafgift af afkast af visse former  

 for fast ejendom og om kontantomregning af anskaffelses- og afståelsessummer  

 efter realrenteafgiftsloven skal man ved byggeri, der strækker sig over flere  

 kalenderår, fordele de samlede byggeomkostninger på grundlag af de i de  

 enkelte år afholdte byggeomkostninger.
 Skattedepartementet svarede, at den samlede entreprisesum kunne medtages i  

 kvoten for 1988, selv om byggerierne først fuldføres i 1989. Det er dog en  

 forudsætning, at beløbet også rent faktisk betales i 1988.
