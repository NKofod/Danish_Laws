Ophør med selvstændig virksomhed,  

 karenstid, selskab, konkurs Ankenævnet har behandlet Deres klage på møde den 5.  

 september 2002.
Nævnet traf denne A F G Ø R E L S E De anses for ophørt med selvstændig virksomhed ved  

 konkurs.
 Der kan udbetales dagpenge efter en uges venteperiode efter skifterettens  

 modtagelse af konkursbegæring for  Xxxx ApS.
Hovedreglen ved ophør med selvstændig virksomhed er, at  

 virksomheden skal være endeligt overdraget eller lukket.
Når  

 virksomheden drives i selskabsform, skal selskabet være opløst,  

 eller samtlige aktier eller anparter skal være overdraget til andre end  

 medlemmet, medlemmets ægtefælle, samlever eller umyndige  

 børn.
Denne betingelse var ikke opfyldt den 5. november 2001.
 Der kan kun gøres undtagelse fra denne hovedregel, hvis det er  

 anmeldt til Erhvervs- og Selskabsstyrelsen, at formålet med selskabet  

 er ændret til kun at være formueadministration, og det samtidig  

 dokumenteres, at der ikke er erhvervsaktivitet i selskabet.
 Undtagelsesbetingelsen var ikke opfyldt den 5. november 2001, fordi  

 formålsparagraffen i Deres selskab ifølge oplysning fra  

 Erhvervs- og Selskabsstyrelsen ikke var ændret til at være ren  

 formueadministration.
 Derfor kan De først anses for ophørt i forbindelse med  

 selskabets konkurs.
 Reglerne findes i arbejdsløshedsforsikringslovens §§ 57, stk. 3,  

 63, stk. 3, og i Arbejdsdirektoratets bekendtgørelse nr. 165 af 13.  

 marts 2001 om ophør med udøvelse af selvstændig  

 virksomhed som hovedbeskæftigelse § 3.
 Ankenævnet ændrer således Arbejdsdirektoratets  

 afgørelse af 13. februar 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 De har den 8. november 2001 på erklæring til brug ved ledighed  

 efter endeligt ophør som selvstændig oplyst:
- at De begyndte virksomheden den 1. december 2000, - at virksomhedens branche er xxx, - at virksomheden er drevet som et ApS, - at Deres sidste arbejdsdag i virksomheden var den 4. november 2001, - at ophøret er sket ved salg med overdragelse den 5. november  

 2001, - at salget omfatter hele virksomheden, og - at De er tilmeldt arbejdsformidlingen den 5. november 2001.
 Af købekontrakten af 3. november 2001 fremgår det, at  

 virksomheden er solgt med inventar, varelager m.v., og at overtagelsesdagen  

 er den 5. november 2001.
 Det fremgår videre af brev af 20. november 2001 fra xxx til  

 Statstidende, at skifteretten den 15. november 2001 har taget virksomheden  

 under konkursbehandling efter en begæring modtaget den 8. november  

 2001.
 Deres a-kasse har i brev af 11. december 2001 truffet afgørelse om,  

 at alle, der bliver ledige fra selvstændig virksomhed, skal have en  

 karenstid på 4 uger, men at kassen ikke kan udbetale dagpenge til Dem,  

 da De har fået arbejde som lønmodtager den 1. december 2001.
I brev af 16. december 2001 klager De over venteperioden på 4 uger,  

 da De mener, at den bør nedsættes til en uge.
De oplyser, at en  

 konkurs under alle omstændigheder var blevet en konsekvens under  

 henvisning til, at den faktisk blev indgivet i den første  

 ledighedsuge.
Salget blev tilrådet af Deres advokat for at  

 begrænse omfanget af konkursen.
 A-kassen har i brev af 11. januar 2001 videresendt Deres klage til  

 direktoratet, da a-kassen ikke ser at have hjemmel til at ændre  

 afgørelsen af 11. december 2001. A-kassen er imidlertid ikke i tvivl  

 om, at salget af virksomheden skyldes selskabets dårlige  

 økonomi.
 På forespørgsel fra Arbejdsdirektoratet har xxx fremsendt en  

 udskrift af retsbogen for xxx.
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 13. februar 2002 denne afgørelse:
 De anses for ophørt ved salg af virksomheden den 5. november  

 2001.
 De skal derfor gennemgå en venteperiode på 4 uger fra den 5.  

 november 2001.
Begrundelse Dagpenge kan kun udbetales til et medlem, der er ledigt, jf. § 57, stk. 1,  

 i lov om arbejdsløshedsforsikring m.v., jf. senest  

 lovbekendtgørelse nr. 603 af 25. juni 2001 (se regelafsnittet).
 En selvstændig erhvervsdrivende anses for ledig, når det  

 personlige arbejde i virksomheden er ophørt mere end midlertidigt, jf.  

 lovens § 57, stk. 3.
 Ved afgørelsen har direktoratet lagt til grund, at Deres a-kasse  

 har truffet afgørelse om, at De er ophørt med drift af  

 selvstændig virksomhed den 5. november 2001, hvor hele virksomheden er  

 afhændet.
 Ifølge arbejdsløshedsforsikringslovens § 63, stk. 3, skal  

 medlemmer, der ophører med drift af selvstændig virksomhed,  

 gennemgå en venteperiode på 4 uger fra ophøret, før  

 der kan udbetales dagpenge til dem.
 Som undtagelse til reglen om 4-ugers venteperiode er det bestemt i § 63,  

 stk. 3, at et medlem, der ophører på grund af konkurs, kun skal  

 gennemgå en venteperiode på 1 uge.
 Direktoratet finder ikke, at De er ophørt på grund af  

 konkurs.
Direktoratet har ved afgørelsen lagt vægt på, at De  

 allerede den 5. november 2001 solgte virksomheden.
Salget omfattede hele  

 virksomheden incl. dele af inventaret, varelager, firmanavn, brochurer m.m.
 De anses derfor for ophørt allerede inden konkursbegæringens  

 indgivelse, jf. i øvrigt a-kassens afgørelse af 11. december  

 2001, og kan derfor ikke anses for ophørt på tidspunktet for den  

 senere indgivelse af konkursbegæringen.
 Da De anses for ophørt ved salg af virksomheden den 5. november  

 2001, skal De gennemgå en 4 ugers venteperiode fra denne dato.
3. Klagen til ankenævnet De skrev den 10. marts 2002:
 Jeg indgiver hermed klage over afgørelsen i ovennævnte sag,  

 da jeg fortsat mener, at afgørelsen er truffet på et forkert  

 grundlag.
 Jeg mener, at konkursen under alle omstændigheder var blevet et  

 resultat.
 At vi får dårlig rådgivning fra vores advokat,  

 bør ikke stille os i så dårlig en situation.
4. Arbejdsdirektoratets bemærkninger til klagen Direktoratet fandt den 12. marts 2002, at der ikke var kommet nye  

 oplysninger, der gav direktoratet anledning til at ændre  

 afgørelsen.
5. Nyt efter klagen Erhvervs- og Selskabsstyrelsen har den 14. august 2002 telefonisk  

 oplyst, at selskabet hele tiden havde til formål at drive handel og  

 industri.
Formålet var ikke ændret siden stiftelsen af  

 selskabet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 57. Dagpenge kan kun udbetales til et medlem, som er ledigt, jf. dog  

 kapitel 11 b. ...
Stk. 3. En selvstændig erhvervsdrivende anses for ledig,  

 når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsdirektoratet efter forhandling med Landsarbejdsrådet.
§ 63. Dagpenge må ikke udbetales til et medlem, hvis ledighed  

 skyldes, 1) 	at medlemmet uden fyldestgørende grund afslår et  

 passende arbejde, der formidles af Arbejdsformidlingen eller  

 arbejdsløshedskassen, 2) 	at medlemmet uden fyldestgørende grund ophører med  

 sit arbejde, ...
Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse  

 tilfælde udbetales dagpenge ikke for de første fire uger efter  

 ophøret.
Dog udbetales dagpenge efter den første uge i  

 følgende tilfælde:
1) 	ved ophør på grund af konkurs, 2) 	ved ophør på grund af betalingsstandsning eller 3) 	ved ophør på grund af tvangsauktion. ...
Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse § 3. Et medlem anses for ophørt mere end midlertidigt med det  

 personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket. ...
 Vejledning nr. 27 af 13. marts 2001 til bekendtgørelsen  

 udtaler blandt andet:
Aktie- og anpartsselskaber Udøver medlemmet selvstændig virksomhed i selskabsform, kan  

 ophøret som hovedregel først anses for at være mere end  

 midlertidigt, når virksomheden endeligt er overdraget eller lukket.  

 Selskabet skal være opløst, eller medlemmet og  

 ægtefællen skal have overdraget samtlige aktier eller anparter  

 til andre end medlemmet, ægtefællen, samleveren eller umyndige  

 børn.
Hovedreglen kan kun fraviges, når det er anmeldt til Erhvervs- og  

 Selskabsstyrelsen, at formålet med selskabet er ændret til kun at  

 være formueadministration.
Det skal samtidig dokumenteres, at der ikke  

 er erhvervsaktiviteter i selskabet.
