Cirkulæreskrivelse om meddelelse om  

 arbejde i forpagters virksomhed samtidig med efterløn Kommentar m.v.:
Arbejde i forpagters egen landbrugsvirksomhed blev  

 sidestillet med arbejde i medlemmets bortforpagtede landbrugsvirksomhed,  

 når virksomhederne er af samme type og der foreligger en vis  

 fælles drift.
Medlemmet kunne derfor ikke anses for ophørt mere  

 end midlertidigt med drift af selvstændig virksomhed.
 Meddelelse om afgørelsen:
 Medlemmet gik på efterløn den 1. marts 1999.  

 Medlemmet, der var selvstændig erhvervsdrivende, var ophørt ved  

 bortforpagtning af sin landbrugsvirksomhed til sine to sønner.  

 På efterlønserklæring for 1999 oplyste medlemmet at have  

 arbejdet i alt 191 timer i 1999 som lønmodtager i virksomheden I/S  

 Vesterballegaard.
Medlemmet oplyste, at han havde arbejdet for forpagterne  

 af hans jorder, men at han ikke havde arbejdet på sine egne jorder.
Han  

 gjorde gældende, at der var ca. 15 km. mellem hans egne jorder og de  

 andre jorder, som blev drevet af fællesskabet.
A-kassen traf afgørelse om, at I/S Vesterballegaard  

 blev drevet som en enhed, og at medlemmets arbejde for interessentskabet blev  

 sidestillet med arbejde i den bortforpagtede virksomhed.
Medlemmet kunne  

 derfor ikke anses for ophørt mere end midlertidigt med drift af  

 selvstændig virksomhed, og skulle tilbagebetale hele den udbetalte  

 efterløn.
Direktoratet tiltrådte a-kassens afgørelse  

 om, at medlemmet ikke kunne anses for ophørt med drift af  

 selvstændig virksomhed.
Medlemmet kunne dog bevare retten til  

 efterløn, på det vilkår, at der skulle fradrages 11.221  

 kr. i efterlønnen. (84 timer x omregningssatsen).
Ankenævnet tiltrådte direktoratets  

 afgørelse om, at medlemmets arbejde skulle sidestilles med arbejde i  

 den bortforpagtede landbrugsvirksomhed.
Ankenævnet lagde vægt  

 på, at sønnens virksomhed var af samme type som den  

 bortforpagtede virksomhed, at der måtte antages af foreligge en vis  

 fælles drift, og at der var jordbrug på begge ejendomme.
 Ankenævnet ændrede direktoratets  

 afgørelse for så vidt angik det økonomiske vilkår,  

 idet ankenævnet fandt, at det ikke klart fremgår af reglerne, at  

 et medlem ikke må arbejde i sin forpagters øvrige virksomhed og  

 fordi medlemmet ikke havde haft nogen indtjening ved arbejdet.
