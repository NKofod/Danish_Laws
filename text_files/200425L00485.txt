Tillægsbetænkning afgivet af Retsudvalget den 15. juni 2005 Tillægsbetænkning over Forslag til lov om ændring af tinglysningsloven, konkursloven  

 og andre love (Virksomhedspant) [af justitsministeren (Lene Espersen)] 1. Udvalgsarbejdet Lovforslaget blev fremsat den 27. april 2005 og var til 1.  

 behandling den 11. maj 2005. Lovforslaget blev efter 1. behandling henvist  

 til  

 behandling i Retsudvalget.
Udvalget afgav betænkning den 9. juni 2005.  

 Lovforslaget var til 2. behandling den 14. juni 2005, hvorefter det blev  

 henvist til fornyet behandling i Retsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
Samråd Udvalget har stillet 1 spørgsmål til justitsministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 15. juni 2005.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse.
 Socialdemokratiet og Det Radikale Venstre kan støtte ændringsforslagene,  

 der hjælper de simple kreditorer, men stemmer imod selve loven om  

 virksomhedspant.
 Socialdemokratiet og Det Radikale Venstre undrer sig over,  

 hvorfor man ikke har spurgt, hvorvidt vi har brug for virksomhedspant i dansk  

 lov, men alene har spurgt, hvorledes den kan udformes.
Et enigt udvalg nedsat af justitsministeren løste opgaven og har  

 lavet en model, der i juridisk forstand holder vand.
Juraen er altså i orden,  

 men forbindelsen til virksomhedernes dagligdag og de behov, som  

 virksomhederne  

 har, er slet ikke opfyldt af loven.
 Der har været fremsendt mange kritiske høringssvar til  

 lovforslaget, og der har været mange utrolig kritiske deputationer, der har  

 ønsket at fremhæve problemerne ved at indføre virksomhedspant.
 Socialdemokratiet og Det Radikale Venstre finder ikke, at de  

 bekymringer, der er blevet udtrykt, er blevet besvaret på tilfredsstillende  

 vis  

 i den forstand, at de forklaringer, der er givet, har fjernet det indtryk, at  

 de, der har noget ud af, at virksomhedspant indføres, er de store  

 virksomheder  

 og bankerne, hvor imod de, der vil blive ramt af de negative konsekvenser, er  

 de små, de nystartede og iværksætterne.
Den udvikling ønsker S og RV under ingen omstændigheder at  

 støtte, da S og RV heller ikke tror på, at virksomhedspant vil betyde, at den  

 rentesikkerhed, der i øvrigt er behæftet med betragtelig stor usikkerhed, vil  

 indfinde sig.
S og RV tror, det er uklogt ikke at lytte til de mange  

 kritikpunkter, der har været fremsat: de dårligere forhold for de små  

 virksomheder, dårligere kreditter og dermed større behov for banklån og  

 muligheden af, at virksomhedspant vil øge mulighederne for dem, der ønsker at  

 svindle ved at trække værdier ud af et selskab.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 162 omdelt  

 efter afgivelse af betænkning Bilagsnr.
Titel 17 Betænkning 18 1. udkast til tillægsbetænkning Samråds-spm.nr.
