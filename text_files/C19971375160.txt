(SFL-områder) INDHOLDSFORTEGNELSE INDLEDNING Retningslinier for udpegning af Særligt Følsomme Landbrugsområder  

 (SFL-områder) er udstedt af Strukturdirektoratet i henhold til kapitel 4 i  

 bekendtgørelse nr. 225 af 25. marts 1997 om tilskud til miljøvenlige  

 jordbrugsforanstaltninger, senest ændret ved bekendtgørelse nr. 654 af 14.  

 august 1997. SFL-områderne er administrationsgrundlag for en række EU-  

 baserede tilskudsordninger og udpeges af amterne på grundlag af deres  

 information om de respektive områder, herunder regionplanlægning.
 Formålet med udpegning af SFL-områder er primært at målrette de  

 miljøvenlige jordbrugsforanstaltninger for herigennem at sikre den størst  

 mulige positive virkning på miljø og natur for de givne ressourcer.  

 Udpegningen baseres både på identificerede miljøproblemer og naturproblemer,  

 men amterne skal ved udpegningen primært tilgodese beskyttelsen af  

 vandmiljøet.
De miljøvenlige jordbrugsforanstaltninger er alle frivillige.
En  

 forudsætning for jordbrugernes aktive deltagelse i ordningerne er, at de har  

 forståelse for baggrunden for udpegningen og er bekendt med de enkelte  

 SFL-områders beliggenhed og de foranstaltninger, der tilbydes i området.
 Udpegningen skal derfor foregå i samarbejde med lokale  

 jordbrugsorganisationer foruden andre berørte lokale interesseorganisationer.  

 Det er væsentligt, at områderne afgrænses efter kendte grænser i landskabet,  

 og at områderne offentliggøres umiddelbart efter udpegningen.
 Blandt SFL-områderne kan der udpeges særlige områder for  

 landbrug/miljø-projekter, hvor der forudsættes en koordinering og integration  

 af alle de ordninger, der sigter mod at forbedre miljø- og naturforholdene  

 for området.
Det overvejes at udvide de miljøvenlige jordbrugsforanstaltninger inden  

 den 1. april 1998 med en foranstaltning til fremme af offentlighedens adgang  

 samt en foranstaltning til beskyttelse af kulturlandskaber.
Den ændring af  

 SFL-områderne, amterne har mulighed for at foretage inden den 1. marts 1998,  

 kan derfor tage højde for disse evt. nye miljøvenlige  

 jordbrugsforanstaltninger.
Så snart der foreligger oplysninger om indeholdet  

 af de to foranstaltninger, vil amterne blive orienteret.
RETSGRUNDLAGET FOR UDPEGNING AF SFL-OMRÅDER I forbindelse med reformen i 1992 af den fælles landbrugspolitik blev der  

 gennem Rådets forordning (EØF) nr. 2078/92 af 30. juni 1992 om miljøvenlige  

 produktionsmetoder i landbruget samt om naturpleje etableret et grundlag for  

 EU-medfinansiering af støtte til jordbrugere, der forpligter sig til at  

 indføre eller opretholde miljøvenlige produktionsmetoder eller til at udtage  

 arealer af produktion.
Kommissionens forordning (EF) nr. 746/96 af 24. april  

 1996, som ændret ved KFO nr. 435/97 af 6. marts 1997, indeholder  

 gennemførelsesbestemmelser til RFO nr. 2078/92.
 Danmark har i henhold til disse forordninger fået godkendt følgende  

 landbrug/miljø-programmer:
1. Miljøvenligt Jordbrug i Danmark a.
Miljøvenlige  

 jordbrugsforanstaltninger b. Økologisk Jordbrugsproduktion 2. Demonstrationsprojekter og kurser i miljøvenlige  

 produktionsformer.
Det danske lovgrundlag for tilskud til miljøvenlige  

 jordbrugsforanstaltninger og til økologisk jordbrugsproduktion er lov nr. 479  

 af 12. juni 1996 om støtte til jordbrugets strukturudvikling og til økologisk  

 jordbrug m.v. (strukturloven), senest ændret ved lov nr. 404 af 10. juni  

 1997. Fødevareministeriet har udstedt bekendtgørelse nr. 225 af 25. marts  

 1997 om tilskud til miljøvenlige jordbrugsforanstaltninger, som ændret ved  

 bekendtgørelse nr. 531 af 20. juni 1997, bekendtgørelse nr. 635 af 26. juli  

 1997 og bekendtgørelse nr. 654 af 14. august 1997. Endvidere har  

 Fødevareministeriet udstedt bekendtgørelse nr. 226 af 25. marts 1997 om  

 tilskud til økologisk jordbrugsproduktion.
Selvom EU-forordninger er  

 umiddelbart gældende i Danmark, er visse bestemmelser fra forordningerne  

 optaget i bekendtgørelserne.
Ifølge det danske program for miljøvenlige jordbrugsforanstaltninger  

 udpeger amterne SFL-områderne i overensstemmelse med de enkelte områders  

 behov i forhold til forordningens formål og programmets kriterier for  

 udpegning.
Retningslinierne for udpegningen er udstedt af  

 Strukturdirektoratet jf. § 7 stk. 1, i bekendtgørelse nr. 225 af 25. marts  

 1997 om tilskud til miljøvenlige jordbrugsforanstaltninger.
Der lægges særlig  

 vægt på, at udpegningerne harmonerer med national planlægning og nationale  

 prioriteringer, herunder Rådets direktiv 92/43/EØF af 21. maj 1992 om  

 bevaring af naturtyper samt vilde dyr og planter (Habitatdirektivet). Amterne  

 skal desuden sikre, at behovet for udpegning på tværs af amtsgrænserne er  

 tilgodeset.
SFL-OMRÅDETYPER Amtsrådet kan udpege SFL-områder inden for følgende områdetyper.
De  

 enkelte områdetyper afspejler de miljø- og naturforhold, der for det konkrete  

 område skal tillægges størst vægt.
 SFL-områdetyperne udpeges efter følgende retningslinier:
1. Grundvand Den overordnede målsætning er at beskytte grundvandet mod nitrat og  

 pesticider.
Grundvandsområder Grundvandsområder udpeges blandt områder, * der på grund af geologiske/hydrologiske forhold er sårbare over for  

 nitratudvaskning og/eller pesticider, * hvor der i grundvandet er konstateret overskridelser af det vejledende  

 drikkevandskrav på 25 mg nitrat pr. liter, eller * hvor nitratkoncentrationen er højere end 10 mg nitrat pr. liter og med  

 stigende nitratkoncentration, der varsler overskridelser af  

 drikkevandskravet.
2. Overfladevand Målsætningen er at forbedre vandkvaliteten for vandløb, søer og kystnære  

 farvande i Danmark gennem en reduktion af næringsstof- og  

 pesticidbelastningen, således at udsatte levesteder for vandflora og -fauna  

 kan blive beskyttet og tidligere levesteder genskabt.
Oplandsområder Oplandsområder eller dele af oplandsområder udpeges på baggrund af  

 områdets topografi, som samlede hydrologiske områder eller som zoner langs  

 med vandløb, søer og kystnære farvande.
Målsætningen er at nedsætte  

 udledningen af næringsstoffer fra dyrkede arealer til vandområder, hvor det  

 på baggrund af udviklingen i det aktuelle iltindhold kan konstateres, at  

 bundfauna og fiskebestand er eller vil blive truet.
Denitrifikationsområder Denitrifikationsområder udpeges blandt ferske enge, strandenge, afvandede  

 søer, moser samt fjorde med tilgrænsende omdriftsarealer, som vurderes egnede  

 til etablering af våde enge (vådområder) med nitratomsætning ved den  

 naturlige proces, denitrifikation.
Udvælgelsen af områder foretages på  

 grundlag af topografi og afvandingsforhold.
Det skal vurderes, dels om  

 projektet har en positiv miljø- og natureffekt, dels om oplandets størrelse  

 og den samlede mængde kvælstof, der kan forventes reduceret ved en  

 gennemførelse af projektet, er stor nok til, at projektet bør realiseres.
Randzoner Randzoner udpeges som en 20 meter bred zone langs søer og på begge sider  

 af de vandløb, som i regionplanerne er udlagt med skærpet eller basis  

 recipientkvalitetsmålsætning.
Desuden kan randzoner udpeges langs andre  

 vandløb, der er beliggende i oplandsområder eller denitrifikationsområder.
 Da randzonerne er linieområder, og oplandsområder og  

 denitrifikationsområder er fladeområder, kan der forekomme overlapning mellem  

 de udpegede SFL-områder.
 Det bemærkes, at randzonerne langs vandløb og søer ligger uden for de  

 dyrkningsfri bræmmer i henhold til vandløbsloven.
3. Højt prioriterede naturbeskyttelsesområder Målsætningen er:
* at beskytte og forbedre områdernes naturværdi * at sikre og forbedre områdernes landskabelige værdi, samt * at sikre og forbedre de rekreative adgangs- og opholdsmuligheder.
 Områderne udpeges blandt de nedenfor nævnte udsatte naturtyper og områder  

 med særlige muligheder for at øge naturværdien:
Kystnære områder * Strandenge * Strandoverdrev * Strandsumpe * Kystskrænter * Tilgrænsende omdriftsarealer Ferske lavbundsområder * Ferske enge (vedvarende græsarealer) * Moser og kær * Højmoser * Afvandede arealer * Krat * Tilgrænsende omdriftsarealer Højbundsområder * Heder * Overdrev * Krat * Tilgrænsende omdriftsarealer 4. Stisystemer Målsætningen er at udvide de rekreative adgangs- og opholdsmuligheder.
 Stisystemerne udpeges som zoner, inden for hvilke stier kan etableres som  

 forbindelseslinier til og mellem SFL-områder, naturområder og fortidsminder  

 med adgang for offentligheden.
5. Spredningskorridorer/økologiske forbindelseslinier Målsætningen er at forbedre eksisterende spredningskorridorer og skabe  

 nye, idet forbindelsen mellem naturområder som for eksempel skove, søer og  

 vådområder og ekstensivt drevne landbrugsområder kan give den vilde flora og  

 fauna bedre spredningsmulighed og hermed bedre livsbetingelser.
Spredningskorridorer udpeges som zoner mellem eksisterende naturområder,  

 hvor der er mulighed for at skabe eller forbedre forbindelsen mellem flere  

 områder.
Spredningskorridorer kan bestå af nye naturområder eller ekstensivt  

 drevne landbrugsarealer som for eksempel våde enge og arealer i vedvarende  

 græs.
Spredningskorridorerne udpeges på baggrund af regionplanen.
6. Værdifulde kulturlandskaber Målsætningen er at sikre bevaring og vedligeholdelse af kulturlandskaber.
 Værdifulde kulturlandskaber udpeges blandt arealer, hvor der er synlige  

 kulturelementer som traditionelle hegn, traditionelle træer, solitærtræer og  

 alleer af særlig kulturhistorisk betydning, sten- og jorddiger, større  

 samlinger af gravhøje eller andre synlige fredede fortidsminder og  

 landskabselementer, der påvirkes af intensiv jordbrugsproduktion.
PROJEKT-OMRÅDER OG BONUSTILLÆG 4.1. Projekt-områder Hvis amtet skønner, at der inden for et SFL-område er behov for en ekstra  

 indsats til beskyttelse af miljøet eller naturen, kan amtet udpege området  

 til projekt-område til iværksættelse af landbrug/miljø-projekter.
Ansøgninger  

 om tilskud vedrørende arealer beliggende inden for projekt-områder kan  

 prioriteres forud for andre ansøgninger om tilskud.
Der vil inden  

 ansøgningsperiodens start i april 1998 komme en ændringsbekendtgørelse til  

 bekendtgørelse nr. 225 af 25. marts 1997 om tilskud til miljøvenlige  

 jordbrugsforanstaltninger således, at der er overensstemmelse mellem denne  

 vejledning og bekendtgørelsen.
Inden for projekt-områder forventes amtet at iværksætte en koordineret  

 indsats til beskyttelse af miljøet og naturen, baseret på de ved udpegningen  

 identificerede miljø- og naturproblemer.
Formålet med at udpege  

 projekt-områder og iværksætte landbrug/miljø-projekter er bl.a., at amterne  

 efter aftale med relevante myndigheder kan inddrage instrumenter/foranstalt-  

 ninger som eksempelvis skovtilplantning, læplantning, naturgenopretning,  

 jordkøb og jordfordeling i en målrettet indsats i det pågældende område.  

 Gennem en sådan integration mellem de enkelte foranstaltninger opnås en  

 større positiv virkning for miljø og natur, samtidig med at der kan tages  

 højde for friluftsliv.
 Amtet bør generelt ved udpegning af SFL-områder prioritere udpegningen af  

 større sammenhængende områder frem for mindre enkeltområder, så der er  

 mulighed for at udpege SFL-områder til projekt-områder.
Et landbrug/miljø-projekt kan igangsættes på enten jordbrugernes eller  

 amtets initiativ.
Det er derfor væsentligt, at amterne, blandt andet gennem  

 landbrugets rådgivere, informerer om denne mulighed og om fremgangsmåden,  

 hvis jordbrugerne ønsker at tage initiativ til et landbrug/miljø-projekt.
 Hvis amtet, eventuelt efter at have modtaget en opfordring fra  

 jordbrugerne, skønner, at der er behov for en målrettet indsats i et område,  

 bør amtet iværksætte et opsøgende og informerende arbejde for at sikre  

 tilslutningen til et landbrug/miljø-projekt.
 Amterne vil på et senere tidspunkt modtage uddybende information om  

 landbrug/miljø-projekter.
4.2. Bonustillæg i projekt-områder Hvis amtet vurderer, at miljøindsatsen i et projekt-område er afhængig af  

 en vis tilslutningsgrad, kan Amtsrådet fastsætte et bonustillæg på 10 pct. af  

 arealtilskuddet.
Det samlede tilskud inkl. bonustillæg kan dog ikke overstige  

 det refusionsberettigede maksimumbeløb for tilskud.
 Tilknytningen af bonus til et projekt-område kræver, at tilslutningsgraden  

 for det pågældende projekt-område fastsættes til 50 pct. eller derover af  

 projekt-områdets landbrugsareal.
 Anvendelsen af bonus og den dertil hørende tilslutningsgrad skal  

 fastlægges samtidig med udpegningen af projekt-området og offentliggøres  

 inden en ansøgningsrunde.
PROCEDURE FOR UDPEGNING OG ÆNDRING AF  

 SFL-OMRÅDER 5.1. Udpegning af SFL-områder SFL-områderne udpeges som nævnt alene som grundlag for administration af  

 en række tilskudsordninger inden for den fælles EU-landbrugspolitik, herunder  

 de miljøvenlige jordbrugsforanstaltninger, tilskud til økologisk  

 jordbrugsproduktion, den miljøbetingede overførsel af udtagningsforpligtelsen  

 og øget frivillig braklægning under hektarstøtteordningen.
De udpegede  

 SFL-områder danner ikke grundlag for anden konkret sagsbehandling.
SFL-områderne udpeges i overensstemmelse med retningslinierne for de  

 enkelte områdetyper (se kapitel 3) og på grundlag af det materiale, amterne  

 har til rådighed for de pågældende områder.
Udpegningen af SFL-områder skal  

 ses som en dynamisk proces, der er begrundet i nødvendigheden af at beskytte  

 områderne.
Det er derfor vigtigt, at udpegningen kun foretages, når der  

 foreligger viden om og intentioner om beskyttelse af miljøet eller naturen i  

 det pågældende område, og ikke som følge af en bruttoudpegning af alle  

 områder inden for den pågældende områdetype.
SFL-områderne bør tilpasses, så  

 de altid er i overensstemmelse med målsætningerne for udpegningen og de  

 nationale prioriteringer på miljø- og naturområdet.
Amtsrådet bør sikre, at udpegningen afspejler de bevillingsmæssige beløb,  

 der bl.a. fra amtets side er afsat til foranstaltningerne.Amtet bør derfor  

 ikke udpege flere SFL-områder end, at der med en rimelig dækningsgrad er  

 økonomisk mulighed for at yde tilskud til samtlige jordbrugere inden for de  

 udpegede SFL-områder.
En rimelig budgetmæssig dækningsgrad vil ligge i  

 intervallet 20 til 50 pct. for amtet som helhed.
Ved den første udpegning af SFL-områder i 1994 var en nyudpegning baseret  

 på en samlet kvote på 350.000 ha landbrugsareal, fordelt mellem amterne efter  

 landbrugsarealet.
I 1997 blev denne procedure suppleret med amternes mulighed  

 for at:
 * ændre allerede udpegede SFL-områder (nedlæggelse af eksisterende  

 SFL-områder med efterfølgende nyudpegning inden for amtets nuværende  

 SFL-arealer).
 * udpege nye SFL-områder (merudpegning af SFL-områder ud over amtets  

 nuværende SFL-arealer).
 Amterne skal, i den fortsatte administrationen af SFL-områderne, tage  

 højde for følgende:
 * Udpegning af SFL-områder kan foretages, hvor der er et klart miljø-  

 eller naturmæssigt behov.
 * Hvor der er et miljømæssigt behov, bør ændring, i form af nedlæggelse af  

 et SFL-område, ikke finde sted.
 * Udpegning af SFL-områder og ændring af allerede udpegede områder skal  

 ske i samarbejde med de berørte lokale interesseorganisati- oner, herunder  

 landbrugsorganisationerne.
 * Der bør både ved udpegning af nye områder samt ved ændring af allerede  

 udpegede områder foretages en afvejning af jordbrugs-, natur- og  

 miljøinteresser m.v..
 * At der i overvejelserne om ændring af SFL-områder indgår hensynet til,  

 at områderne har en forholdsvis stabil karakter, således at jordbrugerne kan  

 planlægge omlægninger i driften med henblik på at benytte ordningerne.
 Forbedring af vandmiljøet, inkl. overfladevand, er det bærende hensyn, for  

 så vidt angår hovedparten af foranstaltningerne i det program for  

 miljøvenlige jordbrugsforanstaltninger, der blev godkendt af EU-kommissionen  

 i marts måned i år, hvilket derfor også skal afspejles ved områdeudpegningen.
 Der er i øvrigt ikke fastsat retningslinier for tilrettelæggelsen af  

 udpegningen, herunder form og omfang af offentlighedens inddragelse i øvrigt.
5.2. Krav til Amtsrådet i forbindelse med udpegning af SFL-områder Udpegningen af SFL-områder har foruden de miljøvenlige  

 jordbrugsforanstaltninger betydning for ordningerne under økologisk jordbrug  

 og hektarstøtteordningen.
 For henholdsvis de miljøvenlige jordbrugsforanstaltninger og  

 hektarstøtteordningen er der en række områder, som Amtsrådet skal tage  

 stilling til.
De miljøvenlige jordbrugsforanstaltninger I forbindelse med de miljøvenlige jordbrugsforanstaltninger skal Amtsrådet  

 fastsætte følgende:
 1. Hvilke af følgende foranstaltninger der kan ydes  

 tilskud til inden for områderne:
 - Nedsættelse af kvælstoftilførslen.
 - Dyrkning uden brug af plantebeskyttelsesmidler.
 - Etablering af sprøjtefrie randzoner.
 - Miljøvenlig drift af græsarealer uden for omdriften.
 - Pleje af græs- og naturarealer med afgræsning.
 - Pleje af græs- og naturarealer med rydning.
 - Pleje af græs- og naturarealer med høslæt.
 - Udlæg af rajgræs i kornafgrøder m.v.
 - Udtagning af agerjord.
 - Udtagning af græsarealer uden for omdriften.
- Ændret afvanding - Fremme af offentlighedens adgang - Plejeforanstaltninger i værdifulde kulturlandskaber 2. Tilsagnsperiodens længde (henholdsvis 5 eller 20  

 år) for følgende foranstaltninger:
 - Miljøvenlig drift af græsarealer uden for omdriften.
 - Pleje af græs- og naturarealer med afgræsning.
 - Pleje af græs- og naturarealer med rydning.
 - Pleje af græs- og naturarealer med høslæt.
 - Ændret afvanding.
 Amtsrådet kan alternativt fastlægge, at foranstaltninger med begge  

 tilsagnsperioder anvendes i de relevante SFL-områder.
3. De landskabselementer, langs hvilke der kan ydes  

 tilskud til etablering af sprøjtefrie randzoner.
Landskabselementerne kan  

 foruden vandløb, søer og vandhuller omfatte levende hegn, diger,  

 småbeplantninger og lignende biotoper.
 4. Om der i landbrug/miljø-projektområde kan ydes  

 bonustillæg.
 5. Den ønskede tilslutningsgrad inden for et  

 SFL-område, hvor der ud fra hensynet til miljøet ønskes en tilslutningsgrad  

 på 50 pct. eller derover.
 For de udpegede SFL-områder kan Amtsrådet endvidere fastsætte det  

 minimumsareal, som en ansøgning om tilskud til følgende foranstaltninger skal  

 omfatte:
 - Etablering af sprøjtefrie randzoner.
 - Miljøvenlig drift af græsarealer uden for omdriften.
 - Pleje af græs- og naturarealer med afgræsning.
 - Pleje af græs- og naturarealer med rydning.
 - Pleje af græs- og naturarealer med høslæt.
 - Udtagning af agerjord.
 - Udtagning af græsarealer uden for omdriften.
 - Ændret afvanding.
Hvis Amtsrådet ikke fastsætter et minimumsareal skal ansøgningen mindst  

 omfatte en mark, der består af et sammenhængende areal.
Marken skal mindst  

 udgøre 0,3 ha, medmindre den på grund af naturlige afgrænsninger eller  

 naboskel ikke kan sammenlægges med andre marker.
Dette gælder dog ikke for  

 ansøgninger om tilskud til etablering af sprøjtefrie randzoner og ændret  

 afvanding.
Amtsrådet skal desuden være opmærksom på, at det også for  

 foranstaltningen udlæg af rajgræs kan fastsætte et minimumsareal, men at  

 dette minimumsareal ikke relaterer til det enkelte SFL-område, men til  

 SFL-områderne generelt.
Hektarstøtteordningen I forbindelse med hektarstøtteordningen skal Amtsrådet tage stilling til  

 følgende:
 Hvor den samlede grænse for jordudtagning under hektarstøtteordningen for  

 tiden er 21,6 pct. for bedrifter uden for SFL-områder, er der efter  

 indstilling fra Amtsrådet fastsat en øvre grænse på op til 50 pct. for  

 bedrifter med arealer inden for SFL-områder.
 Amtsrådet indstiller hvert år senest 1. august til fødevareministeren, om  

 amtet ønsker, at der skal fastsættes en højere grænse for den samlede  

 udtagning, og i givet fald hvilke SFL-områder den indstillede højere grænse  

 skal omfatte.
5.3. Ændring af SFL-områder Hvis det viser sig, at der fra jordbrugernes side ikke er interesse for at  

 ansøge om tilskud til foranstaltningerne inden for et SFL-område, må amtet  

 vurdere, om der er grundlag for at opretholde området som SFL-område.
Amtet kan ændre SFL-områdets geografiske placering, men inden en ændring  

 finder sted, bør amtet dog først tage stilling til, om der er vægtige  

 miljømæssige begrundelser for at opretholde udpegningen.
Er dette tilfældet,  

 bør amtet overveje, om der kan opnås en interesse blandt jordbrugerne i  

 området, hvis amtet gør en særlig indsats og f.eks. udpeger SFL-området til  

 et landbrug/miljø-projektområde og eventuelt knytter en bonus til området (se  

 kapitel 4 afsnit 4.2.).
 Hvis de kriterier, der ligger til grund for udpegningen, ikke længere er  

 opfyldt, og der således ikke er en miljømæssig begrundelse for at opretholde  

 et SFL-område, bør SFL-området ændres.
Ændring af et SFL-område vil først få virkning for ansøgninger der  

 modtages efter den periode, hvor ændringerne er foretaget Amtet skal forud for en beslutning om ændring undersøge, om der er givet  

 tilsagn i det pågældende SFL-område, herunder tilsagn givet af  

 Strukturdirektoratet.
For SFL-områder, hvor der er meddelt tilsagn, får  

 ændringen ikke virkning, før udløbet af den meddelte tilsagnsperiode.
5.4. Anmeldelse af SFL-områder SFL-områderne skal anmeldes til Strukturdirektoratet.
Det materiale der  

 fremsendes til Strukturdirektoratet skal indeholde en nummerering samt en  

 beskrivelse af det pågældende SFL-område.
Nummerering af SFL-områder Nummereringen skal foretages som nedenfor beskrevet:
 Når Strukturdirektoratet har modtaget anmeldelsen bliver SFL-området  

 registreret i LS-systemet med følgende oplysninger:
* Områdenummer * Amtskommune * Områdets størrelse * Hvilken enhed, området er registreret i * Landbrugsarealets andel af området * Vedvarende græs, andel af området * Om SFL-området er udpeget som projektområde * Om SFL-området er udpeget som bonusområde * Den ønskede tilslutningsgrad for at yde bonus i et projektområde * Den faktiske tilslutningsgrad * Hvilke foranstaltninger, der kan tilbydes inden for området.
Beskrivelse af SFL-områder Til brug for evaluering af de miljøvenlige jordbrugsforanstaltninger og  

 mere generelt de danske programmer under RFO 2078/92 skal SFL-områderne  

 beskrives.
Det er vigtigt, at amterne foretager denne beskrivelse.
 I forbindelse med den konkrete evaluering af SFL-områderne vil der blive  

 udarbejdet nye retningslinier for beskrivelse af SFL-områder.
5.5. Afgrænsning og offentliggørelse af SFL-områder Af hensyn til den integrerede kontrol af foranstaltninger, der finansieres  

 af EUGFL, Garantisektionen, skal de enkelte marker, hvortil der ydes tilskud,  

 identificeres som tilhørende en markblok.
SFL-områdernes afgrænsning skal så  

 vidt muligt følge blokgrænserne på Fødevareministeriets blokkort således, at  

 områderne kan defineres som de markblokke, der indgår i området.
 Hvor der ikke er defineret markblokke, skal SFL-områderne så vidt muligt  

 følge de eksisterende grænser i landskabet.
Et SFL-område kan være sammenhængende i hele sin udstrækning.
En naturlig  

 enhed, der består af flere adskilte dele, skal af hensyn til kontrollen  

 registreres enkeltvis.
 I det omfang amtet ikke anvender markblokkortene til identifikation af  

 SFL-områderne bør amtet indtegne SFL-områder på kort i et målestoksforhold  

 svarende hertil, det vil sige i forholdet 1:10.000.
Forud for hver ansøgningsperiode offentliggør amtet kort over  

 SFL-områdernes beliggenhed.
Der skal finde offentliggørelse sted både ved  

 udpegning af nye områder og ændring af eksisterende områder.  

 Offentliggørelsen skal således omfatte alle de SFL-områder, hvor der kan  

 søges tilskud i den følgende ansøgningsperiode.
 Amtet skal, foruden kortmaterialet, udarbejde informationsmateriale, der  

 giver oplysninger om, hvad amtet har fastsat for de enkelte SFL-områder (se  

 afsnit 5.2. ovenfor).
ANDRE ORDNINGER, DER RELATERER TIL  

 SFL-OMRÅDERNE Udpegning af SFL-områder har foruden MVJ-ordningen betydning for andre  

 støtteordninger inden for den fælles landbrugspolitik.
6.1. Hektarstøtteordningen Det er muligt for jordbrugere med arealer inden for et SFL-områder at  

 forøge den frivillige brak, hvis Amtsrådet har indstillet dette til  

 fødevareministeren (se kapitel 5 afsnit 5.2).
 Den miljøbetingede overførsel af udtagningsforpligtelsen under  

 hektarstøtteordningen kan, uden afstandskrav, overføres til arealer  

 beliggende i SFL-områder.
6.2. Tilskud til økologisk jordbrugsproduktion Der kan ydes et årligt tillæg på 500 kr. pr. ha til grundtilskuddet for  

 arealer, der er beliggende i et SFL-område, og som overholder følgende  

 betingelser:
 1. At kvælstoftilførslen til arealerne i  

 tilsagnsperioden ikke overstiger 60 procent af behovet.
 2. At der, uanset jordbrugsbedriftens størrelse, i  

 tilsagnsperioden udarbejdes sædskifte- og gødningsplaner med tilhørende  

 kortskitse, gødningsregnskaber og nøgletal.
 3. At der for de af ansøgningen omfattede arealer,  

 uanset arealernes udnyttelse, i sædskifte- og gødningsplanerne anføres 60  

 pct. af behovet for tilførsel af kvælstof.
6.3. Tilskud til skovtilplantning På arealer i SFL-områder med mulighed for 20-årig udtagning kan der søges  

 om tilskud til skovtilplantning, hvis betingelserne er opfyldt.
SFL-områder  

 med mulighed for 20-årig udtagning bliver ved tildeling af tilskud til  

 skovtilplantning prioriteret højt af Skov- og Naturstyrelsen.
BORTFALD AF TIDLIGERE VEJLEDNINGER Vejledning fra marts 1994 om udpegning af særligt følsomme  

 landbrugsområder, senest ændret den 19. marts 1997, bortfalder.
