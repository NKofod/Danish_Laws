(Til samtlige dyrlæger) Indberetning om markeder, dyrskuer og andre samlinger af dyr, der afholdes  

 efter 1. april 1987, skal af de tilsynsførende dyrlæger fremsendes til  

 kredsdyrlægen i det amt, hvor tilsynet har fundet sted inden den 5. i den  

 påfølgende måned.
 Hvor en eller flere dyrlæger assisterer den tilsynsførende dyrlæge ved  

 dyrskuer, indsender de assisterende dyrlæger selvstændigt skema (regning),  

 der så vidt muligt vedhæftes indberetningen fra den ledende dyrlæge.
Til brug ved indberetningen har Veterinærdirektoratet fremstillet nye  

 indberetningsskemaer La 23,0-404, 1986, der kan rekvireres i  

 Veterinærdirektoratet.
Evt. beholdning af hidtil anvendte formular La  

 23,0-404 bedes tilintetgjort.
Afregning for de i en måned udførte og korrekt indberettede tilsyn, for  

 hvilken der tilkommer dyrlægerne betaling fra det offentlige i henhold til  

 Landbrugsministeriets cirkulære nr. 64 af 15. marts 1962 vedrørende betaling  

 for offentlige forretninger, vil ske ca. den 25. i den måned, hvor  

 indberetningen modtages.
Evt. yderligere betaling bl.a. i henhold til  

 Landbrugsministeriets cirkulære af 19. december 1974 om betaling for  

 indsyning m.v. af dyr, der tilføres markeder m.v., opkræves af den  

 tilsynsførende dyrlæge fra den for markedet/dyrskuet ansvarlige ledelse.
