Nr BTL 93 Betænkning over Forslag til lov om ændring af lov om støtte til danske  

 investeringer i Østlandene   

 Nr L 93 1994-95, 1. samling Afgivet af Udenrigsudvalget Afgivet: 19941209 Udvalget har behandlet lovforslaget i et møde og har herunder stillet  

 spørgsmål til udenrigsministeren, som denne har besvaret skriftligt.  

 Spørgsmål og svar er optrykt som bilag til betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Fremskridtspartiet kan ikke støtte forhøjelsen om støtte til danske  

 investeringer i Østlandene fra 1 mia. kr. til 2 mia. kr., da partiet ikke  

 finder det økonomisk forsvarligt, at Danmark på alt for mange områder er for  

 ødsel med Øststøttehjælp.
 Det er positivt, at dansk erhvervsliv investerer i Østlandene, men det bør  

 foregå på erhvervslivets egne præmisser og vilkår.
Lotte Henriksen (S) Helen Beim (S) Hans-Pavia Rosing (S) Jytte Madsen (S)  

 Frederik Nørgaard (S) Anni Svanholt (SF) Jørgen Estrup (RV) fmd.
Holger K.  

 Nielsen (SF) Arne Melchior (CD) Knud Enggaard (V) Otto Steenholdt (V) Jens  

 Vibjerg (V) Jens Hald Madsen (V) Agnete Laustsen (KF) Henriette Kjær (KF)  

 Frank Dahlgaard (KF) Pia Kjærsgaard (FP) nfmd.
 Enhedslisten havde ikke medlemmer i udvalget.
Bilag Udvalgets spørgsmål til udenrigsministeren i forbindelse med behandlingen  

 af lovforslaget og dennes svar herpå Spørgsmål 1:
»Hvor mange garantipolicer er der udstedt siden lovens  

 ikrafttræden?» Svar:
 Der er i alt udstedt 18 policer fordelt på følgende lande: Polen, Ungarn,  

 Den Tjekkiske Republik, Rusland og Estland.
1991 4 1 police opsagt 1992 4 1993 5 1994 5 Police nr. 13/93 er udstedt, men ikke underskrevet.
 Oversigt over investeringsgarantipolicer pr. 15.11.1994 vedlagt.
 Der er givet 18 tilsagn fordelt på Polen, Den Tjekkiske Republik, Rusland,  

 Estland, Letland, Litauen og Den Slovakiske Republik (liste over tilsagn  

 vedlagt).
 Spørgsmål 2:
»Hvilke typer virksomheder har opnået garanti?» Svar:
 Virksomheder under følgende brancher har opnået garanti:
Elektronikbranchen Maskinbranchen Emballagebranchen Byggebranchen Anlægsbranchen Telekommunikationsbranchen Renovationsbranchen Skibsbygningsbranchen Byggebranchen Fiskeribranchen Biludlejningsbranchen Skovbrugsbranchen Spørgsmål 3:
»Har der været tale om en målrettethed med hensyn til de tilsagn, der  

 er givet?» Svar:
 De tilsagn om investeringsgaranti, der gives, er baseret på ansøgninger  

 indsendt af interesserede virksomheder.
 Ansøgningerne om garantistillelse bliver behandlet i henhold til  

 retningslinier for garantiordningen for Østlandene.
 For at ansøgningen om investeringsgaranti kan imødekommes, skal visse  

 betingelser være opfyldt:
 Investor skal være en virksomhed, der er hjemmehørende i Danmark, og der  

 skal være en sammenhæng mellem investeringen og danske produktions- eller  

 eksportinteresser.
 Værtslandet skal være et Østland.
 Garantiordningen vil alene kunne anvendes i de lande, hvor der reelt er  

 tale om en politisk og økonomisk reformproces.
 Investeringen skal være godkendt af det pågældende værtslands myndigheder.
 Investeringen skal ifølge lovgivningen være en direkte nyinvestering i et  

 Østland eller et hermed ligestillet lån.
Værtslandets love og forskrifter skal overholdes.
Dette er en betingelse  

 for erstatning, og det fremhæves, at dette krav også omfatter regler  

 vedrørende arbejdsmarkedsforhold, herunder fastsatte minimumslønninger.
Ansøgningen forelægges herefter Investeringsgarantiudvalget til endelig  

 godkendelse.
Investeringsudvalget har sekretariat i Udenrigsministeriet, og  

 medlemmer af udvalget er Udenrigsministeriet og Erhvervsministeriet.
