 Den 10. december 1985 undertegnedes i Rabat en overenskomst mellem Danmark  

 og Marokko, i medfør af hvilken den danske regering yder Marokko et statslån  

 på 130 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales i 35 halvårlige rater a 3.610.000  

 kroner, første gang den 1. april 1993, sidste gang den 1. april 2010.  

 Herudover skal betales en slutrate på 3.650.000 kroner den 1. oktober 2010.  

 Lånet er aftalt udnyttet til indkøb i Danmark af to fiskeriinspektionsskibe  

 til brug i Marokkos overvågning af sin økonomiske zone i Atlanterhavet og  

 Middelhavet ud for landets ca. 3000 km lange kyststrækning.
