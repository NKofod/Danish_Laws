Opbygning og varighed Uddannelsens mål Lærlingen skal i læretiden opnå erhvervskompetence som jern- og  

 metalsliber i overensstemmelse med nedenstående uddannelsesregler og den for  

 den tekniske skole fastsatte kursusplan.
Uddannelsens tilrettelægning Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er anført under uddannelsesreglerne.
Teknisk skole Lærlingen gennemgår smedeliniens trin 1, hvor undervisningen omfatter  

 praktik og teori med hovedvægten på oplæring i brug af håndværktøj,  

 svejseudstyr og andet værkstedsudstyr.
 Pensum er opdelt således:
Trin 1- varighed 12 uger Skruestiksarbejder, smede-, plade- og profilarbejde, udfoldning,  

 sammenføjningsmetoder, herunder lysbue-, gas- og beskyttelsesgassvejsning  

 (MAG) samt flammeskæring.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen på lærestedet skal omfatte forbehandling, slibning og polering  

 samt efterbehandling af galvanisk behandlede arbejder.
 Af hensyn til den alsidige uddannelse skal lærlingen deltage i alt  

 forekommende slibearbejde.
 Hvis der findes galvanisk anlæg på lærestedet, skal lærlingen beskæftiges  

 mindst 3 måneder i denne afdeling.
 Pleje og vedligeholdelse af værktøj og maskiner.
Ønskeligt supplement til uddannelsen Beskæftigelse ved andet på virksomheden forekommende og for oplæringen  

 værdifuldt arbejde.
 Lærlingerådet, den 23. september 1977.
