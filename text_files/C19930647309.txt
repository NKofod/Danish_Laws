Cirkulære Aftale om vederlag til medlemmer af faglige bedømmelsesudvalg Undervisningsministeriets notat om stillingsstruktur ved de højere uddannelsesinstitutioner CIRKULÆRE Dette cirkulære indeholder reglerne om ansættelse under  

 stillingsstrukturen samt vederlæggelse af faglige bedømmelsesudvalg ved  

 højere uddannelsesinstitutioner under Undervisningsministeriet.
Bemærkninger til protokollat om stillingsstrukturen Protokollatet fastsætter løn- og ansættelsesvilkår for medarbejdere ved  

 højere uddannelsesinstitutioner under Undervisningsministeriet, der indgår i  

 Undervisningsministeriets notat af 22. juni 1993 om stillingsstruktur for  

 videnskabeligt personale med forsknings- og undervisningsopgaver ved de  

 højere uddannelsesinstitutioner.
Undervisningsministeriets notat fastsætter  

 kvalifikationskrav og stillingsindhold for stillingerne.
 Protokollatet erstatter protokollat af 9. april 1991 om stillingsstruktur  

 ved højere uddannelsesinstitutioner under Undervisningsministeriet samt en  

 række aftaler vedrørende særlige stillinger (jf. § 19, stk. 2).
 Protokollatet omfatter følgende stillinger:
 Den ordinære stillingsstruktur:
 Øvrige stillinger inden for stillingsstrukturen, som ikke er omfattet af  

 dette protokollat, er oplistet senere i cirkulæret.
 Som de væsentligste ændringer i forhold til det tidligere cirkulære/de  

 tidligere aftaler kan nævnes:
 * Den normale ansættelsesperiode for adjunkter er nedsat fra 4 til 3 år (§  

 2).
* Der er fastsat vilkår for overenskomstansættelse af professorer.
Dette  

 ændrer ikke ansættelsesformen for professorer, der allerede er ansat som  

 tjenestemænd.
 * Stillingskategorien »lektor med særlige kvalifikationer«  

 bortfalder.
 * Stillingskategorien »seniorstipendiat« er bortfaldet.  

 Stillingskategorien »forskningsstipendiat« (§ 6) er ny.
 * Der er fastsat et tillæg til forskningslektorer, svarende til  

 lektortillægget (§ 7).
 * For adjunkter/lektorer uden forskningspligt er der fastsat et  

 lektortillæg på 37.200 kr samt indført bedømmelse (§ 9).
 * De centralt fastsatte årsværksrammer for antallet af stillinger som  

 amanuensis er bortfaldet. Årsværksrammen for antallet fastsættes nu efter  

 lokal aftale (§ 11).
 I §§ 15-18 er der fastsat en række overgangsbestemmelser i forbindelse med  

 ovennævnte ændringer.
 Endvidere indgår som nye stillingskategorier i stillingsstrukturen  

lektor på seniorvilkår  og  professor på seniorvilkår .  

 Vilkårene for ansættelse i disse stillinger fastsættes efter reglerne i  

 aftale mellem Finansministeriet og centralorganisationerne om seniorordninger  

 for gradvis tilbagetrækning i staten.
 Bemærkninger til de enkelte bestemmelser:
Opslag af stillinger Ved tidsbegrænsede ansættelser, hvor ansættelsesperioden er under 1 år,  

 vil stillingen kunne besættes uden opslag.
Dette gælder for samtlige  

 stillingskategorier, dog ikke ved besættelse af kandidat- og  

 forskningsstipendier.
 Ad § 5.
 Ansættelsesperioden for gæstelektorer og -professorer vil normalt ikke  

 være af mere end 1 års varighed.
 Ad § 6.
 Bestemmelsen om at kandidat- og forskningsstipendiater ikke er omfattet af  

 AC-overenskomstens regler om dækning af udgifter (befordringsgodtgørelse samt  

 time- og dagpenge), er ikke til hinder for, at ansættelsesmyndigheden i det  

 konkrete tilfælde kan beslutte at anvende de for tjenestemænd gældende regler  

 for befordringsgodtgørelse samt time- og dagpenge i forbindelse med  

 tjenesterejser og udstationering for kandidat- og forskningsstipendiater.
 Ad § 10.
Adjunkter/lektorer, der pr. 30. juni 1993 oppebar højere tillæg end det i  

 § 10, stk. 1 nævnte, herunder ansatte ved Danmarks Lærerhøjskoles  

 Provinsafdelinger, bevarer dette.
Tillægget bortfalder, når den pågældende  

 fratræder.
Tillægget kan således ikke genanvendes eller overføres til  

 lokallønspuljen.
 Ad § 15.
Lektorer, der pr. 30. juni 1993 efter den hidtidige stillingsstruktur var  

 ansat som »lektor med særlige kvalifikationer«, kan fortsat  

 oppebære det med denne stilling forbundne højere tillæg som en personlig  

 ordning.
Tillægget bortfalder, når den pågældende fratræder.
 Tillæg ydet efter § 15 bortfalder, når den pågældende fratræder.  

 Tillæggene kan således  ikke  genanvendes eller overføres til  

 lokallønspuljen.
Øvrige stillinger i stillingsstrukturen Udover de i aftalen anførte stillinger indgår følgende stillinger i  

 stillingsstrukturen ved de højere uddannelsesinstitutioner:
I.
Underviserstillinger på deltid:
 * Undervisningsassistent.
 Undervisningsassistenter aflønnes og ansættes efter Finansministeriets  

 cirkulære om timelønnet undervisning.
 * Ekstern lektor.
 Eksterne lektorer aflønnes og ansættes efter aftale mellem  

 Finansministeriet og Akademikernes Centralorganisation om eksterne lektorer  

 ved universiteterne mv.
II.
Kliniske stillinger:
 * Professor i kliniske fag.
 Ansættelse som professor i kliniske fag sker efter opslag og forudsætter  

 enighed med Rigshospitalet, henholdsvis det pågældende (amts)kommunale  

 universitetssygehus eller anden lægelig institution.
 Ansættelse sker enten som professor ved Københavns Universitet kombineret  

 med en honorarlønnet overlægestilling ved Rigshospitalet, eller pågældende  

 kan være ansat som overlæge på et universitetssygehus eller anden lægelig  

 institution med et honorarlønnet professorat.
 Honoraret for professoratet udgør 98.400 kr. årligt.
* Klinisk lektor Kliniske lektorer aflønnes efter særskilt aftale herom.
 Kliniske undervisningsstillinger:
* Klinisk lærer i sygehusspecialer * Klinisk lærer i almen medicin * Klinisk lærer i odontologi * Afdelingstandlæge Kliniske lærere i sygehusspecialer og kliniske lærere i almen medicin  

 aflønnes og ansættes efter særskilte aftaler herom.
 Løn- og ansættelsesvilkår for afdelingstandlæger og lærere i odontologi  

 fremgår af protokollat mellem Finansministeriet og Akademikernes  

 Centralorganisation om akademikere i Undervisningsministeriet.
III.
Stillinger på seniorvilkår:
* Lektor på seniorvilkår * Professor på seniorvilkår Der kan for lektorer og professorer, der er fyldt 55 år, etableres  

 ordninger med ansættelse som lektor, henholdsvis professor på seniorvilkår  

 efter reglerne i aftale mellem Finansministeriet og centralorganisationerne  

 om seniorordninger for gradvis tilbagetrækning i staten.
IV.
Andre stillinger:
* Specialtandlægeuddannelsen Uddannelse til specialtandlæge i ortodonti finder sted under ansættelse i  

 fuldtidsstilling.
Ansættelse i uddannelsesstillingen sker efter opslag og  

 bedømmelse for en 3-årig periode.
Løn- og ansættelsesvilkår fremgår af  

 protokollat mellem Finansministeriet og Akademikernes Centralorganisation om  

 akademikere i Undervisningsministeriet.
* Klinisk assistent Kliniske assistenter aflønnes og ansættes efter overenskomsten for læger i  

 staten.
* Psykologiske kandidatstillinger Ansættelse i psykologiske kandidatstillinger sker i henhold til  

 overenskomsten for akademikere i staten.
Der ydes ansatte i psykologiske  

 kandidatstillinger et særligt tillæg på 19.400 kr. årligt.
* Udenlandske lektorer Stilling som udenlandsk lektor følger de særlige regler, der fremgår af de  

 enkelte aftaler med de pågældende lande mv.
Stillingen er normalt  

 tidsbegrænset.
Finansministeriet, Administrations- og Personaledepartementet Den 22. juni 1993 P.
M.
V.
E.
B.
Marianne Brinch-Fischer Protokollat til overenskomsten for akademikere i staten STILLINGSSTRUKTUR FOR VIDENSKABELIGT PERSONALE VED DE HØJERE UDDANNELSESINSTITUTIONER UNDER UNDERVISNINGSMINISTERIET Protokollatet omfatter medarbejdere ved højere uddannelsesinstitutioner  

 under Undervisningsministeriet, der er ansat efter reglerne i  

 Undervisningsministeriets notat af 22. juni 1993 om stillingsstruktur for  

 videnskabeligt personale med forsknings- og undervisningsopgaver ved de  

 højere uddannelsesinstitutioner.
I.
Ordinær stillingsstruktur § 1.  Overenskomstansættelse inden for den ordinære  

 stillingsstruktur sker som adjunkt, lektor eller professor.
Adjunkter § 2.  Ansættelse i en adjunktstilling sker efter  

 opslag og for en periode af normalt 3 år.
 Stk. 2.  Ansættelsesperioden kan i særlige tilfælde  

 forlænges med indtil 1 år, såfremt den ansatte fremsætter ønske herom senest  

 6 måneder før periodens udløb.
 Ved fravær på grund af barsels- eller adoptionsorlov kan  

 ansættelsesperioden efter ansøgning forlænges svarende til fraværsperiodens  

 længde, dog højst 32 uger.
 Ansættelse som adjunkt kan kun ske for en periode ved samme institution.
 Stk. 3.  Til adjunkter ydes et særligt tillæg på 28.100  

 kr. årligt.
Lektorer § 3.  Ansættelse i en lektorstilling sker efter  

 opslag.
 Stk. 2.  Har den pågældende ikke forud for ansættelsen  

 som lektor opnået tilstrækkelig undervisningserfaring, kan lektoransættelsen  

 ske på prøve for en periode på indtil 1 1/2 år.
 Beslutning om ikke at fastansætte efter prøvetidens udløb kan kun træffes  

 efter fagkyndig bedømmelse.
 Lektoren underrettes om iværksættelse af fagkyndig bedømmelse senest 4  

 måneder før prøveansættelsens udløb.
 Sker underretning om ansættelsens ophør mindre end 3 måneder før  

 prøveansættelsens udløb, fratræder lektoren med sædvanligt  

 overenskomstmæssigt varsel.
Stk. 3.  Til lektorer ydes et særligt tillæg på 44.000  

 kr. årligt.
Med virkning fra 1. april 1994 udgør tillægget 46.400 kr.
Professorer § 4.  Ansættelse som professor sker normalt efter  

 opslag.
 Stk. 2.  Til professorer ydes der et pensionsgivende  

 tillæg, der til enhver tid udligner forskellen mellem den fælles-akademiske  

 lønskala på det aktuelle løntrin og lønramme 37. Ved personlig klassificering  

 i lønramme 38 ydes der udligning op til lønramme 38.
 Gæstelektorer og -professorer.
 § 5.  Ansættelse som gæstelektor eller -professor er  

 tidsbegrænset.
Stk. 2.  Til gæstelektorer ydes et særligt tillæg på  

 44.000 kr. årligt.
Med virkning fra den 1. april 1994 udgør tillægget 46.400  

 kr.
 Stk. 3.  Til gæsteprofessorer ydes der et  

 pensionsgivende tillæg, der til enhver tid udligner forskellen mellem den  

 fælles-akademiske lønskala på det aktuelle løntrin og lønramme 37.
II.
Supplerende stillingskategorier Særlige forskerstillinger Kandidat- og forskningsstipendiater § 6.  Ansættelse som kandidatstipendiat og  

 forskningsstipendiat sker efter opslag.
 For kandidatstipendiater sker ansættelsen for en periode på mindst 1/2 år  

 og højst 2 1/2 år.
For forskningsstipendiater sker ansættelsen for en periode på normalt 1  

 år.
I særlige tilfælde kan ansættelsesperioden for forskningsstipendiater  

 forlænges.
 Stk. 2.  Ved tjenestefrihed som følge af barsel eller  

 adoption forlænges ansættelsesperioden svarende til tjenestefrihedsperiodens  

 længde, dog højst 32 uger.
 Stk. 3.  Kandidat- og forskningsstipendiater er ikke  

 omfattet af AC-overenskomstens regler om:
- dækning af udgifter (befordringsgodtgørelse samt time- og dagpenge) - flyttegodtgørelse.
 Stk. 4.  Der ydes følgende særlige tillæg til:
Forskningsassistent, -adjunkt, -lektor og -professor § 7.  Ansættelse som forskningsassistent, -adjunkt,  

 -lektor og -professor sker efter opslag.
 Stk. 2.  Forskningsassistenter kan ansættes for en  

 periode af indtil 2 år.
 Genansættelse kan finde sted, men en forskningsassistent kan højst være  

 ansat som forskningsassistent ved samme institution i 2 år.
 Der ydes forskningsassistenter et særligt tillæg på 19.400 kr. årligt.
 Stk. 3.  Forskningsadjunkter kan ansættes for en periode  

 af indtil 5 år.
 Genansættelse kan finde sted, men en forskningsadjunkt kan højst være  

 ansat som forskningsadjunkt ved samme institution i 5 år.
 Der ydes forskningsadjunkter et særligt tillæg på 28.100 kr. årligt.
Stk. 4.  Forskningslektorer ansættes for perioder på  

 indtil 5 år.
Genansættelse kan finde sted.
Til forskningslektorer, der er ansat efter den 1. juli 1993, ydes der et  

 særligt tillæg på 44.000 kr. årligt.
Med virkning fra 1. april 1994 udgør  

 tillægget 46.400 kr.
Stk. 5.  Forskningsprofessorer ansættes for en periode  

 på mellem 3 år og 5 år.
Genansættelse kan finde sted, men en  

 forskningsprofessor kan højst være ansat som forskningsprofessor ved samme  

 institution i 5 år.
 Forskningsprofessorer må ikke i forvejen være ansat som professor ved  

 institutionen og må normalt ikke være ansat som professor ved en anden dansk  

 højere uddannelsesinstitution.
 Til forskningsprofessorer ydes der et pensionsgivende tillæg, der til  

 enhver tid udligner forskellen mellem den fælles-akademiske lønskala på det  

 aktuelle løntrin og lønramme 37.
III.
Underviserstillinger Adjunkter og lektorer uden forskningspligt § 8.  Ved nedennævnte institutioner er der  

 adjunkt-/lektorstillinger uden forskningspligt:
 Stk. 2.  Ansættelse sker efter opslag som adjunkt eller  

 lektor, afhængig af den pågældendes kvalifikationer.
 § 9.  For adjunkter/lektorer uden forskningspligt, der  

 ansættes pr. 1. juli 1993 eller derefter, gælder følgende:
 Stk. 2.  Der ydes følgende særlige tillæg til  

 adjunkter/lektorer uden forskningspligt:
Adjunkter Stk. 3.  Senest 6 måneder før udløbet af det 6.  

 ansættelsesår skal der ske bedømmelse af adjunktens kvalifikationer.  

 Undervisningsministeriet fastsætter retningslinier for bedømmelsen.
Adjunkten  

 skal have meddelelse om resultatet af bedømmelsen senest 3 måneder før  

 udløbet af det 6. ansættelsesår.
Stk. 4.  Er bedømmelsen ikke positiv, kan adjunkten  

 ansættes for yderligere en periode på indtil 2 år.
Den pågældende kan senest  

 6 måneder inden denne periodes udløb fremsætte en anmodning om fornyet  

 bedømmelse efter reglerne i stk. 3. Er heller ikke denne bedømmelse positiv,  

 fratræder adjunkten stillingen uden yderligere varsel ved periodens udløb.
 Stk. 5.  I særlige tilfælde, f.eks. i forbindelse med  

 længerevarende sygdom eller barsel, kan ansættelsesperioden efter stk. 3 og 4  

 forlænges med indtil i alt 1 år.
 Stk. 6.  Er bedømmelsen positiv overgår adjunkten ved  

 udløbet af ansættelsesperioden til ansættelse som lektor.
Stk. 7.  Såfremt en ansøger til en  

 adjunkt-/lektorstilling har erhvervet sig særlige kvalifikationer af  

 betydning for varetagelsen af stillingen uden dog at være kvalificeret til  

 umiddelbart at kunne ansættes som lektor, kan adjunktansættelse ske for et  

 kortere tidsrum end 6 år og lektorbedømmelsen ske på et tidligere tidspunkt  

 end normalt.
I sådanne tilfælde skal den pågældende dog som hovedregel have  

 haft ansættelse som adjunkt i mindst 1 år, forinden ansættelse som lektor kan  

 finde sted.
 Stk. 8.  Direkte ansættelse som lektor kan kun ske, når  

 der forinden ansættelsen har fundet en bedømmelse sted med positivt udfald i  

 overensstemmelse med det under stk. 3 anførte, og forudsætter normalt mindst  

 6 års beskæftigelse inden for et for stillingen relevant arbejdsområde.
 § 10.  Til adjunkter/lektorer uden forskningspligt  

 ansat før 1. juli 1993 ydes følgende tillæg:
 Stk. 2.  Ansatte med op til 6 års ansættelse kan vælge  

 at overgå til ansættelse efter § 9.
Amanuensis § 11.  På særlige områder, hvor der er opstået et  

 ekstraordinært akut og midlertidigt undervisningsbehov på et eller flere  

 fagområder, og som ikke kan løses ved ansættelse af undervisningsassistenter  

 eller lignende, kan der inden for en årsværksramme ansættes akademikere i  

 midlertidige stillinger som amanuensis. Årsværksrammen fastsættes efter lokal  

 aftale.
 Stk.2.  Ansættelse sker efter opslag for en periode af  

 indtil 2 år.
Stk.3.  Genansættelse kan finde sted.
En amanuensis kan  

 dog højst være ansat som amanuensis ved samme institution i 2 år.
 Stk.4.  Der ydes amanuenser et særligt tillæg på 27.500  

 kr. årligt.
IV.
Generelle bestemmelser § 12.  Ved ansættelse i tidsbegrænset stilling -  

 herunder ansættelse som adjunkt (§ 2), gæstelektor og -professor (§ 5),  

 kandidat- og forskningsstipendiat (§ 6), forskningsassistent, -adjunkt,  

 -lektor og -professor (§ 7), samt amanuensis (§ 11) - fratræder den ansatte  

 ved ansættelsesperiodens udløb uden særligt varsel, med mindre genansættelse  

 har fundet sted.
 Stk. 2.  Ansættelsesforholdet kan i ansættelsesperioden  

 bringes til ophør efter de sædvanlige overenskomstmæssige regler.
§ 13.  De i aftalen anførte tillæg (dog undtaget  

 lønudligningstillæggene til professorer) er angivet i grundbeløb pr. 1.  

 oktober 1984 og procentreguleres efter den for statens tjenestemænd gældende  

 lønjusteringsaftale.
Tillæggene er ikke pensionsgivende (dog undtaget  

 lønudligningstillægget til professorer).
 § 14.  Ud over de i protokollatet fastsatte tillæg kan  

 der ydes de ansatte tillæg af lokallønspulje, for professorer af  

 cheflønspulje.
V.
Overgangsregler § 15.  For ansatte, der pr. 30. juni 1993 ifølge  

 tidligere stillingsstrukturer oppebar større tillæg end efter § 2, stk. 3,  

 henholdsvis § 3, stk. 3, § 7, stk. 2 og § 10, stk. 1 bevarer det større  

 tillæg.
Tillæggene bortfalder, når den pågældende fratræder.
 Stk. 2.  Ansatte med stillingsbetegnelserne  

 »afdelingsleder« eller »docent« kan, såfremt de ønsker  

 det, fortsat anvende disse stillingsbetegnelser.
 § 16.  For adjunkter, der pr. 30. juni 1993 var ansat  

 efter § 2 i protokollat af 9. april 1991 om stillingsstruktur ved højere  

 uddannelsesinstitutioner under Undervisningsministeriet, gælder fortsat den  

 heri anførte ansættelsesperiode på 4 år.
 § 17.  Kandidater, der er påbegyndt en  

 forskeruddannelse på kandidatstipendium før den 15. juli 1992, følger fortsat  

 de for kandidatstipendiater fastsatte løn- og ansættelsesvilkår, jf § 6.  

 Ansættelsesperioden for disse kan dog være op til 3 år.
 § 18.  Forskningsassistenter, der er ansat ved den  

 pågældende institution pr. 30. juni 1993, er ikke omfattet af den i § 7, stk.  

 2 anførte begrænsning af ansættelsestiden, idet ansættelsestiden vil kunne  

 forlænges ud over de 2 år, dog længst indtil 30. juni 1998.
VI.
Ikrafttræden mv.
 § 19.  Protokollatet har virkning fra 1. juli 1993.
 Stk. 2.  Samtidig ophæves:
 - protokollat af 9. april 1991 om stillingsstruktur ved højere  

 uddannelsesinstitutioner under undervisningsministeriet.
 - aftale af 12. juni 1974 om lønvilkår mv. for medarbejdere uden  

 forskningspligt ved handelshøjskolernes og handelshøjskoleafdelingernes  

 sprogstudier fsva. ansatte ved handelshøjskolerne.
 - aftale af 19. november 1980 om lønvilkår mv. for medarbejdere uden  

 forskningspligt ved handelshøjskolen i Århus og handelshøjskoleafdelingerne  

 fsva. ansatte ved handelshøjskolerne.
 - punkt 7 i protokollat af 2. april 1992 om akademikere i  

 Undervisningsministeriet fsva. adjunkter/lektorer ved Institut for  

 erhvervssprog og Institut for idræt (OU).
 - punkt 11 om stillinger som amanuensis i protokollat af 2. april 1992 om  

 akademikere i Undervisningsministeriet.
 - protokollat af 6. maj 1981 vedrørende anvendelse af  

 overenskomstbestemmelser mv. i forbindelse med aflønning af videnskabeligt  

 personale af forskningsrådsmidler fvsa. ansatte inden for  

 Undervisningsministeriets område.
 Stk. 3.  Protokollatet kan af de underskrivende parter  

 hver for deres vedkommende opsiges samtidig med overenskomsten efter de i den  

 herom fastsatte regler.
København, den 22. juni 1993 Akademikernes Finansministeriet Centralorganisation P.
M.
V.
Alex Nielsen E.
B.
Hans C.
Jensen AFTALE MELLEM FINANSMINISTERIET OG AKADEMIKERNES CENTRALORGANISATION VEDERLAG TIL MEDLEMMER AF FAGLIGE BEDØMMELSESUDVALG VED HØJERE UDDANNELSESINSTITUTIONER UNDER UNDERVISNINGSMINISTERIET I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 681 af 2. oktober 1986 samt i henhold  

 til § 2, stk. 2, i den mellem Ministeriet for Statens Lønnings- og  

 Pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  Aftalen finder anvendelse for institutioner, der  

 er omfattet af protokollat om stillingsstruktur for videnskabeligt personale  

 ved de højere uddannelsesinstitutioner under Undervisningsministeriet.
 § 2.  Til medlemmer af faglige bedømmelsesudvalg ydes  

 betaling efter sats A i Finansministeriets cirkulære om vederlæggelse af  

 censorvirksomhed med følgende antal censortimer:
 § 3.  Der kan ikke ydes vederlag til medlemmer af  

 faglige bedømmelsesudvalg, der er ansat ved samme institution som den, der  

 har nedsat bedømmelsesudvalget.
 § 4.  Aftalen har virkning for bedømmelsesudvalg  

 nedsat efter 1. juli 1993 og kan af parterne opsiges med 3 måneders varsel  

 til den 31. marts, dog tidligst til 31. marts 1995.
 Stk. 2.  Samtidig bortfalder aftale af 9. april 1991  

 mellem Finansministeriet og Akademikernes Centralorganisation  

 (tjenestemandsudvalget) om vederlag til medlemmer af faglige  

 bedømmelsesudvalg ved højere uddannelsesinstitutioner under  

 Undervisningsministeriet.
København, den 22. juni 1993 Akademikernes Finansministeriet Centralorganisation E.
B.
