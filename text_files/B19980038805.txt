 I bekendtgørelse nr. 904 af 11. oktober 1996 om studentereksamen og om  

 højere forberedelseseksamen ( Studenter- og hf-eksamensbekendtgørelsen)  

 foretages følgende ændringer:
§ 1 1. I § 8 indsættes som stk. 6 :
»Stk. 6.  For en elev/kursist, der benytter sig af  

 adgangen til 2. prøveforsøg, jf. stk. 5, er eksamensopgivelserne lig med de  

 eksamensopgivelser, der ville have været gældende, hvis den pågældende var  

 overført til særlige vilkår ved 1. prøveforsøg.
En sådan elev/kursist har  

 ikke krav på faglig vejledning, betaler ikke gebyr og kan kun aflægge 2.  

 prøveforsøg ved egen institution.
Rektor/forstander udpeger eksaminator ved  

 den pågældende prøve.«.
 2. § 39 affattes således:
»§ 39.  Lommeregnere, der benyttes ved de  

 skriftlige prøver, må ikke kunne udføre abstrakt algebraisk  

 symbolmanipulation.
Der henvises endvidere til bestemmelserne i fagbilagene  

 til gymnasie- og hf-bekendtgørelserne.
 Stk. 2.  Lommeregnere må ikke under prøven bruges til at  

 udveksle oplysninger med andre.
 Stk. 3.  Eksaminanderne må ikke til eksamen medbringe  

 andre mekaniske eller elektroniske hjælpemidler el. lign., der gør det muligt  

 at udveksle oplysninger med andre.«.
 3. I § 40, stk. 1, indsættes efter »tan«: »,  

 ln og log«.
 4. § 53, stk. 6, affattes således:
 »Stk. 6.  For elever på matematisk linje, der  

 vælger matematik i det 1-årige forløb til A-niveau, fremkommer  

 eksamenskarakteren i skriftlig matematik som et vægtet gennemsnit i forholdet  

 1:2 af karakteren ved prøven efter det 2-årige forløb til B-niveau og  

 karakteren ved prøven efter det 1-årige forløb til A-niveau.«.
 5. I § 53 indsættes som stk. 7 :
»Stk. 7.  Beviset for en studentereksamen skal  

 altid indeholde mindst 10 prøver, jf.
Gymnasiebekendtgørelsen.
I de 10 prøver  

 kan indgå merit efter reglerne i Meritbekendtgørelsen, dog ikke i form af  

 overførte årskarakterer.«.
 6. § 56, stk. 3, affattes således:
 »Stk. 3.  For elever på matematisk linje, der  

 vælger matematik i det 1-årige forløb til A-niveau, fremkommer  

 eksamenskarakteren i skriftlig matematik som et vægtet gennemsnit i forholdet  

 1:2 af karakteren ved prøven efter det 2-årige forløb til B-niveau og  

 karakteren ved prøven efter det 1-årige forløb til A-niveau.«.
 7. I § 56 indsættes efter stk. 3 som nyt stykke:
»Stk. 4.  Beviset for en enkeltfagsstudentereksamen  

 skal altid indeholde mindst 10 prøver, jf.
Gymnsiebekendtgørelsen.
I de 10  

 prøver kan indgå merit efter reglerne i Meritbekendtgørelsen, dog ikke i form  

 af overførte årskarakterer.«.
 Stk. 4  bliver herefter stk. 5.
§ 2 Bekendtgørelsen træder i kraft den 1. juli 1998 og har virkning fra den 1.  

 oktober 1998.
