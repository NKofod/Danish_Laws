Betænkning afgivet af Det  

 Energipolitiske Udvalg den 4. april 2001 Betænkning over Forslag til lov om ændring af lov om  

 udnyttelse af vedvarende energikilder m.v.
(Solvarmepligt i nybyggeri uden for  

 fjernvarmeområderne m.v.) [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 1. februar 2001 og var til  

 1. behandling den 22. februar 2001. Lovforslaget blev efter 1. behandling  

 henvist til behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring.
Miljø- og energiministeren sendte  

 den 12. februar 2001 dette udkast til udvalget.
Spørgsmål Udvalget har stillet 18 spørgsmål til  

 miljø- og energiministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse med de stillede  

 ændringsforslag.
Kristeligt Folkeparti kan støtte lovforslaget, der  

 er en udmøntning af en beretning over Kristeligt Folkepartis  

 beslutningsforslag nr.
B 33 fra forrige folketingsår om solvarme i  

 nybyggeri uden for de eksisterende fjernvarmeområder.
Kristeligt Folkeparti havde dog gerne set, at også  

 privat byggeri uden for fjernvarmeområderne blev omfattet af reglerne,  

 som det fremgår af Kristeligt Folkepartis beslutningsforslag.
Dette  

 ville  medføre, at markedet for solvarmeanlæg fik en  

 størrelse, der kunne gøre solvarme kommercielt bæredygtig  

 uden tilskud.
Det fremgår af bemærkningerne til  

 lovforslaget, at der vil blive installeret 1.200 nye anlæg som  

 følge af lovforslaget.
Dette er ikke nok til, at regeringen når  

 sin egen målsætning om at installere 150.000 anlæg inden  

 2030. I dag er der opstillet godt 25.000 solvarmeanlæg i Danmark.  

 På den baggrund forventer Kristeligt Folkeparti, at regeringen tager  

 yderligere skridt til at opfylde sin målsætning på  

 området.
Kristeligt Folkeparti noterer, at regeringen som en del af  

 solvarmeplanen vil forpligte gasselskaberne til at informere om mulighederne  

 for at installere solvarme som supplement til gasopvarmning.
Et mindretal i udvalget (V, KF, DF, CD og Kim  

 Behnke (UP)) indstiller lovforslaget til forkastelse ved 3.  

 behandling.
Mindretallet vil stemme imod ændringsforslag nr. 1, men for  

 ændringsforslag nr. 2 og 3.
 Mindretallet mener, at solvarme skal etableres på  

 frivilligt grundlag, og kan derfor ikke støtte lovforslaget.
 Det er prisværdigt, at lovforslaget kun kræver  

 solvarme, hvor det over en 20-årig periode er bru-gerøkonomisk  

 fordelagtigt, ligesom lovforslaget indeholder enkeltelementer, der må  

 betragtes som en forbedring af de gældende regler, f.eks.  

 ophævelsen af tilskudsloftet til solvarmeanlæg på 1 mio.  

 kr.
 Da den samlede bevillingsramme er uændret, er  

 ophævelsen af tilskudsloftet ikke udtryk for en udgift.  

 Ophævelsen åbner alene mulighed for mere CO2-reduktion  

 pr. tilskudskrone, da store solvarmeanlæg fortrænger mere  

 CO2 pr. tilskudskrone end små solvarmeanlæg.
 Mindretallet mener, at lovforslagets formål   at  

 øge udbredelsen af solvarmeanlæg   kunne være opnået  

 ad frivillighedens vej gennem forsyningsselskabernes oplysning om  

 energibesparelser eller ved inddragelse af Elsparefondens virkemidler.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	miljø- og energiministeren, tiltrådt af et  

flertal (S, SF, RV, EL og KRF):
 1) I det under nr. 2 foreslåede § 10 f, stk.  

 1, indsættes efter »tilbygning til bygninger«: », væsentlige  

 ombygninger af bygninger«.
[Udvidelse af anvendelsesområdet til også at  

 omfatte ombygninger] Af	miljø- og energiministeren, tiltrådt af  

udvalget:
 2) I det under nr. 2 foreslåede § 10 f, stk.  

 4, ændres »stk. 1, nr. 1,« til: »stk. 2, nr. 1,«.
[Rettelse af redaktionel art] 3) I den under nr. 4 foreslåede affattelse af §  

 11 b, stk. 1, ændres »hæfte« til: »fængsel indtil 4  

 måneder«.
[Hæftestraf ændres til  

 fængselsstraf] Bemærkninger Til nr. 1 Ved ændringen udvides anvendelsesområdet for  

 bestemmelserne om installation af solvarmeanlæg, idet der  

 tilføjes »væsentlige ombygninger af bygninger«. Ændringen  

 skal ses i sammenhæng med formålet med lovforslaget, idet det er  

 fundet bedst stemmende med intentionerne bag solvarmeplanen, at der  

 også skal installeres solvarmeanlæg ved væsentlige  

 ombygninger af bestående bygninger i de kategorier, som omfattes af  

 lovforslaget, f.eks. ved renovering af taget på en skole.
Det er hensigten, at bestemmelsen skal finde anvendelse  

 ved mere væsentlige ombygninger af bygninger, men ikke ved  

 vedligeholdelsesarbejder og ombygninger af mindre omfang eller af mindre  

 betydning for bygningens anvendelse eller levetid.
Det vil med hjemmel i  

 lovforslagets § 10 f, stk. 3, kunne fastsættes nærmere, hvad der  

 forstås ved væsentlige ombygninger.
Hvad angår  

 bestemmelsens anvendelsesområde og administrationen af bestemmelsen  

 henvises til bemærkningerne til lovforslagets §§ 10 f og 10 g.
Det  

 vurderes, at ændringsforslaget kun vil medføre en meget beskeden  

 forøgelse af de administrative og økonomiske konsekvenser for  

 staten, kommunerne og erhvervslivet, jf. i øvrigt omtalen af disse  

 forhold i de almindelige bemærkninger til lovforslaget.
Til nr. 2 Der er tale om en berigtigelse af redaktionel art.
Til nr. 3 Efter § 11 b, stk. 1, straffes med bøde eller  

 hæfte den, der afgiver urigtige eller vildledende oplysninger i  

 forbindelse med ansøgning om tilskud eller om udbetaling af tilskud  

 eller undlader at give oplysning efter § 11 a, stk. 1, medmindre  

 højere straf er forskyldt efter anden lovgivning.
Med ændringsforslaget ændres hæfte til  

 fængsel indtil 4 måneder. Ændringen er en følge af  

 afskaffelsen af hæftestraffen ved lov nr. 433 af 31. maj 2000 om  

 ændring af forskellige lovbestemmelser i forbindelse med  

 gennemførelse af  lov om fuldbyrdelse af straf m.v., som træder  

 i kraft den 1. juli 2001, hvorved hæftestraf i straffeloven  

 ændres til fængsel indtil 4 måneder.
Det fremgår af  

 bemærkningerne til forslaget til denne lov, at straffebestemmelser i  

 anden lovgivning, der giver mulighed for hæfte, forudsættes  

 ændret i overensstemmelse hermed ved førstkommende  

 lejlighed.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Vibeke Peschardt (RV)  Søren Kolstrup (EL)  

  Peter Hansen-Nord (V)  Jann Sjursen (KRF)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 154 Bilagsnr.
Titel 1 Udkast til forslag til lov om ændring af lov om udnyttelse af  

 vedvarende energikilder m.v. (Solvarmepligt i nybyggeri uden for  

 fjernvarmeområderne m.v.) 2 Spm. 1, om planerne for Solby 30 og Solby 300 skal efterfølges af  

 et projekt med 1.000 ejendomme med solfangere, til miljø- og  

 energiministeren Spm. 2 om de nye forskningsresultater fra Risø, til miljø-  

 og energiministeren Spm. 3 om aktiv solenergi, til miljø- og energiministeren Spm. 4, om kulturministeren skal påvirke arkitektskolerne til at  

 arbejde mere aktivt med solenergi i nybyggerier, til miljø- og  

 energiministeren Spm. 5 om prisen pr. fortrængt ton CO2, til miljø-  

 og energiministeren Spm. 6, om der skal anvendes solvarme ved bygning af svømmehaller,  

 til miljø- og energiministeren Spm. 7 om forskellen på offentlig og privat investering i solvarme,  

 til miljø- og energiministeren Spm. 8 om undersøgelser af kommunernes holdning til solvarme, til  

 miljø- og energiministeren Spm. 9 om placering af virksomheder i udlandet, hvis de  

 pålægges at etablere solvarme, til miljø- og  

 energiministeren Spm. 10 om virksomheder og solvarmeanlæg, til miljø- og  

 energiministeren 3 Spm. 11 om muligheder for at modtage tilskud til installation og drift af  

 solvarmeanlæg i de i § 10 f nævnte bygninger, til miljø-  

 og energiministeren Spm. 12 om tilskudsmuligheder til installation og drift af  

 solvarmeanlæg, til miljø- og energiministeren Spm. 13 om bestående tilskudsmuligheder til installation og drift af  

 solvarmeanlæg, til miljø- og energiministeren 4 Spm. 14 om energipriser inden for erhvervslivet, til miljø- og  

 energiministeren 5 Svar på spm. 14 om energipriser inden for erhvervslivet, fra  

 miljø- og energiministeren 6 Svar på spm. 1, om planerne for Solby 30 og Solby 300 skal  

 efterfølges af et projekt med 1.000 ejendomme med solfangere, fra  

 miljø- og energiministeren Svar på spm. 2 om de nye forskningsresultater fra Risø, fra  

 miljø- og energiministeren Svar på spm. 3 om aktiv solenergi, fra miljø- og  

 energiministeren Svar på spm. 4, om kulturministeren skal påvirke  

 arkitektskolerne til at arbejde mere aktivt med solenergi i nybyggerier, fra  

 miljø- og energiministeren Svar på spm. 5 om prisen pr. fortrængt ton CO2, fra  

 miljø- og energiministeren Svar på spm. 6, om der skal anvendes solvarme ved bygning af  

 svømmehaller, fra miljø- og energiministeren Svar på spm. 7 om forskellen på offentlig og privat  

 investering i solvarme, fra miljø- og energiministeren Svar på spm. 8 om undersøgelser af kommunernes holdning til  

 solvarme, fra miljø- og energiministeren Svar på spm. 9 om placering af virksomheder i udlandet, hvis de  

 pålægges at etablere solvarme, fra miljø- og  

 energiministeren Svar på spm. 10 om virksomheder og solvarmeanlæg, fra  

 miljø- og energiministeren 7 Svar på spm. 11 om muligheder for at modtage tilskud til  

 installation og drift af solvarmeanlæg i de i § 10 f nævnte  

 bygninger, fra miljø- og energiministeren Svar på spm. 12 om tilskudsmuligheder til installation og drift af  

 solvarmeanlæg, fra miljø- og energiministeren Svar på spm. 13 om bestående tilskudsmuligheder til  

 installation og drift af solvarmeanlæg, fra miljø- og  

 energiministeren 8 Ændringsforslag fra miljø- og energiministeren 9 Spm. 15 om hensyn til bygningernes arkitektur, til miljø- og  

 energiministeren Spm. 16, om påbud vedrørende solvarmepligten ved ombygninger  

 også kommer til at gælde for fredede bygninger, til miljø-  

 og energiministeren Spm. 17, om en brugbar løsning vil være, at  

 solvarmeanlægget ikke placeres på selve bygningen, til  

 miljø- og energiministeren 10 Spm. 18 om skøn over, hvilke ombygninger af statens bygninger som  

 vil blive omfattet af ændringsforslag nr. 1, til miljø- og  

 energiministeren 11 Tidsplan for udvalgets behandling af lovforslaget 12 1. udkast til betænkning 13 Kopi af aktstykke nr. 147 fra forsvarsministeren vedrørende Depot-  

 og Værkstedsområde Brødeskov, depotfaciliteter samt  

 renovering af bygninger samt forsvarsministerens besvarelse af 2  

 spørgsmål fra Finansudvalget vedrørende sammenhæng  

 mellem de konkrete planer om renovering og lovforslag nr.
L 154 m.v.
