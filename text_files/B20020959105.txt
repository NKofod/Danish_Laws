Bestemmelser om lokalflyvningstilladelse,  

 svævefly  

 (BL 6-101, 2. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokument BL 6-05, Bestemmelser om helbredskrav, seneste udgave.
2. Anvendelsesområde Denne BL fastsætter i  

 	bestemmelser for udstedelse af lokalflyvningstilladelse, svævefly,  

 og i  

 	vilkårene for, at en indehaver af en lokalflyvningstilladelse,  

 svævefly, kan foretage flyvning som luftfartøjschef på  

 svævefly.
3. Lokalflyvningstilladelse/svævefly 3.1 Indehaver af gyldigt instruktørbevis/  

 førsteinstruktør/svævefly  

 (førsteinstruktør) kan give tilladelse til  

 lokalflyvning/svævefly.
 3.1.1 Tilladelsen gives, når det over for  

 førsteinstruktøren er godtgjort, at eleven opfylder de  

 udstedelseskrav, der er fastsat i denne BL.
 3.2 Lokalflyvningstilladelse/svævefly gives med en  

 gyldighedsperiode, der svarer til gyldigheden af elevens  

 helbredsmæssige godkendelse til svæveflyvercertifikat.
 3.3 Lokalflyvningstilladelse/svævefly gives i elevens logbog  

 på en plads, der i forvejen er afsat, eller  på følgende  

 måde:
elevens fulde navn cpr.nr.
har d.d. fået lokalflyvningstiladelse/svævefly, jf.
BL  

 6-101.
Tilladelsens gyldighedsperiode udløber ________________________________________________________________________  

 (dato/år) førsteinstruktørens  

 underskrift dato/år instrukørbevis nr.
4. Udstedelseskrav 4.1 Eleven skal være indehaver af gyldig tilladelse til  

 begrænset eneflyvning/ svævefly.
 4.2 Eleven skal inden for de forudgående 24 måneder have  

 gennemgået den praktiske uddannelse og bestået den  

 teoriprøve, der er godkendt af Statens Luftfartsvæsen for  

 svæveflyvercertifikat.
 4.3 Eleven skal have gennemgået den praktiske uddannelse, der er  

 godkendt af Statens Luftfartsvæsen for  

 lokalflyvningstilladelse/svævefly.
 4.4 Eleven skal have opnået en flyvetid på svævefly  

 på mindst 12 timer, der omfatter mindst 70 flyvninger, hvoraf mindst 5  

 timer og 20 flyvninger skal være opnået under eneflyvning.
 4.4.1 Den under pkt. 4.4 anførte flyvetid m.v. kan reduceres efter  

 førsteinstruktørens vurdering for indehavere af gyldigt  

 pilotcertifikat, flyvemaskine eller helikopter, til 5 timer, der omfatter 20  

 eneflyvninger.
 4.5 Eleven skal over for en førsteinstruktør have godtgjort  

 at have opnået den for sikker lokalflyvning nødvendige  

 forståelse af og rutine i luftfartøjets betjening og  

 manøvrering.
5. Rettighed 5.1 Lokalflyvningstilladelse/svævefly giver indehaveren ret  til at  

 fungere under VFR-eneflyvning om dagen i øvelsesøjemed over  

 dansk område som luftfartøjschef på svævefly med  

 standard luftdygtighedsbevis af den type, hvorpå indehaveren er  

 typeuddannet, jf. en uddannelsesnorm, der er godkendt af Statens  

 Luftfartsvæsen.
5.2 Udøvelsen af tilladelsens rettighed er betinget af, a.	at indehaveren har gyldig helbredsmæssig godkendelse til  

 svæveflyvercertifikat jf.
BL 6-05, b.	at flyvning foregår inden for glideafstand af  

 startpladsen, c.	at indehaveren er uddannet i den pågældende startmetode,  

 jf. en uddannelsesnorm, der er godkendt af Statens Luftfartsvæsen, d.	at indehaveren har gennemgået  

 PFT/lokalflyvningstilladelse/svæveflyjf. en PFT-norm, der er godkendt  

 af Statens Luftfartsvæsen inden for de sidste 12 måneder, e.	at indehaveren inden for de sidste 6 måneder på  

 svævefly har erhvervet en flyvetid på mindst 1 time, der omfatter  

 mindst 5 starter eller har gennemgået  

 PFT/lokalflyvningstilladelse/svævefly, jf. en PFT-norm, der er godkendt  

 af Statens Luftfartsvæsen, samt f.	at de meteorologiske forhold tilgodeser følgende  

 værdier:
 vindstyrke max. 20 KTS  

 skydækkehøjde min. 1000 FT  

 sigtbarhed min. 5 km ved jorden.
 5.2.1	Første flyvning fra en svæveflyveplads, hvor  

 indehaveren ikke tidligere har udført svæveflyvning, er betinget  

 af en briefing af en førsteinstruktør forud for flyvningen.
6. Forlængelse af tilladelsens gyldighedsperiode 6.1 Gyldigheden af lokalflyvningstilladelse/svævefly kan  

 forlænges af en førsteinstruktør, når  

 følgende vilkår er opfyldt:
a.
Eleven har gyldig helbredsmæssig godkendelse til  

 svæveflyvercertifikat, jf.
BL 6-05.
b.
Eleven skal have gennemgået  

 PFT/lokalflyvningstilladelse/svævefly inden for de sidste 6  

 måneder, jf. en PFT-norm, der er godkendt af Statens  

 Luftfartsvæsen.
 6.1.1 En forlængelse af tilladelsens gyldighedsperiode, der  

 foretages mere end 18 måneder efter udløbet af tilladelsens  

 seneste gyldighedsperiode, er betinget af et repetitionskursus jf. en  

 uddannelsesnorm, der er godkendt af Statens Luftfartsvæsen.
 6.1.2 En forlængelse af tilladelsens gyldighedsperiode, der  

 foretages mere end 3 ½ år efter udløbet af tilladelsens seneste  

 gyldighedsperiode, er endvidere betinget af en fornyet teoriprøve, jf.  

 pkt. 4.2, og aflæggelse af fornyet praktisk prøve jf. pkt.  

 4.5.
7. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
8. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
9. Straf Overtrædelse af bestemmelserne i afsnit 5 straffes med  

 bøde.
10. Ikrafttræden 10.1 Denne BL træder i kraft den 1. januar 2003.
 10.2 Samtidig ophæves BL 6-101, 1. udgave af 1. februar 1984.
