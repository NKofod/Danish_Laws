 Efter bemyndigelse fra ministeriet for offentlige arbejder i henhold til §  

 153, stk. 2, i lov om luftfart, jfr. lovbekendtgørelse nr. 381 af 10. juni  

 1969, fastsættes herved i medfør af nævnte lovs §§ 75, stk. 3 og 149, stk.  

 10, samt § 1, stk. 2, i bekendtgørelse nr. 161 af 20. april 1971 vedrørende  

 benyttelse af faldskærme følgende regler for flyvestævner:
1. Definition 1.1 Ved flyvestævne forstås i denne BL ethvert arrangement, hvortil  

 offentligheden tilbydes adgang, og hvor der agtes udført flyvevirksomhed  

 og/eller faldskærmsspring i en sådan højde og/eller afstand fra publikum, at  

 særlig tilladelse er nødvendig, jfr. lufttrafikreglernes punkt 3.1.2, 3.1.7.2  

 a og c, samt BL 9-1.
2 Ansøgning 2.1 Flyvestævner må kun afholdes efter forud indhentet tilladelse fra  

 luftfartsdirektoratet 2.2 Skriftlig ansøgning, underskrevet af arrangøren og stævnelederen, jfr.  

 punkt 3, samt gebyr ifølge gebyrreglementet skal være luftfartsdirektoratet i  

 hænde senest 2 uger før stævnets afholdelse.
Ansøgningen skal indeholde  

 mindst følgende oplysninger:
3. Stævneleder 3.1 Der skal til ethvert stævne udpeges en stævneleder.
Denne skal  

 godkendes af luftfartsdirektoratet og er over for dette ansvarlig for  

 stævnets sikkerhedsmæssige gennemførelse.
 3.2 Stævnelederen skal, forinden stævnet påbegyndes, sikre sig:
 3.3 Stævnelederen er beføjet til at tillade sådanne mindre afvigelser fra  

 det af luftfartsdirektoratet godkendte program, som er rimeligt begrundet i  

 aktuelle forhold, når afvigelserne er i overensstemmelse med principperne i  

 denne BL, og de ikke medfører forøget risiko.
 Sådanne afvigelser skal efterfølgende indberettes til  

 luftfartsdirektoratet.
4. Stævneområde 4.1 Et flyvestævne skal fortrinsvis afholdes på en lufthavn eller en  

 offentlig flyveplads.
Havneledelsens skriftlige tilladelse skal foreligge.
 4.1.1 Luftfartsdirektoratet kan dog tillade, at andre områder anvendes,  

 når ejerens tilladelse foreligger, og området iøvrigt opfylder de i  

 nærværende BL anførte betingelser for den pågældende flyvevirksomhed.
4.2 Anvendes stævneområdet til start og landing, skal tvungen start~ og  

 landingsretning fastlægges.
Denne skal markeres i henhold til  

 lufttrafikreglernes tillæg A, punkt 3.2.5.1, punkt 1.
 4.3 Stævneområdet og eventuelt tilstødende arealer og veje skal være  

 afspærret således, at publikum ikke kan tage ophold indenfor en afstand af  

 300 m fra start- og landingsstrækningens endeafmærkninger og ikke inden for  

 en afstand af 150 m fra start~ og landingsstrækningens centerlinie.
 4.3.1 I særlige tilfælde, hvor pladsforholdene ikke muliggør ovennævnte  

 afstand fra centerlinien på 150 m, kan luftfartsdirektoratet tillade denne  

 afstand nedsat indtil 100 m fra centerlinien på betingelse af, at den i punkt  

 7.4.1 nævnte grænse afmærkes.
4.4 Der skal foretages effektiv afspærring mellem tilskuerpladser og  

 landingsareal.
Afspærringen skal bevogtes i god tid, før publikum ankommer,  

 og den skal opretholdes, sålænge der foregår flyvevirksomhed med tilknytning  

 til flyvestævnet.
 4.5 Såfremt flyvestævner afholdes på pladser uden radiobetjening, skal der  

 etableres en midlertidig radiostation, således at kontakt kan opretholdes med  

 de deltagende luftfartøjer.
 4.5.1 Ansøgning om etablering af midlertidig radiostation stiles til  

 Flyveradiotjenestens inspektorat, luftfartsdirektoratet.
 4.6 Retningslinier for beflyvning af pladsen i stævnetiden for  

 luftfartøjer uden radio skal udarbejdes og udsendes i NOTAM i samråd med  

 flyvepladsledelsen.
 4.7 Der skal forefindes telefon på stævneområdet.
5. Rednings- og ambulancetjeneste 5.1 Der skal efter aftale med det lokale brand-og redningskorps forefindes  

 et passende antal ambulance-, brand- og andre redningskøretøjer på  

 stævneområdet under hele stævnet.
 5.2 I samarbejde med den stedlige politimyndighed og redningstjeneste skal  

 der udarbejdes instruktioner for køretøjernes placering, samt for friholdelse  

 af til- og frakørselsveje i tilfælde af opståede nødsituationer.
 5.3 Der skal etableres samaritervagt med tilhørende lokale (telt) for  

 ydelse af førstehjælp.
6. Forskellige aktiviteter ved samme stævne 6.1 Udføres der ved et stævne forskellige aktiviteter, såsom motor-,  

 svæve- og modelflyvning, ballonopstigning og faldskærmsudspring, må der ikke  

 foregå flere arter af sådan virksomhed på samme tid.
7. Kunstflyvning 7.1 Ved kunstflyvning forstås manøvrer udført med et luftfartøj i den  

 hensigt at forårsage en brat ændring af flyvestillingen, en unormal  

 flyvestilling eller en unormal ændring af flyvehastigheden.
7.2 Kunstflyvning må alene udføres med luftfartøjer og af piloter, der er  

 godkendt af luftfartsdirektoratet.
Stævnelederen kan ikke tillade afvigelser  

 fra programmet.
 7.3 Flyvningen skal udføres i overensstemmelse med lufttrafikreglernes  

 visuelflyveregler, dog skal sigtbarheden mindst være 8 km og skydækkehøjden  

 mindst 3.000 fod (900 m).
7.4 Kunstflyvning skal finde sted parallelt med og ikke nærmere end 150 m  

 fra tilskuerpladserne.
Kunstflyvningsmanøvrer skal være afsluttet i en  

 mindstehøjde af 150 m.
 7.4.1 Den nævnte grænse på 150 m fra tilskuerpladserne skal være afmærket  

 således, at den tydeligt kan ses fra luftfartøjer over pladsen.
 7.5 Piloten skal under flyvningen være fastspændt med skulderseler.
8. Crazy'-flyvning 8.1 Ved »Crazy«-flyvning forstås avancerede manøvrer udført  

 under start og landing samt i lav højde, uden at manøvrerne har karakter af  

 kunstflyvning.
 8.2 Flyvningen må ikke finde sted over publikum og ikke nærmere end 150 m  

 fra disse, jfr. punkt 7.4.1.
 8.3 Piloten skal under hele flyvningen være fastspændt med skulderseler.
9. Demonstrationsflyvning 9.1 Ved demonstrationsflyvning forstås forevisning i luften af  

 luftfartøjer.
9.2 Lavflyvning (low pass) må foretages parallelt med og i en afstand af  

 mindst 150 m fra tilskuerpladserne.
Overflyvning af publikum må ikke finde  

 sted, jfr. punkt 7.4.1.
10. Rundflyvning 10.1 Udføres rundflyvning i forbindelse med stævnet, skal ind- og  

 udstigning af passagerer finde sted inden for en særligt afspærret  

 ekspeditionsplads, og passagererne skal ledsages mellem tilskuerpladserne og  

 luftfartøjet.
11. Svæveflyvning 11.1 Start med svæveplaner skal fortrinsvis foregå i flyslæb.
 11.2 Kunstflyvning med svæveplaner skal foregå i overensstemmelse med de  

 under punkt 7 angivne bestemmelser.
12. Modelflyvning 12.1 Modelflyvning skal foregå i læside af publikum, således at modellen i  

 tilfælde af linebrud eller svigtende radiokontrol ikke foretager landing  

 blandt publikum.
 12.2 Ved modelflyvning med radiostyrede modeller skal der træffes  

 forholdsregler til at hindre forstyrrelser fra andre radioanlæg på  

 stævneområdet.
13. Ballonopstigning 13.1 Området, hvor påfyldning og opstigning finder sted skal have en  

 udstrækning af mindst 50 x 50 m og være beliggende i en afstand af mindst 100  

 m fra publikum.
 13.2 Under påfyldning og opstigning må kun de hertil nødvendige personer  

 være tilstede i det under punkt 13.1 nævnte område.
 13.3 Opstigning skal under hensyntagen til de herskende vindforhold foregå  

 således, at tilskuer og tæt bebyggelse ikke overflyves.
 13.4 Der må ikke medtages betalende passagerer eller gods, og post må kun  

 medtages efter tilladelse fra Generaldirektoratet for post- og  

 telegrafvæsenet.
 13.5 Såfremt ballonen påfyldes brint eller anden brændbar luftart, skal  

 det lokale brandvæsen underrettes, og dettes forskrifter til sikring mod  

 brandfare nøje efterkommes.
14. Faldskærmsspring 14.1 Nedspringsområdet skal være uden hindringer og mindst udgøre et  

 areal, der i størrelse svarer til arealet af en cirkel med radius 200 m.  

 Ingen uvedkommende personer må befinde sig i området, når springvirksomhed  

 finder sted.
14.2 I centrum af det under punkt 14.1 nævnte nedspringsområde skal  

 udlægges et landingsmærke.
Nedspring skal foregå så nær det udlagte mærke som  

 muligt.
14.3 Der skal udpeges en springleder, som over for stævnelederen er den  

 ansvarlige leder af springvirksomheden.
Vedkommende skal være i besiddelse af  

 bevis som faldskærmsinstruktør.
14.4 For at deltage som faldskærmsspringer skal vedkommende inden for de  

 sidste 6 måneder have udført mindst 10 spring af samme sværhedsgrad, som  

 agtes udført ved stævnet.
Ingen af de udførte spring må have afveget mere end  

 25 m fra det udlagte landingsmærke.
 14.5 Springerne skal være udrustet med reserveskærm, styrbar hovedskærm  

 samt stopur og/eller højdemålder.
 14.6 Udspringene skal udføres på en sådan måde, at udløsning finder sted i  

 en højde af mindst 700 m over terræn.
 14.7 Udhopspunktet skal bestemmes ved hjælp af driftsindikator (streamer).
 14.8 Udspring må ikke finde sted ved vindstyrke over 15 kts, og nedspring  

 må kun foretages klar af skyer.
 14.9 Udspring må ikke foretages fra større højde end 1500 m og ikke med et  

 frit fald på over 20 sekunder.
 14.10 Faldskærmsspring må kun udføres, når der ikke inden for en radius af  

 3 km fra pladsen er andre luftfartøjer i luften end det, hvorfra springene  

 foretages.
14.11 Foretages udspring således, at der med forsæt landet på åbent vand  

 eller større lukkede vandområder, skal faldskærmsspringeren under springet  

 bære svømmevest, og der skal i nærheden af det forventede landingssted  

 forefindes båd til hurtig bjærgning af udspringeren.
For nedspringsområder i  

 vand gælder de under punkt 14.1 anførte krav til størrelse og  

 hindringsfrihed.
 14.12 Samme sikkerhedsforanstaltninger skal træffes, dersom udspring  

 finder sted på områder, hvor nærliggende risiko for ufrivillig landing på  

 åbent vand eller større lukkede vandområder er tilstede.
15. Dispensation 15.1 I særlige tilfælde kan luftfartsdirektoratet tillade afvigelse fra de  

 i denne BL opstillede krav.
16. Straf 16.1 Overtrædelse af denne BL straffes med bøde eller hæfte.
17. Ikrafttrædelse 17.1 Denne BL træder i kraft den 1. juni 1972. Samtidig ophæves BL 5-3, 2.  

 udgave, dateret 1. juni 1958.
