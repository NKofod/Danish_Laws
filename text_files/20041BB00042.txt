Fremsat den 4. november 2004 af  

 udenrigsministeren (Per Stig Møller) Forslag til folketingsbeslutning om  

 fortsat dansk bidrag til en  

  

 multinational sikringsstyrke i Irak Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet samt at dansk  

 militært personel bidrager til NATOs træningsindsats i Irak.
Bemærkninger til beslutningsforslaget I.
Det internationale samfund yder på grundlag af mandat fra  

 FNs sikkerhedsråd og efter anmodning fra den midlertidige irakiske regering  

 en  

 omfattende indsats for at bidrage til genopbygningen af Irak og for at skabe  

 rammerne  

 for en demokratisk udvikling i Irak.
FN vedtog den 8. juni 2004 resolution  

 1546, der endosserede dannelsen af en suveræn midlertidig irakisk regering,  

 der  

 overtog regeringsmagten den 28. juni 2004. Resolution 1546 endosserer tillige  

 forløbet for den efterfølgende politiske proces frem mod dannelsen af en  

 demokratisk regering.
Første milepæl var afholdelse af en national konference  

 den 15.-18. august 2004, hvor en midlertidig folkeforsamling blev etableret.  

 Næste milepæl er afholdelse af direkte valg ikke senere end den 31. januar  

 2005  

 til et overgangsparlament, der vil skulle vælge en overgangsregering.  

 Herefter  

 vil der skulle udarbejdes en endelig forfatning, på hvis grundlag en  

 demokratisk regering vil skulle vælges ved udgangen af december 2005.
Den danske styrke i Irak har ved Folketingsbeslutning af 2.  

 juni 2004 mandat indtil den 2. december 2004. Resolution 1546 indeholder en  

 appel til FNs medlemsstater om at yde bidrag til sikringsstyrken, herunder  

 med  

 militære styrker, for at imødekomme det irakiske folks behov for stabilitet  

 og  

 sikkerhed, humanitær assistance og genopbygning samt støtte FNs  

 tilstedeværelse  

 i landet.
På denne baggrund foreslår regeringen, at der træffes beslutning om  

 forlængelse i 6 måneder af det danske militære bidrag til en multinational  

 sikringsstyrke i Irak, herunder at danske styrker fortsat stilles til  

 rådighed  

 for beskyttelsen af civilt dansk personel og ejendom i landet samt at dansk  

 militært personel bidrager til NATOs træningsindsats i Irak.
Såfremt det  

 skulle  

 vise sig hensigtsmæssigt at forlænge bidraget yderligere, agter regeringen at  

 forelægge sagen for Folketinget.
II.
Det folkeretlige grundlag for den multinationale  

 sikringsstyrke i Irak udgøres i dag af FNs Sikkerhedsråds resolution 1546 af  

 8.  

 juni 2004 og de dertil hørende breve fra den irakiske premierminister Allawi  

 og  

 USAs udenrigsminister Powell til formanden for Sikkerhedsrådet, hvor den  

 irakiske premierminister har anmodet om den multilaterale sikringsstyrkes  

 fortsatte tilstedeværelse i Irak.
 Det danske bidrag til den multinationale sikringsstyrke i  

 Irak vil  som alle øvrige udenlandske tropper - være undergivet  

 folkeretten,  

 herunder den humanitære folkeret.
III.
Den multinationale sikringsstyrkes opgaver er fastlagt  

 i FNs Sikkerhedsråds resolution 1546 og de dertil hørende breve fra den  

 irakiske premierminister og USAs udenrigsminister til formanden for  

 Sikkerhedsrådet.
Resolution 1546 indeholder bemyndigelse til at anvende alle  

 nødvendige  

 foranstaltninger, herunder brug af væbnet magt, til at bistå med  

 opretholdelse  

 af stabilitet og sikkerhed i landet, herunder bekæmpelse af terrorisme, bl.a.  

 med henblik på at sikre, at FN er i stand til at udfylde en større rolle i  

 Irak  

 og samtidig sikre, at den irakiske befolkning uden intimidering kan  

 implementere  

 tidsplanen og programmet for den politiske proces og kan drage nytte af  

 fremskridt i genopbygningen af landet.
 Det fastslås i FNs Sikkerhedsråds resolution 1546, at  

 mandatet for den multinationale sikringsstyrke skal evalueres på anmodning  

 fra  

 den irakiske regering eller 12 måneder fra vedtagelsen af resolution 1546,  

 samt  

 at dette mandat udløber efter gennemførelsen af den politiske proces opregnet  

 i  

 resolutionen, og at mandatet vil ophøre tidligere, hvis den irakiske regering  

 anmoder herom.
Sikringsstyrken er for nærværende opdelt i divisioner og  

 brigader, der geografisk dækker hver sit område af Irak.
USA har påtaget sig  

 at  

 varetage ledelsen af tre divisioner, mens UK, Polen og Sydkorea hver står i  

 spidsen for en division.
Sikringsstyrken har p.t. deltagelse af følgende lande udover  

 Danmark: Albanien, Australien, Azerbajdjan, Bulgarien, Estland, El Salvador,  

 Georgien, Holland, Italien, Japan, Kasakhstan, Letland, Litauen, Den  

 Tidligere  

 Jugoslaviske Republik Makedonien, Mongoliet, Tonga, Moldova, Norge, Polen,  

 Portugal,  

 Rumænien, Slovakiet, Sydkorea, Tjekkiet, UK, Ukraine, Ungarn og USA.
I en  

 række  

 af de anførte lande pågår der for tiden overvejelser om spørgsmålet om  

 forlængelse  

 af den militære tilstedeværelse i Irak.
IV.
Danmark deltager på flere områder aktivt i den  

 internationale indsats, som det er nødvendigt at yde i relation til Irak.  

 Foruden Danmarks militære bidrag til den multinationale sikringsstyrke har  

 regeringen for 2003-2004 afsat 180 mio. kr. i humanitær bistand og 170 mio.  

 kr.  

 i genopbygningsbistand til Irak.
Den danske humanitære indsats ydes via  

 FN-organisationer og danske organisationer med international erfaring inden  

 for  

 bl.a. humanitær minerydning, rehabilitering af uddannelsessystemet, sundhed,  

 vand og sanitet samt repatriering af flygtninge og genbosættelse af internt  

 fordrevne.  

 Genopbygningsbistanden ydes især til projekter inden for uddannelse/sundhed,  

 infrastruktur, støtte til demokratisering og menneskerettigheder samt  

 renovering  

 af olieindustrien.
På FFL 05 er afsat yderligere 150 mio. kr. for 2005-2006  

 til  

 humanitære- og genopbygningsindsatser i Irak.
 Som et led i den  

 humanitære indsats har den danske militære styrke, i lyset af den skærpede  

 sikkerhedssituation,  

 fået tilført humanitære midler til gennemførelse af mindre civile projekter i  

 operationsområdet  

 sammen med lokale myndigheder og entreprenører.
På donormødet i Tokyo den 13.-14. oktober fremlagde den  

 midlertidige irakiske regering en national strategi for genopbygningen af  

 Irak,  

 hvori der opstilles et nationalt budget for 2005-2007. Det er første gang  

 siden  

 magtoverdragelsen den 28. juni 2004, at den midlertidige irakiske regering  

 fremlægger en national strategi, hvor mål og midler prioriteres.
Det er et  

 godt  

 udtryk for, at den generelle irakisering af myndighedsopgaverne i landet er i  

 fremdrift.
Med kapacitetsopbygningen af den irakiske administration, herunder  

 gennemførelsen af den nationale strategi, vil et hovedformål med den  

 fortsatte  

 danske styrketilstedeværelse i Irak være opfyldt.
Opgaven består i at  

 medvirke  

 til at skabe stabilitet og fred i Irak, så den irakiske befolkning selv kan  

 beslutte sin fremtid og regere sig selv.
Med overdragelsen af regeringsmagten til den midlertidige  

 irakiske regering og nu præsentationen af den midlertidige regerings strategi  

 for genopbygningen er de danske bistandsaktiviteter gradvist blevet  

 integreret  

 i de irakiske regeringsstrukturer samt civilsamfund primært i Basra-området.  

 Hermed  

 bidrages til skabelsen af selvbærende irakiske institutioner, ligesom den  

 danske bistandsindsats medvirker til at opfylde strategien.
Det gælder f.eks.  

 på fødevareområdet, hvor der fra dansk side bidrages til kapacitetsopbygning  

 af  

 de relevante irakiske myndigheder samt, efter irakisk ønske, rådgives om en  

 privatisering af det statslige irakiske system, således at små, private  

 landmænd i højere grad vil kunne bidrage til såvel skabelsen af  

 arbejdspladser  

 som den irakiske økonomi.
Tilsvarende bidrager den danske indsats på  

 retsområdet,  

 politiet samt lokalforvaltning i Basra-provinsen til såvel  

 kapacitetsopbygning  

 som opfyldelse af den nationale strategi og økonomisk vækst.
Irakisk ejerskab  

 og brug af den dansk-irakiske ressourcebase, herunder hjemvendte irakere, vil  

 være en central del af det nye aktstykke vedrørende bistanden til Irak, der  

 skal udmønte bevillingen for 2005 og 2006.
Med henblik på at  

 bidrage til genopbygningen af Iraks økonomi drøftes desuden blandt Iraks  

 bilaterale  

 kreditorer en generel gældslettelse.
Danmark, som har tilgodehavender  

 (eksportkreditter) i størrelsesordenen 220 mio. kr., deltager i disse  

 drøftelser  

.  

  

 Regeringen er indstillet på at yde en væsentlig gældslettelse til Irak.
V.
På grundlag af Folketingets vedtagelse af  

 beslutningsforslag nr.
B 165 den 15. maj 2003 blev et dansk styrkebidrag på  

 ca.  

 380 personer i begyndelsen af juni 2003 indsat under den britisk-ledede  

 division i det sydøstlige Irak.
Fra august 2003 har Danmark endvidere  

 bidraget  

 med op til 10 stabsofficerer til den polsk-ledede multinationale division.
Efterfølgende forværredes sikkerhedssituationen i Irak,  

 herunder i det danske ansvarsområde.
Løsningen af de opgaver, der påhviler  

 det  

 danske militære kontingent i Irak, har på den baggrund vist sig at kræve en  

 mere omfattende indsats end oprindelig antaget.
På denne baggrund besluttede  

 regeringen efter rådføring i Det Udenrigspolitiske Nævn den 16. juli 2003 at  

 forøge den danske styrke med ca. 40 personer til i alt ca. 410 personer.
På  

 baggrund af en yderligere forværring af sikkerhedssituationen, herunder et  

 akut  

 behov for beskyttelse af personale og rådgivere ved danske repræsentationer i  

 Bagdad og Basra, vedtog Folketinget den 10. oktober 2003 at styrke bidraget,  

 jf. beslutningsforslag nr.
B 1. Styrkelsen indebar forøgelse af det danske  

 bidrag til sikringsstyrken med i alt ca. 90 personer.
Derudover omfattede det  

 supplerende danske bidrag et mindre antal soldater, i første omgang ca. 10,  

 specielt uddannet i personbeskyttelse samt to pansrede civile køretøjer  

 m.h.p.  

 beskyttelse af personer knyttet til de danske repræsentationer i Bagdad og  

 Basra.
Den 2. december 2003 og efterfølgende den 2. juni 2004 vedtog  

 Folketinget henholdsvis ved beslutningsforslag B 56 og B 213 at forlænge det  

 danske bidrag i yderligere 6 måneder.
Efter rådføring med Det  

 Udenrigspolitiske  

 Nævn den 2. juli 2004 besluttede regeringen, at den danske styrkes  

 ansvarsområde  

 kunne udvides til at omfatte hovedparten af Basra provinsen samt at flytte  

 lejren mod syd til den britiske base Shaiba Log Base.
Udvidelsen blev  

 gennemført den 31. august 2004. Det nye område omfatter væsentlig  

 infrastruktur  

 såsom vej-, olie- og havne forbindelser.
I B 213 er anført, at det danske  

 styrkebidrag  

 omfatter i alt ca. 520 personer, inklusive et bidrag med op til 10  

 stabsofficerer til den polsk-ledede multinationale division samt et mindre  

 antal soldater, i første omgang ca. 10, specielt uddannede i  

 personbeskyttelse.  

 I B 213 er ligeledes anført, at på baggrund af udvidelsen af antallet af  

 civilt  

 udsendte personer tilknyttet repræsentationerne i Bagdad og Basra ville  

 yderligere fem soldater til personbeskyttelse blive udsendt i løbet af  

 sommeren  

 2004. Det aktuelle samlede danske styrkebidrag, inklusiv bidraget med op til  

 10  

 stabsofficerer til den polsk-ledede multinationale division, omfatter derfor  

 i  

 alt ca. 525 personer.
VI.
Regeringen finder det vigtigt, at Danmark sammen med den  

 bredest mulige kreds af lande fortsat deltager i en multinational  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale indsats i Irak,  

 således at den langsigtede genopbygning af landet kan finde sted og den  

 politiske transitionsproces kan gennemføres.
Det store antal væbnede anslag  

 mod  

 den internationale indsats, og særligt mod den irakiske civilbefolkning,  

 understreger kun behovet for at videreføre en beslutsom international  

 indsats,  

 herunder bred international deltagelse i den multinationale sikringsstyrke.  

 Den  

 irakiske regerings sikkerhedsstyrker er under opbygning og vil gradvis spille  

 en større rolle for varetagelsen af sikkerheden i landet og i sidste ende  

 overtage det fulde ansvar for opretholdelse af sikkerhed og stabilitet i  

 Irak.  

 Udvidelsen af den danske styrkes ansvarsområde er et led i denne gradvise  

 overdragelse af ansvaret for sikkerheden i Irak til de irakiske  

 sikkerhedsstrukturer.
Sikringsstyrken vil fortsat medvirke til at understøtte  

 bestræbelserne på at etablere et fredeligt og stabilt Irak til gavn for hele  

 den irakiske befolkning, herunder også tilbagevendende flygtninge og internt  

 fordrevne.  

 Regeringen har drøftet  

 vigtigheden af tilbagevenden til Irak med den irakiske regering, der i den  

 forbindelse særligt har betonet vigtigheden af at fremme frivillig  

 tilbagevenden til Irak til stabile og sikre forhold.  

 Regeringen lægger  

 vægt på at fortsætte sin aktive medvirken til at gennemføre den  

 internationale  

 støtte, på grundlag af FNs Sikkerhedsråds resolutioner.
Som led i  

 regeringens initiativ om samtænkning vil der fortsat inden for en  

 international  

 koordineret ramme i videst muligt omfang blive gennemført en koncentreret  

 dansk  

 civil indsats i det danske ansvarsområde.
Genopbygningsindsatsen vil  

 overordnet  

 blive koordineret af Udenrigsministeriet, som i muligt omfang vil inddrage  

 civile danske organisationer samt evt. private virksomheder i bistandens  

 gennemførelse.
Udgangspunktet for den humanitære indsats er, at det er de  

 civile  

 danske og internationale nødhjælpsorganisationer, der bør forestå  

 gennemførelsen af dansk finansierede humanitære indsatser.
På grund af den  

 forværrede sikkerhedssituation har det imidlertid vist sig vanskeligt for de  

 humanitære organisationer at operere, hvilket kan medføre, at det danske  

 militære styrkebidrag i større omfang end kendt fra andre operationer, vil  

 skulle involveres i humanitære og andre civile indsatser med henblik på at  

 bidrage til normalisering af forholdene for civilbefolkningen.
Regeringen  

 ønsker herved at sikre, at der fortsat sker konkrete fremskridt i det  

 irakiske  

 samfund, selvom sikkerhedssituationen er alvorlig, idet der efter regeringens  

 opfattelse er en direkte sammenhæng mellem forbedring af den sociale og  

 økonomiske situation og forbedringer af sikkerhedssituationen.
Regeringen finder det helt centralt for Iraks udvikling,  

 herunder for fremdrift i den irakiske selvbærende varetagelse af  

 myndighedsopgaverne i landet, at FN, EU og NATO sikres en langt stærkere  

 rolle  

 som grundlag for det langsigtede internationale engagement i Irak.
Den  

 midlertidige suveræne irakiske regering har bedt FN være den ledende rådgiver  

 på valgområdet.
FN har udsendt et hold af eksperter, der arbejder tæt sammen  

 med den uafhængige irakiske valgkommission.
Danmark bidrager med 25 mio. kr.  

 til FNs valgfond.
Herudover bidrager Danmark samt en række EU-lande  

 finansielt  

 til den særlige enhed, der vil skulle yde beskyttelse til FNs tilstedeværelse  

 i  

 Irak.
Det danske bidrag udgør 3,6 mio. kr.
EU har sendt to missioner til Irak  

 med henblik på at sammensætte en pakke med konkrete genopbygningsindsatser,  

 som  

 EU kan støtte, herunder se på muligheder for EU-støtte til polititræning og  

 træning af civile administratorer.
En første skitse til pakken blev fremlagt  

 på  

 Det Europæiske Råds møde den 5. november 2004.  

 Regeringen vil støtte  

 bestræbelser på at fremme en sådan udvikling gennem en konkret udmøntning af  

 EU-pakken.
Ud over denne direkte støtte fra EU til den midlertidige irakiske  

 regering, har EU-Kommissionen allerede allokeret i alt 204 mio. euro til en  

 række multilaterale organisationer, herunder til FN-systemet og  

 Verdensbanken.
Midlerne  

 anvendes indenfor områderne vand og sanitet, sundhed, uddannelse, landbrug og  

 fødevarer, jobskabelse samt menneskerettigheder og god regeringsførelse,  

 herunder træning af den uafhængige irakiske valgkommissions personale samt  

 civilsamfundsorganisationer.
På NATO-topmødet i Istanbul besluttedes det, at  

 NATO skulle tilbyde NATOs assistance til den irakiske overgangsregering med  

 træning og uddannelse af irakiske sikkerhedsstyrker.
Efterfølgende har den  

 irakiske premierminister anmodet NATO om hjælp vedrørende træning.
En sådan  

 NATO-indsats er nu ved at blive iværksat.  

 Regeringen  

 støtter, at NATO bidrager til genopbygning af myndighedsstrukturen i Irak  

 gennem træning og uddannelse af irakiske sikkerhedsstyrker.
VII.
Det danske militære bidrag vil indtil videre blive  

 opretholdt på det aktuelle niveau og med de nuværende opgaver, idet der dog  

 nu  

 også som en yderligere opgave forudses bistand til NATOs træningsindsats.
Det  

 nuværende bidrag er sammensat af følgende enheder: et  

 panserinfanterikompagni,  

 en let opklaringseskadron, et stabs- og logistikkompagni, et  

 ingeniørdetachement, et militærpolitidetachement, en sanitetsdeling, et  

 element  

 til civilt-militært samarbejde, et nationalt støtteelement, stab og  

 stabsofficerer, herunder op til 10 stabsofficerer tilknyttet den polsk-ledede  

 multinationale division samt et mindre antal soldater, p.t. ca. 17, specielt  

 uddannede i personbeskyttelse m.h.p. beskyttelse af personer knyttet til  

 danske  

 repræsentationer i Bagdad og Basra.
I takt med at antallet af civilt udsendte  

 danskere tilknyttet repræsentationerne endeligt afklares, kan der vise sig  

 behov for at tilføre yderligere militært personel og materiel til beskyttelse  

 af disse.
Forsvarsmyndighederne vil forberede udsendelse af militært personel  

 til at varetage disse opgaver i takt med at behovet måtte opstå.
I  

 forbindelse  

 med udsendelse af danske politifolk til det sydlige Irak for at bistå med  

 træning  

 af det nye irakiske politi vil støtte, herunder indkvartering, logistik og  

 beskyttelse, blive tilvejebragt i samarbejde med det danske styrkebidrag.  

 Derudover vil, afhængig af endelig NATO-beslutning, et mindre antal personer  

 kunne bidrage til NATOs træning og uddannelse af irakiske sikkerhedsstyrker.
 Et bidrag fra Litauen på ca. 55 personer ventes fortsat  

 tilknyttet de danske bidrag til sikringsstyrken.
Det danske bidrag, der i øjeblikket har underlagt britiske  

 enheder, vil fortsat være indsat i den sydøstlige del af Irak inden for  

 rammerne af den britisk-ledede multinationale division.
Endvidere vil et  

 mindre  

 antal danske stabs- og forbindelsesofficerer fortsat være placeret ved  

 militære  

 hovedkvarterer i Irak uden for det egentlige danske operationsområde.
Som  

 hidtil vil der også fremover i mindre omfang kunne blive tale om indsættelse  

 af  

 personel i andre dele af Irak.
Det danske styrkebidrag vil som den øvrige sikringsstyrke  

 have bemyndigelse til at anvende alle nødvendige foranstaltninger, herunder  

 om  

 nødvendigt væbnet magt.
Udover adgang til at anvende magt i selvforsvar vil  

 der  

 således være adgang til i fornødent omfang at anvende magt til at gennemføre  

 de  

 pålagte opgaver.
Indsættelsen af de danske militære bidrag i Irak er  

 forbundet med risiko.
Forsvarets Efterretningstjeneste har afgivet bl.a.  

 følgende vurdering af situationen i Irak:
»Truslen for angreb mod danske styrker, herunder  

 terrortruslen vurderes som høj i det sydlige Irak og meget høj i det centrale  

 Irak.
Truslen fra civile uroligheder og sabotage mod danske styrker vurderes  

 som middel.
Den landmilitære minefare og faren fra ueksploderet ammunition  

 vurderes som middel til høj.
Truslen mod lufttransport af danske styrker i  

 irakisk luftrum varierer fra lav til høj, afhængig af flyvehøjde og område.  

 Modstandsgrupperinger angriber hyppigt med improviserede sprængladninger  

 fortrinsvis i form af vejsidebomber.
Truslen for denne type angreb vil  

 fortsætte og er ligesom for øvrige angreb høj i det sydlige Irak og meget høj  

 i  

 det centrale Irak.
Der foregår omfattende indhentning af oplysninger om  

 koalitionen fra irakiske modstandsgrupper og udenlandske  

 efterretningstjenester, og truslen fra spionage vurderes som høj.
Truslen fra  

 biologiske og kemiske kampstoffer vurderes som lav, mens truslen fra  

 terrorgruppers  

 egenfremstillede biologiske og kemiske giftstoffer vurderes som middel.  

 Truslen  

 mod danske enheder i form af organiseret kriminalitet, der også kan omfatte  

 gidseltagning, vold og brug af håndvåben, vurderes at være høj.« Det danske styrkebidrag består dels af fastansat personel,  

 dels af kontraktansat personel, herunder personel på reaktionsstyrkekontrakt  

 fra Den Danske Internationale Brigade.
Personellets uddannelse, erfaring og  

 motivation er på højt niveau.
Styrkebidragene råder over fuldt moderne  

 udrustning,  

 herunder personlig udrustning.
Med personellets uddannelse og træning,  

 materiellets  

 beskaffenhed samt iagttagelsen af nødvendige procedurer vil der blive taget  

 de  

 bedst mulige forholdsregler over for mulige faremomenter.
Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
Forsvarets personel  

 vil  

 under udsendelsen være omfattet af den reviderede Coalition Provisional  

 Authority Order nr. 17 af 27. juni 2004 vedrørende statusforhold.
VIII.
Da det danske militære bidrag vil indgå i en indsats,  

 hvor der kan blive tale om anvendelse af militære magtmidler, forelægges  

 sagen  

 for Folketinget under henvisning til Grundlovens § 19, stk. 2 med  

 anmodning om, at Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker fortsat stilles til rådighed for  

 beskyttelsen af civilt dansk personel og ejendom i landet samt at dansk  

 militært personel bidrager til NATOs træningsindsats i Irak.
IX.
Bidraget vil blive forlænget for en seks måneders  

 periode.
Såfremt det skulle vise sig hensigtsmæssigt at forlænge bidraget  

 yderligere, agter regeringen at forelægge sagen for Folketinget.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet væsentligt, eller såfremt der i øvrigt skulle ske en væsentlig  

 ændring  

 i opgavernes karakter eller det folkeretlige grundlag for sikringsstyrkens  

 tilstedeværelse, vil regeringen rådføre sig med Det Udenrigspolitiske Nævn  

 herom eller om nødvendigt på ny forelægge sagen for Folketinget.
X.
Merudgiften ved fortsat udsendelse af det danske militære  

 bidrag til Irak, herunder udgiften til leje af et antal af de civile pansrede  

 køretøjer, vurderes samlet at udgøre ca. 210 mio. kr. for en seks måneders  

 periode.
Den del af udgifterne, der henregnes til december 2004, vil blive  

 afholdt inden for den ramme, der er afsat til forsvarets internationale  

 aktiviteter, samt ved overførsel af op til 45 mio.kr fra finanslovens §  

 35.11.21.10. (international reserve til freds- og stabilitetsskabende  

 indsatser  

 m.m.) inden for rammerne af det i beslutningsforslag B 213 af 2. juni 2004  

 anførte.
Regeringen vil snarest forelægge et aktstykke om den nævnte  

 overførsel.
Alle udgifter, der henregnes til 2005, afholdes af finanslovens §  

 35.11.26. (Reserve til merudgifter forbundet med forsvarets og politiets  

 internationale operationer).
