Skriftlig fremsættelse (2. april 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om gasinstallationer og installationer i forbindelse med vand-  

 og afløbsledninger, lov om elektriske stærkstrømsanlæg og elektrisk materiel  

 og  

 forskellige andre love. (Samling af en række sikkerhedsopgaver i  

 Sikkerhedsstyrelsen).
(Lovforslag nr.
L 208).
 Ved lovforslaget foreslås det at sammenlægge forskellige  

 myndighedsopgaver vedrørende den tekniske sikkerhed for en række  

 tjenesteydelser og produkter/materiel samt tekniske anlæg og installationer i  

 en nyoprettet organisation, som består af én styrelse (Sikkerhedsstyrelsen)  

 under Økonomi- og Erhvervsministeriet.
Det drejer sig om den tekniske sikkerhed for gas, vand og  

 afløb, elektricitet og visse produkter, herunder fyrværkeri, samt om opgaver  

 vedrørende metrologi og akkreditering af virksomheder, laboratorier m.v.
De  

 nævnte opgaver har hidtil været varetaget af fem forskellige myndigheder:  

 Danmarks Gasmateriel Prøvning, Elektricitetsrådet, Forbrugerstyrelsen,  

 Beredskabsstyrelsen og Erhvervs- og Boligstyrelsen.
Formålet med at samle de pågældende sikkerhedsområder er at  

 øge fokus på de sikkerhedstekniske aspekter i forbindelse med risikoen for  

 ulykker, brande og eksplosioner og på sammenhængen med den generelle  

 sikkerhedstekniske regulering og standardisering af produkter, materiel,  

 anlæg  

 og installationer.
Den synergieffekt, der opnås ved at samle en række områder  

 af teknisk karakter i én styrelse, vil således medføre en styrkelse af  

 indsatsen på det sikkerhedstekniske område.
Det vil gøre arbejdet mere  

 effektivt og vil give gode muligheder for at koordinere myndighedsindsatsen.
 Forslaget skal ses på baggrund af, at betydningen og nødvendigheden  

 af myndighedsarbejdet på det tekniske sikkerhedsområde er øget støt i takt  

 med  

 den teknologiske udvikling og de stadigt mere liberaliserede markeder.  

 Eksempelvis vil liberaliseringen af energimarkedet indebære flere  

 virksomheder  

 på markedet, nye strukturer, reguleringer og ydelser, ligesom det indre  

 marked  

 i EU har medført flere nye komplicerede produkter, særligt  

 installationsmateriel og installationsmetoder, som tidligere kun var  

 tilgængelige i ét land eller i få lande.
Efter forslaget henlægges administrationen af det tekniske  

 sikkerhedsområde direkte til Sikkerhedsstyrelsen.
Desuden nedsættes der et  

 tekniske sikkerhedsråd med et alsidigt kendskab til myndighedsarbejde,  

 teknisk  

 sikkerhed, og virksomheds-, markeds- og forbrugerforhold.
Rådet, som primært  

 består af medlemmer udpeget efter indstilling fra de berørte  

 interesseorganisationer mv., skal dels rådgive i forbindelse med fastsættelse  

 af administrative regler på området, dels rådgive styrelsen i forbindelse med  

 lovens administration.
 Uanset at opgaverne på det tekniske sikkerhedsområde  

 foreslås varetaget af Sikkerhedstyrelsen, vil det overordnede ansvar for  

 opgaveløsningen i overensstemmelse med almindelige forvaltningsretlige  

 principper ligge hos økonomi- og erhvervsministeren.
Sikkerhedsstyrelsen placeres i Esbjerg i overensstemmelse  

 med regeringens hensigt om, at nye statslige institutioner som udgangspunkt  

 bør  

 placeres uden for Hovedstadsområdet.
Da den nye styrelse skal være  

 funktionsdygtig den 1. januar 2004, fremsættes lovforslaget i denne  

 folketingssamling.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
