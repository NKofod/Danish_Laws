Nr LSF 209 Forslag til Lov om ændring af lov om social pension og lov om social  

 bistand (Konsekvensændringer som følge af ændret beskatning af aktieudbytte) Fremsat af socialministeren (Else Winther Andersen) den 23. januar 1992 Vedtaget ved tredjebehandling den 26. marts 1992 Lov nr. 238 af 08/04/1992 § 1 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændringer:
 1. § 28, stk. 1, nr. 4, litra a, affattes således:
 »a) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 28, stk. 1, nr. 4, litra b og c, ophæves.
 Litra d bliver herefter litra b.
 3. § 63, stk. 3-7, ophæves.
§ 2 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 947 af 27. december 1991, foretages  

 følgende ændringer:
 1. § 54, stk. 6, nr. 1, affattes således:
 »1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 54, stk. 6, nr. 2 og 3, ophæves.
 Nr. 4 bliver herefter nr. 2.
§ 3 Stk. 1. Loven træder i kraft den 1. januar 1993.
 Stk. 2. Loven har virkning for opgørelse af indtægtsgrundlaget for  

 1993 på grundlag af indkomståret 1991 og følgende år.
Oprindeligt fremsat forslag § 1 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændringer:
 1. § 28, stk. 1, nr. 4, litra a, affattes således:
 »a) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 28, stk. 1, nr. 4 litra b og c, ophæves.
 Litra d bliver herefter litra b.
 3. § 63, stk. 3-7, ophæves.
§ 2 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 406 af 6. juni 1991 foretages følgende  

 ændringer:
 1. § 54, stk. 6, nr. 1, affattes således:
 »1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 54, stk. 6, nr. 2 og 3, ophæves.
 Nr. 4 bliver herefter nr. 2.
§ 3 Loven træder i kraft den 1. januar 1993.
 Stk. 2. Loven har virkning for opgørelse af indtægtsgrundlaget for  

 1993 på grundlag af indkomståret 1991 og følgende år.
Bemærkninger til lovforslaget Almindelige bemærkninger 1. Folketinget vedtog i foråret 1991 lov nr. 218 af 10. april  

 1991 vedrørende ophævelse af dobbeltbeskatningen af aktieudbytte. Ændringen  

 betyder, at udbytteindkomst, herunder aktieudbytter, under 30.000 kr. med  

 virkning fra 1. januar 1991 ikke længere skal selvangives.
Disse udbytter  

 beskattes fremover med 30%, som indeholdes af selskabet.
Udbyttebeløb over  

 30.000 kr. skal fortsat selvangives og beskattes med 45%.
 Lovændringen medfører, at skattemyndighederne fra og med indkomståret 1991  

 ikke får oplysninger om aktieudbytter m.v. under 30.000 kr.
 Det »ny indtægtsgrundlag«, (det indtægtsgrundlag, der fra 1.  

 januar 1989 afløste socialindkomsten), anvendes som grundlag for beregning af  

 en række sociale ydelser.
I det ny indtægtsgrundlag indgår bl.a. kapitalindkomsten efter  

 personskatteloven.
De ændrede skatteregler medfører imidlertid, at  

 aktieudbytter m.v. ikke længere indgår i kapitalindkomsten.
Reglerne for  

 opgørelse af det ny indtægtsgrundlag skal derfor tilpasses de ændrede  

 skatteregler med virkning fra 1. januar 1993, da indkomsten i skatteåret 1991  

 indgår i indtægtsgrundlaget for 1993.
 Med dette lovforslag, der udelukkende er af teknisk karakter, foretages de  

 fornødne konsekvensændringer i indtægtsgrundlaget som følge af de ændrede  

 regler om beskatning af aktieudbytte.
 2. Det ny indtægtsgrundlag består af personlig indkomst med tillæg  

 af positiv kapitalindkomst, dvs. det indkomstgrundlag, der anvendes ved  

 opgørelse af den statslige 6 pct.'s-indkomstskat før bundfradraget, jf.  

 personskattelovens § 8. Hertil medregnes et beregnet formueafkast af visse  

 former for lavt forrentede aktiver, herunder aktier, ligesom der i  

 indtægtsgrundlaget efter pensionsloven foretages andre korrektioner.
Formueafkastet skal særskilt beregnes ved opgørelse af det samlede  

 indtægtsgrundlag.
Afkastet opgøres ved at gange afkastsatsen efter  

 virksomhedsskatteloven for det år, der ligger til grund for  

 indtægtsopgørelsen - afkastsatsen udgør 9% for opgørelsesåret 1991 - med  

 beholdningen af aktier, anparter, andelsbeviser m.v.
Dette beløb, fratrukket  

 det faktiske afkast af de pågældende aktiver samt evt. negativ  

 nettokapitalindkomst, tillægges den personlige indkomst m.v.
 De gældende regler om, at det faktiske afkast skal fragå i det beregnede  

 formueafkast, skal sikre mod, at de pågældende personer i indtægtsgrundlaget  

 får medregnet både beregnet og faktisk formueafkast.
Alene indkomst (dvs. udbytteindkomst), der er indgået i indtægtsgrundlaget  

 som en del af 6 pct.-skattegrundlaget, bør kunne fradrages ved beregningen af  

 formueafkastet.
Da udbytteindkomsten som følge af de ændrede skatteregler  

 udgår af 6 pct.-skattegrundlaget (hvorved indtægtsgrundlaget bliver mindre)  

 foreslås, at udbytteindkomsten ikke skal indgå ved beregning af formueafkast.
Økonomiske konsekvenser Forslaget er af teknisk karakter.
Det har ikke økonomiske konsekvenser af  

 nævneværdigt omfang.
 Konsekvenser af forslaget skal drøftes med de kommunale parter.
Administrative konsekvenser Forslaget skønnes ikke at være forbundet med nævneværdige administrative  

 konsekvenser.
Bemærkninger til de enkelte bestemmelser Til §§ 1 og 2 a.
Udbytteindkomst Fra og med indkomståret 1991 er dobbeltbeskatningen af udbytteindkomst,  

 herunder aktieudbytte, ophævet.
Udbytteindkomst omfatter efter  

 personskattelovens § 4a det samlede beløb af 1) aktieudbytte efter ligningslovens § 16 A fra selskaber, der er  

 skattepligtige efter selskabsskattelovens § 1, stk. 1, nr. 1 og 2, 2) afståelsessummer efter ligningslovens § 16 B, der modtages fra  

 selskaber, der er skattepligtige efter selskabsskattelovens § 1, stk. 1, nr.  

 1-2, og 3) udlodninger fra investeringsforeninger, der udsteder omsættelige  

 beviser for medlemmernes indskud, og som ifølge deres vedtægter er forpligtet  

 til inden fristen for indgivelse af selvangivelse at udlodde de i  

 indkomståret indtjente renter, udbytter, kursgevinster og aktieavancer som  

 nævnt i selskabsskattelovens § 1, stk. 1, nr. 5 a, litra a-c.
Det gælder dog  

 kun den del af beløbet, der svarer til forholdet mellem foreningens samlede  

 indtægt ved udbytte fra selskaber omfattet af selskabsskattelovens § 1, stk.  

 1, nr. 1-2, og foreningens samlede udlodning.
 Udbytteindkomst indgår ikke i den skattepligtige indkomst, og indgår  

 derfor heller ikke i 6 pct.-skattegrundlaget.
 Indkomst, der ikke omfattes af ovennævnte definition af  

 udbytteindkomst, beskattes efter almindelige regler og vil i det omfang,  

 indkomsten er skattepligtig almindelig indkomst, også fremover indgå i  

 beregningsgrundlaget for 6 pct.-skatten, og derved også i indkomstgrundlaget.  

 Der er f.eks. tale om aktieudbytte - fra udenlandske aktieselskaber - efter  

 ligningslovens § 16 A og afståelsessummer efter ligningslovens § 16 B fra  

 selskaber, der ikke er skattepligtige efter selskabsskattelovens § 1, stk. 1,  

 nr. 1 og 2. For disse indkomster er der således ikke sket nogen ændring af  

 skattereglerne ved ophævelsen af dobbeltbeskatningen af aktieudbytte, og der  

 sker ikke nogen ændring ved nærværende lovforslag for så vidt angår  

 indtægtsgrundlaget.
b. Ændringer i indtægtsgrundlaget Forslaget medfører, at det alene er kapitalindkomst, der er omfattet af  

 personskattelovens § 4, stk. 1, nr. 4 og 5, hvori der indeholdes udbytteskat,  

 der kan fragå i det beregnede formueafkast.
Desuden skal, som efter gældende  

 regler, udenlandsk kapitalindkomst fragå i det beregnede formueafkast.
I  

 modsat fald, dvs. hvis udbytteindkomsten kunne fradrages, selv om den ikke  

 indgår i 6 pct.-skattegrundlaget, ville man kunne få fradrag for faktisk  

 afkast i det beregnede formueafkast ved opgørelsen af indtægtsgrundlaget.
 Da skattegodtgørelsen endvidere er ophævet i forbindelse med ophævelsen af  

 dobbeltbeskatningen af aktieudbytte, kan den heller ikke længere fragå i det  

 beregnede formueafkast.
 Endelig er særreglen om de kontoførende investeringsforeninger udgået som  

 overflødig, idet tilskrivninger på medlemmers konti er udbytteindkomst.
 Der foretages ikke andre ændringer i indtægtsgrundlaget end dem, der  

 følger af de ændrede regler om beskatning af aktieudbytte.
c.
Ophævelse af § 63, stk. 3-7 Det foreslås, at pensionslovens § 63, stk. 3-7, ophæves som følge af, at  

 overgangsordningen efter disse regler ophører med udgangen af 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 497 af 4. juli 1989,  

 som ændret senest ved § 2 i lov nr. 400 af 6. juni 1991, foretages følgende  

 ændringer:
 1. § 28, stk. 1, nr. 4, litra a, affattes således:
 »a) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 28, stk. 1, nr. 4 litra b og c, ophæves.
 Litra d bliver herefter litra b.
 » § 28. For førtidspensionister opgøres indtægtsgrundlaget for  

 grundbeløb således:
 1) Personlig indkomst med tillæg af positiv kapitalindkomst, der anvendes  

 til beregning af 6 pct.-indkomstskat efter personskattelovens § 8 før det  

 deri nævnte bundfradrag.
 2) Til det efter nr. 1 opgjorte grundlag lægges et beregnet formueafkast,  

 der opgøres som afkastsatsen efter virksomhedsskattelovens § 9 for det år,  

 der ligger til grund for indtægtsgrundlaget, ganget summen af følgende beløb:
a) kursværdi af danske aktier, anparter i anpartsselskaber, andelsbeviser,  

 beviser for indskud i investeringsforeninger og lignende værdipapirer, der  

 omfattes af § 1, stk. 1, i aktieavancebeskatningsloven, bortset fra de i  

 aktieavancebeskatningslovens § 8 nævnte konvertible obligationer, b) indestående i kontoførende investeringsforeninger, c) værdi af fast ejendom beliggende i udlandet med fradrag af gæld, der  

 vedrører den udenlandske faste ejendom, og d) skattepligtig udenlandsk formue i øvrigt.
3) Formueafkastet beregnes af den formueskattepligtige værdi ved udgangen  

 af det indkomstår, der ligger til grund for opgørelsen af indtægtsgrundlaget.  

 Er den efter nr. 2 opgjorte formue negativ, fragår den i den anden ægtefælles  

 formue opgjort efter nr. 2, før det beregnede formueafkast opgøres.
Det er en  

 forudsætning, at ægtefællerne er samlevende ved indkomstårets udløb, jf.  

 kildeskattelovens § 4. Er den efter nr. 2 og 1. og 2. pkt. opgjorte formue  

 negativ, sættes den til 0.
4) I det formueafkast, der beregnes efter nr. 2-3, fradrages det faktiske  

 afkast.
Er det faktiske afkast negativt, sættes det til 0. Er en ægtefælles  

 faktiske afkast negativt, fragår det dog i den anden ægtefælles positive  

 faktiske afkast.
Det er en forudsætning, at ægtefællerne er samlevende ved  

 indkomstårets udløb, jf. kildeskattelovens § 4. Det faktiske afkast består af  

 summen af:
a) beløb, der efter ligningslovens § 16 A eller § 16 B, stk.1, skal  

 medregnes ved opgørelsen af den skattepligtige almindelige indkomst, og hvori  

 der indeholdes udbytteskat, b) den del af de kontoførende investeringsforeningers tilskrivninger på  

 medlemmernes konti, der stammer fra aktieudbytter, c) skattegodtgørelse, jf. selskabsskattelovens § 17A, og d) udenlansk kapitalindkomst.
5) Hvis fradraget for det faktiske afkast efter nr. 4 er større end det  

 beregnede formueafkast efter nr. 2-3, sættes det beregnede formueafkast til  

 0. Er en ægtefælles faktiske afkast større end det beregnede formueafkast,  

 overføres det overskydende beløb dog til den anden ægtefælle.
Det er en  

 forudsætning, at ægtefællerne er samlevende ved indkomstårets udløb, jf.  

 kildeskattelovens § 4.
6) Det beregnede formueafkast med fradrag af det faktiske afkast reduceres  

 yderligere med negativ kapitalindkomst.
Beløbet kan ikke reduceres til mindre  

 end 0. En resterende negativ kapitalindkomst kan dog overføres til den anden  

 ægtefælle.
Det er en forudsætning, at ægtefællerne er samlevende ved  

 indkomstårets udløb, jf. kildeskattelovens § 4.
7) Opgørelsesperioden for indtægtsgrundlaget efter nr. 1-6 er det senest  

 afsluttede indkomstår.
Indtægtsgrundlaget anvendes med virkning for det andet  

 kalenderår efter indkomstårets udløb.
 Stk. 2. Socialministeren fastsætter nærmere regler for, hvorledes  

 indkomster efter stk. 1, der ikke er skattepligtige her i landet, skal indgå  

 i indtægtsgrundlaget.
 Stk. 3. Til indtægtsgrundlaget efter stk. 1 og 2 foretages  

 følgende fradrag og tillæg:
 1) Fradrag for skattepligtig pension efter denne lov og fradrag for  

 skattepligtig pension udbetalt efter lovgivningen i en EF-medlemsstat og  

 omfattet af og beregnet efter forordning nr. 1408/71 samt for pension  

 udbetalt efter lovgivningen i et land, med hvilket der er indgået  

 overenskomst om samordning af pension.
 2) Socialministeren fastsætter nærmere regler for, hvorledes fradrag for  

 pensioner som nævnt i nr. 1, der ikke er skattepligtige her i landet, skal  

 fradrages.
 3) Pension udbetalt efter lov om Arbejdsmarkedets Tillægspension  

 fradrages.
4) Tillæg for fiktiv indtægt af beløb, hvormed pensionisten har forringet  

 sin økonomiske stilling ved bortgivelse eller lignende dispositioner i løbet  

 af de seneste 10 år.
Socialministeren kan fastsætte nærmere regler herom.
 Stk. 4. Indtægten afrundes nedad til nærmeste beløb, der er  

 deleligt med 100.
Stk. 5. Den opgjorte indtægt nedsættes med et fradrag, jf. § 49,  

 stk. 1, nr. 2.« 3. § 63, stk. 3-7, ophæves.
 » § 63. Loven træder i kraft den 1. oktober 1984. Lovens § 65  

 har dog virkning fra den 1. januar 1984, mens førtidsbeløbet efter § 13, nr.  

 3, først udbetales med virkning fra 1. januar 1985.
 Stk. 2. Lov om folkepension, jf. lovbekendtgørelse nr. 436 af 9.  

 september 1983, og lov om invalide- og førtidspension m.v., jf.  

 lovbekendtgørelse nr. 437 af samme dato, ophæves.
Stk. 3. Negativ kapitalindkomst, der ikke er kommet til fradrag i  

 indtægtsgrundlaget efter § 28, stk. 1 og 2, kan fradrages i  

 indtægtsgrundlaget efter disse bestemmelser ud over et bundfradrag på 3.000  

 kr.
Dog må fradraget ikke medføre, at indtægtsgrundlaget efter § 28, stk. 1  

 og 2, bliver negativt.
 Stk. 4. Fradraget for negativ kapitalindkomst efter stk. 3  

 foretages inden for de grænser, der er nævnt i dette stykke, fuldt ud i  

 indtægtsgrundlaget for 1989, med tre fjerdedele i indtægtsgrundlaget for  

 1990, med halvdelen i indtægtsgrundlaget for 1991, og med en fjerdedel i  

 indtægtsgrundlaget for 1992, hvorefter retten til fradrag efter stk. 3  

 bortfalder.
 Stk. 5. Påklage af fastsættelsen af fradraget efter stk. 3 skal  

 ske efter de regler, der fastsættes efter § 50, stk. 7.
 Stk. 6. Skatteministeren stiller oplysninger til rådighed for  

 beregningen af fradraget efter stk. 3.
Stk. 7. Skatteministeren træffer tilsvarende bestemmelse som efter  

 § 57, stk. 3, om opgørelsen af fradraget efter stk. 3.« § 2 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 406 af 6. juni 1991 foretages følgende  

 ændringer:
 1. § 54, stk. 6, nr. 1, affattes således:
 »1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat, og«.
 2. § 54, stk. 6, nr. 2 og 3, ophæves.
 Nr. 4 bliver herefter nr. 2.
» § 54. Midlertidig hjemmehjælp ydes gratis til personer, hvis  

 indkomstgrundlag jf. stk. 3-9 ikke overstiger folkepensionens grundbeløb med  

 pensionstillæg og et tillæg for hvert barn svarende til særligt børnetilskud  

 efter § 4, stk. 3, i lov om børnetilskud og forskudsvis udbetaling af  

 børnebidrag.
I øvrigt kræves en betaling, der er afpasset efter modtagerens  

 økonomiske forhold.
Socialministeren fastsætter regler herom.
 Stk. 2. Betalingen for midlertidig hjemmehjælp fastsættes på  

 grundlag af modtagerens indkomstgrundlag den 1. januar og under hensyn til de  

 pensions- og børnetilskudssatser, jf. stk. 1, der gælder på dette tidspunkt.
 Stk. 3. Indkomstgrundlaget, jf. stk. 1 og 2, består af personlig  

 indkomst med tillæg af positiv kapitalindkomst, der anvendes til beregning af  

 6 pct.-indkomstskat efter personskattelovens § 8 før det deri nævnte  

 bundfradrag.
 Stk. 4. Til det efter stk. 3 opgjorte grundlag lægges et beregnet  

 formueafkast, der opgøres som afkastsatsen efter virksomhedsskattelovens § 9  

 for det år, der ligger til grund for indkomstgrundlaget, ganget summen af  

 følgende beløb:
1) kursværdi af danske aktier, anparter i anpartsselskaber, andelsbeviser,  

 beviser for indskud i investeringsforeninger og lignende værdipapirer, der  

 omfattes af § 1, stk. 1, i aktieavancebeskatningsloven, bortset fra de i  

 aktieavancebeskatningsloven § 8 nævnte konvertible obligationer, 2) indestående i kontoførende investeringsforeninger, 3) værdi af fast ejendom beliggende i udlandet med fradrag af gæld, der  

 vedrører den udenlandske faste ejendom, og 4) skattepligtig udenlandsk formue i øvrigt.
Stk. 5. Formueafkastet beregnes af den formueskattepligtige værdi  

 ved udgangen af det indkomstår, der ligger til grund for opgørelsen af  

 indkomstgrundlaget.
Er den efter stk. 4 opgjorte formue negativ, fragår den i  

 den anden ægtefælles formue opgjort efter stk. 4, før det beregnede  

 formueafkast opgøres.
Det er en forudsætning, at ægtefællerne er samlevende  

 ved indkomstårets udløb, jf. kildeskattelovens § 4. Er den efter stk. 4 og 1.  

 og 2. pkt. opgjorte formue herefter negativ, sættes den til 0.
Stk. 6. I det formueafkast, der beregnes efter stk. 4 og 5,  

 fradrages det faktiske afkast.
Er det faktiske afkast negativt, sættes det  

 til 0. Er en ægtefælles faktiske afkast negativt, fragår det dog i den anden  

 ægtefælles positive faktiske afkast.
Det er en forudsætning, at ægtefællerne  

 er samlevende ved indkomstårets udløb, jf. kildeskattelovens § 4. Det  

 faktiske afkast består af summen af:
1) beløb, der efter ligningslovens § 16 A eller § 16 B, stk. 1, skal  

 medregnes ved opgørelsen af den skattepligtige almindelig indkomst, og hvori  

 der indeholdes udbytteskat, 2) den del af de kontoførende investeringsforeningers tilskrivninger på  

 medlemmernes konti, der stammer fra aktieudbytter, 3) skattegodtgørelse, jf. selskabsskattelovens § 17 A, og 4) udenlandsk kapitalindkomst.
 Stk. 7. Hvis fradraget for det faktiske afkast efter stk. 6 er  

 større end det beregnede formueafkast efter stk. 4 og 5, sættes det beregnede  

 formueafkast til 0. Er en ægtefælles faktiske afkast større end det beregnede  

 formueafkast, overføres det overskydende beløb dog til den anden ægtefælle.  

 Det er en forudsætning, at ægtefællerne er samlevende ved indkomstårets  

 udløb, jf. kildeskattelovens § 4.
Stk. 8. Det beregnede formueafkast med fradrag af det faktiske  

 afkast reduceres yderligere med negativ kapitalindkomst.
Beløbet kan ikke  

 reduceres til mindre end 0. En resterende negativ kapitalindkomst kan dog  

 overføres til den anden ægtefælle.
Det er en forudsætning, at ægtefællerne er  

 samlevende ved indkomstårets udløb, jf. kildeskattelovens § 4.
Stk. 9. Indkomstgrundlaget efter stk. 3-8 opgøres på grundlag af  

 indkomsten for det senest afsluttede indkomstår.
Indkomstgrundlaget anvendes  

 med virkning for det andet kalenderår efter indkomstårets udløb.
 Stk. 10. Socialministeren fastsætter regler om fravigelse af  

 indkomstgrundlaget ved ændrede økonomiske forhold.
 Stk. 11. Skatteministeren stiller oplysninger til rådighed til  

 brug for opgørelse af indkomstgrundlaget, jf. stk. 1-8.
