 Bekendtgørelse af lov om  

 embedslægeinstitutioner m.v.
Herved bekendtgøres lov om embedslægeinstitutioner m.v., jf.  

 lov nr. 381 af 13. juni 1973, med de ændringer, der følger af  

 lov nr. 345 af 17. maj 2000 og lov nr. 490 af 7. juni 2001 § 1. Sundhedsministeren opretter for hver  

 amtsrådskreds en embedslægeinstitution med een eller flere  

 embedslæger.
For Københavns og Frederiksberg Kommuner oprettes  

 en fælles embedslægeinstitution.
 Stk. 2. Ved embedslægeinstitutionen ansættes  

 fornøden medhjælp til løsning af de opgaver, som  

 pålægges institutionen.
 Stk. 3. Sundhedsministeren bemyndiges til at bestemme, at  

 én embedslægeinstitution delvis kan varetage  

 embedslægefunktionen i flere amtsrådskredse.
 Stk. 4. Reglerne i denne lov om amtsrådskredse  

 gælder tillige for Københavns og Frederiksberg Kommuner.
§ 1 a.
Staten tilbyder de tjenestemænd, der  

 på overførselstidspunktet er ansat ved Stadslægeembedet i  

 Københavns Kommune til løsning af embedslægeopgaver,  

 ansættelse fra dette tidspunkt som statstjenestemænd i  

 tilsvarende stillinger med henblik på indtil videre at varetage  

 opgaverne i Embedslægeinstitutionen for Københavns og  

 Frederiksberg Kommuner.
Ansættelsen tilbydes på de vilkår,  

 der gælder for tjenestemænd i staten, dog således, at der  

 ikke herved sker en forringelse af de pågældendes hidtidige  

 løn- og andre ansættelsesvilkår.
Staten og  

 Københavns kommunalbestyrelse aftaler nærmere, hvilke  

 tjenestemænd der er omfattet af ovenstående.
 Stk. 2. Hvis en kommunal tjenestemand, der har fået  

 tilbudt ansættelse i henhold til stk. 1, ikke ønsker  

 ansættelse som statstjenestemand, opretholdes den kommunale  

 ansættelse og de herfor gældende vilkår under  

 tjenestemandens udførelse af de opgaver, der er henlagt til den  

 tilbudte statslige stilling.
Stk. 3. En tjenestemand, som i henhold til stk. 2  

 vælger at opretholde den kommunale ansættelse under  

 udførelse af de opgaver, der er henlagt til den tilbudte statslige  

 stilling, har ikke krav på ventepenge, rådighedsløn eller  

 pension på grund af den opgaveomlægning, der sker i forbindelse  

 med oprettelsen af Embedslægeinstitutionen for Københavns og  

 Frederiksberg Kommuner.
Tjenstemanden har pligt til at underkaste sig de  

 forandringer i sine tjenesteforretningers omfang og beskaffenhed, som  

 følger af denne opgaveomlægning.
 Stk. 4. En tjenestemand, som vælger at opretholde den  

 kommunale ansættelse, kan senest 5 år efter det i stk. 1  

 nævnte tidspunkt søge overgang til ansættelse som  

 statstjenestemand på vilkår som nævnt i stk. 1.
 Stk. 5. Staten refunderer Københavns Kommune udgifterne  

 til løn til de kommunale tjenestemænd, der i henhold til  

 stk. 2 vælger at opretholde den kommunale ansættelse,  

 så længe de udfører arbejde for staten.
 Stk. 6. Hvis staten ikke længere har behov for  

 beskæftigelse af en tjenestemand, som har valgt at opretholde den  

 kommunale ansættelse, kan staten efter forudgående varsling af  

 Københavns Kommune bringe tjenestemandens arbejdsforhold til staten  

 til ophør med det for tjenestemanden gældende  

 opsigelsesvarsel.
Stk. 7. Staten afholder eventuelle udgifter til  

 rådighedsløn eller ventepenge og udbetaler pension til de  

 tjenestemænd, der i henhold til stk. 1 og 4 overgår til  

 ansættelse som statstjenestemænd.
Kommunen refunderer staten den  

 del af tjenestemandens pension, der forholdsmæssigt svarer til  

 tjenestemandens pensionsalder ved overgangen til tjeneste i staten.
 Stk. 8. Staten refunderer Københavns Kommune eventuelle  

 udgifter til rådighedsløn eller ventepenge til de  

 tjenestemænd, der i henhold til stk. 2 vælger at opretholde  

 den kommunale ansættelse, og hvis tjeneste i staten senere bringes til  

 ophør efter stk. 6.
Stk. 9. Københavns Kommune udbetaler pensionen til de  

 tjenestemænd, der i henhold til stk. 2 vælger at opretholde  

 den kommunale ansættelse.
Staten refunderer kommunen den del af  

 tjenestemandens pension, der forholdsmæssigt svarer til den  

 pensionsalder, tjenestemanden har optjent efter overgangen til tjeneste i  

 staten.
 Stk. 10. Den endelige administrative afgørelse af  

 tvivlsspørgsmål efter stk. 1-9 træffes af  

 finansministeren efter forhandling med de involverede parter.
 Stk. 11. Sundhedsministeren og Københavns Kommune  

 aftaler nærmere, hvilket personale ved Stadslægeembedet i  

 København der ud over de i stk. 1 nævnte tjenestemænd  

 på overførselstidspunktet skal tilbydes ansættelse i  

 staten, samt hvilke driftsmidler og eventuelle ejendomme vedrørende  

 Stadslægeembedets embedslægeopgaver der samtidig skal  

 overføres til staten.
 § 2. Sundhedsministeren fastsætter regler  

 for den uddannelse, som læger skal have gennemgået efter  

 lægevidenskabelig embedseksamen for at kunne få ansættelse  

 som embedslæger.
Stk. 2. Inden en stilling som embedslæge besættes,  

 indhenter sundhedsministeren en indstilling fra Sundhedsstyrelsen.  

 Indstillingen skal være begrundet og angive de bedst egnede  

 ansøgere i nummerorden.
Forinden indstillingen afgives, skal  

 Sundhedsstyrelsen indhente en sagkyndig vurdering af ansøgerens  

 kvalifikationer fra et råd på 3 medlemmer, der udpeges af  

 embedslægeforeningen for 4 år ad gangen.
 § 3. Embedslægerne hører i faglig  

 henseende under Sundhedsstyrelsen.
 § 4. Embedslægeinstitutionen er  

 rådgiver for statslige myndigheder samt amtskommunale og kommunale  

 myndigheder i amtsrådskredsen i lægelige, hygiejniske,  

 miljømæssige og socialmedicinske forhold.
 § 5. Embedslægeinstitutionen fører  

 på Sundhedsstyrelsens vegne tilsyn med den virksomhed, der  

 udøves i amtsrådskredsen af apoteker, læger,  

 tandlæger, jordemødre, sygeplejersker, terapiassistenter med  

 flere.
 § 6. Embedslægeinstitutionen yder bistand  

 til rets- og politimyndighederne i det omfang, sundhedsministeren efter  

 aftale med justitsministeren fastsætter bestemmelser herom.
 Stk. 2. (Ophævet).
§ 6 a.
Embedslægeinstitutionen  

 gennemfører én gang årligt et uanmeldt  

 tilsynsbesøg vedrørende de sundhedsmæssige forhold i  

 plejehjem m.v., jf. § 140 1) ,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap og andre tilsvarende boligenheder i kommunen.
Tilsynet omfatter  

 indsatsen over for de beboere og lejere, der modtager kommunale  

 serviceydelser.
Stk. 2. Efter hvert tilsynsbesøg udarbejder  

 embedslægeinstitutionen en tilsynsrapport om de sundhedsmæssige  

 forhold på plejehjemmet m.v. til brug for plejehjemmets og kommunens  

 opfølgning på konstaterede fejl og mangler ved de  

 sundhedsmæssige forhold.
Tilsynsrapporten sendes endvidere til bruger-  

 og pårørenderådet, jf. § 112 a1), og til  

 det kommunale ældreråd, jf. § 30 i lov om retssikkerhed og  

 administration på det sociale område.
 Stk. 3. Embedslægeinstitutionen skal påse, at  

 plejehjemmet eller kommunen følger op på eventuelle kritisable  

 sundhedsmæssige forhold, der måtte være konstateret ved det  

 sundhedsmæssige tilsynsbesøg.
Stk. 4. Embedslægeinstitutionen udarbejder årligt  

 for den enkelte kommunes plejehjem m.v. et sammendrag af årets  

 tilsynsrapporter samt et sammendrag af den kommunale opfølgning efter  

 stk. 3 til brug for den enkelte kommune.
Den kommunale tilsynsrapport  

 sendes endvidere til Sundhedsstyrelsen.
 Stk. 5. Embedslægeinstitutionen kan lade  

 tilsynsbesøg, udarbejdelse af tilsynsrapporter og opfølgning  

 heraf efter stk. 1 - 4 udføre af sundhedspersoner, der tilknyttes  

 embedslægeinstitutionen alene med henblik på varetagelsen af  

 disse opgaver.
 Stk. 6. Embedslægeinstitutionen afholder udgiften ved  

 tilsynsbesøg og udarbejdelse af tilsynsrapporter m.v. efter  

 stk. 1-5.
 Stk. 7. Sundhedsstyrelsen fastsætter nærmere  

 indholdet af de sundhedsadministrative, sundhedsfaglige og sundhedsrelaterede  

 opgaver, der indgår i tilsynet med de sundhedsmæssige forhold  

 efter stk. 1-5, samt de nærmere regler for tilsynsbesøg og  

 afrapportering herom efter stk. 1-5.
 Stk. 8. § 8, stk. 3-7, om udstedelse af påbud  

 og forbud over for institutioner m.v. finder tilsvarende anvendelse på  

 tilsyn, der udføres efter stk. 1-3.
 § 7. Sundhedsministeren fastsætter  

 nærmere regler for embedslægernes virksomhed.
 § 8. Sundhedsministeren kan ud over det i § 6  

 a foreskrevne tilsyn fastsætte regler for de sundhedsmæssige  

 forhold på behandlings- og plejeinstitutioner m.v., skoler og  

 daginstitutioner m.v. samt klinikker og lignende for lægelig behandling  

 og legemspleje.
 Stk. 2. I reglerne fastsættes bestemmelser om tilsynet  

 med de nævnte institutioner m.v. samt om embedslægeinstitutionens  

 opgaver i denne forbindelse.
Stk. 3. I reglerne kan der gives kommunalbestyrelsen adgang  

 til at udstede påbud og forbud over for institutioner m.v., der ikke  

 overholder reglerne.
Over for institutioner, som drives af  

 kommunalbestyrelsen, tilkommer denne adgang amtsrådet og over for  

 institutioner, som drives af Københavns og Frederiksberg  

 kommunalbestyrelser eller Hovedstadens Sygehusfællesskab,  

 sundhedsministeren.
 Stk. 4. Sundhedsministeren bemyndiges til i de forskrifter,  

 der udfærdiges i medfør af denne paragraf, at fastsætte  

 straf af bøde for overtrædelse af bestemmelser i forskrifterne  

 eller af påbud eller forbud, som kommunalbestyrelsen, amtsrådet  

 eller sundhedsministeren har udstedt i henhold til forskrifterne.
 Stk. 5. Kommunalbestyrelsen, amtsrådet samt  

 embedslægeinstitutionen eller personer, der af disse myndigheder er  

 bemyndiget til at foretage undersøgelser, har adgang til offentlige og  

 private ejendomme for at tilvejebringe oplysninger til brug for beslutninger  

 i henhold til loven eller regler udfærdiget med hjemmel i loven.
 Stk. 6. Kommunalbestyrelsens og amtsrådets  

 afgørelser i henhold til regler udfærdiget i medfør af  

 denne paragraf kan påklages til sundhedsministeren.
 Stk. 7. Kommunalbestyrelsens og amtsrådets  

 afgørelser kan påklages af:
1)	den, til hvem afgørelsen er rettet, 2)	vedkommende embedslægeinstitution og 3)	enhver, der må antages at have en individuel og  

 væsentlig interesse i sagens udfald.
§ 9. Tidspunktet for ikrafttrædelse af  

 lovens §§ 2, 8, 10 og 112)  

  fastsættes af sundhedsministeren.3)  Ikrafttrædelsestidspunktet for  

 lovens øvrige bestemmelser fastsættes af sundhedsministeren for  

 hver enkelt amtsrådskreds.4) Stk. 2. Lov nr. 87 af 21. april 1914 om  

 embedslægevæsenets ordning ophæves, efterhånden som  

 denne lov træder i kraft i de enkelte amtsrådskredse.4) Stk. 3. (Ophævet).
 Stk. 4. De opgaver, der i lovgivningen er tillagt  

 embedslægerne, kredslægerne eller amtslægerne,  

 påhviler fremover embedslægeinstitutionerne.
 § 10. Loven gælder ikke for  

 Færøerne og Grønland, men kan ved kongelig anordning  

 sættes i kraft for Færøerne med de afgivelser, som de  

 særlige færøske forhold tilsiger.
 Lov nr. 345 af 17. maj 2000 indeholder følgende  

 ikrafttrædelsesbestemmelser:
§ 4 Sundhedsministeren fastsætter tidspunktet for lovens  

 ikrafttræden.5) § 5 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Færøerne med de afvigelser, som de særlige  

 færøske forhold tilsiger.
 Lov nr. 490 af 7. juni 2001 indeholder følgende  

 ikrafttrædelsesbestemmelser:
§ 4 Stk. 1. Loven træder i kraft den 1. januar 2002, jf. dog  

 stk. 2.6) Stk. 2. (Udeladt).
Sundhedsministeriet, den 13. september  

 2001 Arne Rolighed /Annika Valla Broman 1)   Henvisningen vedrører lov om  

 social service, jf. lovbekendtgørelse nr. 944 af 16. oktober 2000 om  

 social service, som senest ændret ved lov nr. 490 af 7. juni 2001.
 2)   § 11 vedrører  

 ændringsbestemmelser til lov om foranstaltninger mod smitsomme  

 sygdomme, der blev fremsat samtidig med embedslægeloven.
 3)   Indenrigsministeren har ved  

 bekendtgørelse nr. 582 af 14. november 1973 fastsat, at §§ 2 og 10  

 træder i kraft den 1. december 1973. Indenrigsministeren har ved  

 bekendtgørelse nr. 429 af 16. august 1974 fastsat, at §§ 8 og 11  

 træder i kraft den 1. oktober 1974. Indenrigsministeren har ved  

 bekendtgørelse nr. 429 af 16. august 1974 fastsat, at §§ 8 og 11  

 træder i kraft den 1. oktober 1974.
4)   Indenrigsministeren har ved  

 bekendtgørelse nr. 476 af 19. september 1974 fastsat, at §§ 1, 3, 4,  

 5, 6 og 7 træder i kraft den 1. oktober 1974 i Frederiksborg og  

 Nordjyllands Amtsrådskredse.
Samtidig ophæves lov nr. 87 af 21.  

 april 1914 om embedslægevæsenets ordning med senere  

 ændringer i denne amtsrådskreds.
Indenrigsministeren har ved  

 bekendtgørelse nr. 538 af 6. november 1974 fastsat, at §§ 1, 3, 4, 5,  

 6 og 7 træder i kraft den 1. januar 1975 i Sønderjyllands  

 amtsrådskreds.
Samtidig ophæves lov nr. 87 af 21. april 1914 om  

 embedslægevæsenets ordning med senere ændringer i denne  

 amtsrådskreds.
Indenrigsministeren har ved bekendtgørelse nr. 35  

 af 19. februar 1975 fastsat, at §§ 1, 3, 4, 5, 6 og 7 træder i kraft  

 den 1. april 1975 i Storstrøms amtsrådskreds.
Samtidig  

 ophæves lov nr. 87 af 21. april 1914 om embedslægevæsenets  

 ordning med senere ændringer i denne amtsrådskreds.  

 Indenrigsministeren har ved bekendtgørelse nr. 115 af 16. marts 1976  

 fastsat, at §§ 1, 3, 4, 5, 6 og 7 træder i kraft den 1. april 1976 i  

 Fyns og Ringkøbing amtsrådskredse.
Samtidig ophæves lov  

 nr. 87 af 21. april 1914 om embedslægevæsenets ordning med senere  

 ændringer i denne amtsrådskreds.
Indenrigsministeren har ved  

 bekendtgørelse nr. 82 af 4. marts 1977 fastsat, at §§ 1, 3, 4, 5, 6 og  

 7 træder i kraft den 1. april 1977 i Roskilde amtsrådskreds.  

 Samtidig ophæves lov nr. 87 af 21. april 1914 om  

 embedslægevæsenets ordning med senere ændringer i denne  

 amtsrådskreds.
Indenrigsministeren har ved bekendtgørelse nr.  

 516 af 21. september 1977 fastsat, at §§ 1, 3, 4, 5, 6 og 7 træder i  

 kraft den 1. januar 1978 i Vejle amtsrådskreds.
Indenrigsministeren har  

 ved bekendtgørelse nr. 32 af 10. februar 1982 fastsat, at lovens §§ 1,  

 3, 4, 5, 6 og 7 træder i kraft den 1. marts 1982 i Københavns  

 amtsrådskreds og Frederiksberg Kommune.
Indenrigsministeren har ved  

 bekendtgørelse nr. 474 af 10. oktober 1983 fastsat, at lovens §§ 1, 3,  

 4, 5, 6 og 7 træder i kraft den 1. november 1983 i Vestsjællands  

 amtsrådskreds.
Indenrigsministeren har ved bekendtgørelse nr.  

 536 af 27. oktober 1978 fastsat, at lovens §§ 1, 3, 4, 5, 6 og 7 træder  

 i kraft den 1. januar 1979 i Århus amtsrådskreds.
Samtidig  

 ophæves lov nr. 87 af 21. april 1914 om embedslægevæsenets  

 ordning med senere ændringer i denne amtsrådskreds.  

 Indenrigsministeren har ved bekendtgørelse nr. 41 af 7. februar 1979  

 fastsat, at lovens §§ 1, 3, 4, 5, 6 og 7 træder i kraft den 1. april  

 1979 i Viborg amtsrådskreds.
Samtidig ophæves lov nr. 87 af 21.  

 april 1914 om embedslægevæsenets ordning med senere  

 ændringer i denne amtsrådskreds.
Indenrigsministeren har ved  

 bekendtgørelse nr. 63 af 19. februar 1981 fastsat, at lovens §§ 1, 3,  

 4, 5, 6 og 7 træder i kraft den 1. april 1981 i Ribe  

 amtsrådskreds.
Samtidig ophæves lov nr. 87 af 21. april 1914 om  

 embedslægevæsenets ordning med senere ændringer i denne  

 amtsrådskreds.
Indenrigsministeren har ved bekendtgørelse nr.  

 574 af 8. december 1981 fastsat, at lovens §§ 1, 3, 4, 5, 6 og 7 træder  

 i kraft den 1. februar 1982 i Bornholms amtsrådskreds.
Samtidig  

 ophæves lov nr. 87 af 21. april 1914 om embedslægevæsenets  

 ordning med senere ændringer i denne amtsrådskreds.  

 Indenrigsministeren har ved bekendtgørelse nr. 32 af 10. februar 1982  

 fastsat, at lovens §§ 1, 3, 4, 5, 6 og 7 træder i kraft den 1. marts  

 1982 i Københavns amtsrådskreds og Frederiksberg kommune.  

 Samtidig ophæves lov nr. 87 af 21. april 1914 om  

 embedslægevæsenets ordning med senere ændringer i denne  

 amtsrådskreds.
Indenrigsministeren har ved bekendtgørelse nr.  

 474 af 10. oktober 1983 fastsat, at lovens §§ 1, 3, 4, 5, 6 og 7 træder  

 i kraft den 1. november 1983 i Vestsjællands amtskreds.
Samtidig  

 ophæves lov nr. 87 af 21. april 1914 om embedslægevæsenets  

 ordning med senere ændringer i denne amtsrådskreds.
 5)   Sundhedsministeren har ved  

 bekendtgørelse nr. 868 af 20. september 2000 fastsat, at loven  

 træder i kraft den 1. oktober 2000. Lovændringen vedrører  

 § 1, stk. 1, 2. pkt., § 1, stk. 3-4, § 1 a, § 6, stk. 2, § 8, stk. 3, 2. pkt.  

 og § 9, stk. 3.
 6)   

  Lovændringen vedrører § 6 a og § 8, stk. 1.
