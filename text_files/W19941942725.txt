Et selskab erhvervede en grund hvorpå det lod opføre en  

 bolig, som skulle bebos af hovedaktionærerne.
Efterfølgende  

 ønskede hovedaktionærerne at købe ejendommen af selskabet  

 til handelsværdien.
Denne var imidlertid lavere end den i selskabet  

 bogførte værdi.
Ligningsrådet fandt, at overdragelse til  

 hovedaktionærerne alene kunne ske til den bogførte værdi.  

 Overdragelse til handelsværdien ville derfor medføre beskatning  

 som maskeret udlodning af differencen på handelsværdien og den  

 bogførte værdi.
Ejendomsoverdragelse Reference: LL § 16 A LV 1993 S.F.1.2.3.2 Ligningsrådet blev spurgt om følgende  

 spørgsmål:
Vil selskabet S A/S' overdragelse af ejendommen E til de to  

 hovedaktionærer for kr. 1.550.000 kontant indebære, at der  

 statueres maskeret udlodning? Sagens omstændigheder er følgende:
 Personerne X og Y er hovedaktionærer i selskabet S A/S.
 Det er oplyst, at ejendommen E ifølge slutseddel af 12. 6 1991 blev  

 erhvervet af X og Y til overtagelse 11.6. 1991. Ejerforholdet til ejendommen  

 blev efterfølgende ændret, således at selskabet S A/S ved  

 skøde af 27.8 1991 købte ejendommen med overtagelse 11.6 1991.  

 Efter at et eksisterende træhus på grunden blev nedrevet,  

 apførtes et enfamiliehus, som de to hovedaktionærer flyttede ind  

 i pr. 1.10 1991 efter at have solgt deres hidtidige bolig pr. samme dato.
Selskabet S A/S er en trykkerivirksomhed.
Køb af ejendommen og  

 efterfølgende opførelse af parcelhus er således foretaget  

 uden tilknytning til selskabets normale aktivitet.
Ejendommen har karakter af en liebhaverejendom.
Ejendommen er anskaffet af  

 selskabet for kr. 525.000 kontant og den samlede anskaffelsessum for  

 ejendommen er i selskabet regnskabsmæssigt optaget til kr. 1.892.444  

 pr. 30.6 1992. Ud over købesummen omfatter dette beløb  

 omkostninger til nedrivning af eksisterende træhus,  

 handelsomkostninger, låneomkostninger, kurstab samt  

 opførelsesomkostninger på kr. 1.235.788.
Ejendommen er pr. 1. januar 1992 vurderet til kr. 900.000 kontant.  

 Ejendommen påtænkes overdraget til kr. 1.550.000 kontant, hvilken  

 sum er fastsat efter en indhentet vurdering fra en statsautoriseret  

 ejendomsmægler om handelsværdien.
I denne vurdering er bl.a.  

 taget hensyn til ejendommens beliggenhed helt ned til vandet med en  

 usædvanlig smuk udsigt og til, at den er nyopført med et  

 udsøgt materialevalg.
Told- og Skatteregion København 2 (Nord)  

 har besigtiget ejendommen og har pa baggrund heraf udtalt, at en værdi  

 på kr. 1.550.000 kontant skønnes at være et passende  

 udtryk for ejendommens handelsværdi pa nuværende tidspunkt.
Man  

 har herved bl.a. henset til den attraktive beliggenhed og til, at der er tale  

 om et helt nyt hus af en høj standard.
Den lokale skatteforvaltning udtaler, at den oprindelige ejendom er  

 købt af selskabet med henblik på nedrivning af den eksisterende  

 bygning og opførelse af en helt ny villa til benefice udelukkende for  

 hovedaktionærerne.
Ejendommen har således i hele selskabets  

 ejertid været tiltænkt hovedaktionærerne til benyttelse som  

 privatbolig.
På det grundlag finder skatteforvaltningen, at en  

 skønnet handelsværdi ikke vil kunne lægges til grund ved  

 afgørelsen af, om der ved den påtænkte overdragelsespris  

 tilføres køberne en økonomisk fordel, men at  

 overdragelse må ske til et beløb svarende til de udgifter, der  

 af selskabet er afholdt pa overtagelsesdagen, hvilket beløb pr. 30.6  

 1992 udgjorde kr. 1.892.444.
 Ligningsrådet kan tiltræde skatteforvaltningens indstilling,  

 saledes at der vil blive statueret maskeret udlodning i det omfang, den  

 kontante overdragelsessum ligger under et beløb svarende til  

 størrelsen af de udgifter (kr. 1.892.444), selskabet har afholdt pa  

 ejendommen på det tidspunkt, ejendommen overtages af  

 hovedaktionærerne.
Ligningsrådet har herved lagt vægt på, at  

 aktionærerne i kraft af den bestemmende indflydelse i selskabet kan  

 bestemme, at selskabet skal købe den pågældende ejendom,  

 ligesom de kan lade selskabet opføre et hus efter præcis deres  

 ønsker.
Sådanne specielle ønsker foretaget alene i  

 aktionærernes interesse vil ikke altid medføre en tilsvarende  

 handelsværdi ved salg til en uafhængig trediemand, idet disse  

 indretninger ikke nødvendigvis afspejler den generelle  købers  

 ønsker til en ejendom.
Herefter må Ligningsrådet  

 tillægge det afgørende vægt, at aktionærerne har  

 dikteret selskabet at købe ejendommen og opføre et nyt hus for  

 derefter kort tid efter selv at overtage ejendommen til en fordelagtig pris.  

 På denne baggrund, og når endvidere henses til den  

 tidsmæssige sammenhæng mellem transaktionerne, finder Ligningsrådet, at  

 aktionærernes pris for køb af ejendommen kun kan ansættes  

 til kr. 1.882.444.
