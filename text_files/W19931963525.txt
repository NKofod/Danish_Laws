Virksomhedsomdannelse - Virksomhedsomdannelse, - overdragelsesomkostninger tillægges anskaffelsessummen Ved dommen blev det afgjort, at udgifter til advokatsalær, stempel,  

 vurdering m.v. i forbindelse med overdragelse af ejendomme til et  

 aktieselskab ved skattefri virksomhedsomdannelse kan tillægges  

 anskaffelsessummen i overensstemmelse med den almindelige  

 skattelovgivning.
 Dommen medtages i Ligningsvejledningen for 1992, E.H.2.6.
Så vidt det er Styrelsen bekendt, er der ikke en fast praksis for  

 den skattemæssige behandling af overdragelsesomkostninger i forbindelse  

 med skattefri virksomhedsomdannelse.
Der er ikke fra advokaternes og  

 revisorernes organisationer eller fra andre interessenter rejst  

 spørgsmål over for Styrelsen om en generel adgang til  

 genoptagelse og nedsættelse af tidligere års  

 skatteansættelser i disse tilfælde.
 Styrelsen har derfor, efter fornyet overvejelse, besluttet, at dommen  

 alene optages i ligningsvejledningen, og at der ikke udsendes  

 cirkulære.
 Styrelsen svarede herefter, at såfremt der i konkrete tilfælde  

 er grundlag for at genoptage og nedsætte tidligere års  

 skatteansættelser med henvisning til Østre Landsrets dom, vil  

 ansøgning om genoptagelse kunne fremsættes efter de  

 gældende regler herom.
 Cirkulære om ligningsloven, herunder bestemmelsen i § 8 J om fradrag  

 for udgifter til advokat og revisor, er under udarbejdelse i  

 Skatteministeriet, Departementet.
 Vedrørende fordeling af transaktionsomkostninger på de  

 enkelte aktiver er det Styrelsens opfattelse, at omkostninger, der  

 umiddelbart kan henføres til et bestemt aktiv, f.eks. udgifter til  

 stempel og tinglysning m.v. ved overdragelse af fast ejendom, indgår i  

 afskrivningsgrundlaget for det pågældende aktiv.  

 Overdragelsesomkostninger, der ikke kan henføres til bestemte aktiver,  

 kan efter Styrelsens opfattelse fordeles forholdsmæssigt på de  

 overdragne aktiver.
