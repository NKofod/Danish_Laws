Cirkulære om  

 omlægning af finansiering af udgifter til rådighedsløn og  

 ventepenge til forhenværende tjenestemænd (Til samtlige ministerier mv ) Fremover skal de enkelte ministerier selv afholde den  

 fulde udgift til rådighedsløn til tjenestemænd i  

 staten.
 Iværksættelsen af denne ændrede  

 finansiering vil gælde for tjenestemænd, der afskediges på  

 grund af opgavebortfald, stillingsnedlæggelse i 1999 og senere, og hvor  

 ministeriet efter 1. januar 1999 indhenter udtalelse i medfør af  

 tjenestemandslovens § 31, stk.2, i Finansministeriet,  

 Økonomistyrelsen.
 Vedkommende ministerium skal selv betale alle udgifter til  

 rådighedsløn i de 3 år, hvor den fhv. tjenestemand har  

 krav på rådighedsløn, jf. i den forbindelse  

 Finansministeriets bek. 604 af 28/6 1994 og cirkulære af 10. juli 1994  

 om rådighedsløn og ventepenge.
 Ansættelsesmyndighederne vil endvidere til FL  

 § 36 skulle indbetale pensionsbidrag af den pensionsgivende løn  

 på skalatrinnet, idet rådighedslønsperioden indgår i  

 den pågældendes pensionsalder.
 Udbetaling af rådighedsløn til den tidligere  

 tjenestemand vil indtil videre fortsat ske ved administration i  

 Økonomistyrelsen, der anviser rådighedslønnen mod  

 refusion fra vedkommende ansættelsesmyndighed.
 Til brug herfor skal ansættelsesmyndigheden   som  

 hidtil   sørge for at indsende et udfyldt pensionsberegningsskema,  

 underskrevet af ansættelsesmyndigheden og vedkommende tjenestemand,  

 vedlagt kopi af en lønspecifikation for den pågældende  

 tjenestemand samt oplysning om myndighedens reg. nr.
 For udgifter til ventepenge gælder tilsvarende  

 principper.
 Dette cirkulære erstatter afsnit 6. Finansiering i  

 Finansministeriets cirkulære af 10. juli 1994 om  

 rådighedsløn og ventepenge.
