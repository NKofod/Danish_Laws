Nr LSF 85 Forslag til Lov om ændring af lov om anlæg af fast forbindelse over  

 Storebælt og lov om anlæg af fast forbindelse over Øresund Fremsat af Tommy Dinesen (SF) Margrete Auken (SF) Steen Gade (SF) den 29. november 1995 § 1 I lov nr. 380 af 10. juni 1987 om anlæg af fast forbindelse over  

 Storebælt, foretages følgende ændring:
 1. I § 9, stk. 1, indsættes efter 1. punktum som nyt  

 punktum:
»DSB har pligt til vederlagsfrit at medtage passagerer med cykler  

 enten med tog eller bus, når disse alene benytter tog eller bus for at få  

 deres cykel over Storebælt.« § 2 I lov nr. 590 af 19. august 1991 om anlæg af fast forbindelse over  

 Øresund, foretages følgende ændring:
 1. I § 14, stk. 1, indsættes efter 2. punktum som nyt  

 punktum:
»DSB har pligt til vederlagsfrit at medtage passagerer med cykler  

 enten med tog eller bus, når disse alene benytter tog eller bus for at få  

 deres cykel over Øresund.« § 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Dansk Cyklist Forbund lancerede i foråret 1995 et forslag om at hægte en  

 cykelsti på Øresundsforbindelsen til en pris af ca. 200 mio. kr.
Forslaget  

 kan ses som et eksempel på, hvorledes cyklisterne bliver glemt som en del af  

 den individuelle trafik, især når der planlægges faste forbindelser på  

 henholdsvis Storebælt og Øresund.
Diskussionen går normalt på, om der skal  

 være to eller fire vejspor, enkelt- eller dobbeltspor til togene, prisen for  

 benyttelse af de forskellige dele og meget andet, herunder miljøforholdene.
 Derfor er det forståeligt, at Dansk Cyklist Forbund har udarbejdet et  

 forslag til en cykelsti på Øresundsforbindelsen.
Reaktionen blandt de politiske partier har været sparsom.
Enkelte  

 folketingsmedlemmer har udtalt sig positivt, men generelt tyder intet på den  

 helt store opbakning til forslaget.
Forslagsstillerne har ment, at den folkelige forståelse for en cykelsti  

 til 200 mio. kr. ville dale ved oplysningen om, at der for en sum af den  

 størrelsesorden kunne etableres ca. 200 km cykelstier over hele landet.
Med  

 andre ord en række cykelstier, der kunne forbedre trafiksikkerheden for mange  

 cyklister landet over og dermed forhindre mange ulykker og ikke mindst redde  

 mange menneskeliv.
 Af disse grunde finder forslagsstillerne det ikke formålstjenligt at  

 fremsætte Dansk Cyklist Forbunds forslag i Folketinget, hvor det uden al  

 tvivl ville blive nedstemt af et stort flertal.
 Forslagsstillerne er dog enige med Dansk Cyklist Forbund i, at cyklisterne  

 ikke er blevet taget med på råd i de politiske slagsmål om de faste  

 forbindelser.
Trafikplan 2005 satser meget på cyklismen, fordi det er en miljø- og  

 sundhedsmæssig rigtig trafikform.
Derfor finder forslagsstillerne, at en  

 acceptabel løsning for cyklisterne kunne være at gøre overførslen af  

 cyklister på de af de faste forbindelser, hvor der ellers skal betales for  

 benyttelsen, gratis med tog eller eventuelt med bus.
Bemærkninger til lovforslagets enkelte bestemmelser Til § 1 Forslaget indebærer, at DSB er forpligtet til at medtage passagerer med  

 cykler gratis, når der er tale om passagerer, der ellers ville have benyttet  

 en cykelsti, hvis en sådan fandtes.
DSB skal således stille bus- eller  

 togplads til rådighed for cyklister, der ellers ville have cyklet.
DSB er kun  

 forpligtet til vederlagsfrit at medtage en passager med cykel, når cyklen er  

 medbragt af en passager, der i øvrigt ikke har benyttet DSB for at nå frem  

 til Storebælt.
Til § 2 Forslaget indebærer, at DSB er forpligtet til at medtage passagerer med  

 cykler gratis, når der er tale om passagerer, der ellers ville have benyttet  

 en cykelsti, hvis en sådan fandtes.
DSB skal således stille bus- eller  

 togplads til rådighed for cyklister, der ellers ville have cyklet.
DSB er kun  

 forpligtet til vederlagsfrit at medtage en passager med cykel, når cyklen er  

 medbragt af en passager, der i øvrigt ikke har benyttet DSB for at nå frem  

 til Øresund.
Til § 3 Det foreslås, at loven skal træde i kraft dagen efter bekendtgørelsen i  

 Lovtidende.
