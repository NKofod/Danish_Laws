Tillæg til ISBN 87 7469 192 9 I.
Lov om arbejdsformidlings og arbejdsløshedsforsikring m.v. kapitel  

 5 a, om varsling m.v. i forbindelse med afskedigelser af større omfang.
 1. § 23 a, stk. 1 om varslingsbestemmelsernes  

 anvendelse.
1.a.
I bestemmelsen er det fastsat, at kap. 5 a finder anvendelse i  

 forbindelse med afskedigelser, som foretages af en eller flere grunde, som  

 ikke kan tilregnes lønmodtageren selv, når antallet af påtænkte afskedigelser  

 inden for et tidsrum af 30 dage udgør et vist antal.
Da det i praksis ikke er muligt af afgrænse udtrykket »påtænkte«  

 afskedigelserr, må opgørelse i forhold til § 23 a, stk. 1, litra 1-3,  

 foretages ud fra objektivt konstaterbare faktorer.
Dette betyder, at dersom  

 arbejdsgiver ikke kan henvise til, at afskedigelserne er foranlediget af en  

 opstået force majeure situation, eller at de falder ind under  

 undtagelsesbestemmelserne i § 23 a, stk. 1, nr. 1-3, så vil de foretagne  

 afskedigelser være omfattet af varslingsreglerne.
Hvor en arbejdsgiver  

 foretager successive afskedigelser, vil det ligeledes - når der tælles  

 baglæns inden for en vilkårlig 30 dages periode - ud fra objektive kriterier  

 have formodningen for sig, at arbejdsgiver agtede at afskedige lønmodtagerne  

 i »små portioner'ad gangen.
Det har i denne forbindelse ingen betydning,  

 om årsagerne til afskedigelserne ikke hver gang er de samme, jfr. ordene  

 »af en eller flere grunde« i § 23 a, stk. 1. Kun såfremt  

 arbejdsgiver kan påvise, at alle eller nogle af de successivt foretagne  

 afskedigelser er afledt af en force majeure situation eller er omfattet af  

 undtagelsesbestemmelserne i § 23 a, stk. 2, nr. 1-3, vil disse afskedigelser  

 kunne holdes udenfor reglerne om varsling, jfr. i øvrigt afsnit 5 og 6  

 nedenfor.
1.b.
I tilfælde af successive afskedigelser, hvor det først henimod  

 udgangen af en vilkårlig 30 dages periode konstateres, at de meddelte  

 opsigelsers antal har nået en sådan størrelsesorden, at de er omfattet af §  

 23 a, stk. 1 nr. 1-3, men hvor nogle af de opsagte allerede er  

 fratrådt, fordi deres individuelle opsigelsesvarsel er udløbet, skal disse  

medtælles ved opgørelsen over antal påtænkte afskedigelser.
 Hvor arbejdsgiver bliver opnærksom på, at minimumsgrænserne i § 23 a, stk.  

 1, nr. 1-3, er overskredet, og derfor tilbagekalder nogle af opsigelserne,  

 således at antallet af opsigelser kommer ned under ovennævnte minimumsgrænse  

 i en løbende 30 dages periode, så medtælles de tilbagekaldte opsigelser som  

hovedregel ikke , hvorfor grundlaget for at varsle bortfalder.
Ved tilbagedkaldelse af opsigelser skal det dog bemærkes, at det ikke står  

 arbejdsgiver frit for at tilbagekalde opsigelser på et hvilket som helst  

 tidspunkt.
Det må antages, at en opsigelse kan tilbagekaldes i  

 overensstemmelse med princippet i aftalelovens § 7, dvs. opsigelsen kan  

 tilbagekaldes, såfremt meddelelsen herom når frem til den opsagte senest  

 samtidig med opsigelsen.
Det samme må gælde, såfremt det må eller burde stå  

 klart for den opsagte, at der foreligger en fejl.
Endvidere kan den ansatte  

 acceptere, at arbejdsgiver tilbagekalder opsigelsen.
 2. § 23 a, stk. 2, nr. 1, om lønmodtagere ansat for et  

 bestemt tidsrum eller til udførelse af en bestemt arbejdsopgave.
Alle ansatte er omfattet af loven, medmindre de er omfattet af en  

 undtagelsesbestemmelse.
Undtaget fra loven er således afskedigelser, der  

 foretages i 30-dages perioden, jfr. § 23 a, stk. 1, når afskedigelserne  

 foretages i forbindelse med udløbet eller opfyldelse af arbejdsaftaler, der  

 er indgået for et bestemt tidsrum eller med henblik på udførelse af en  

 bestemt opgave.
Det vil sige, at ansatte, der er ansat for et bestemt tidsrum  

 eller med henblik på en bestemt arbejdsopgave, er omfattet af loven, indtil  

 aftalen efter sit eget indhold opfyldes eller udløber, jfr. § 23 a, stk. 2,  

 nr. 1.
 3. § 23 a, stk. 2, nr. 3 om afskedigelse af  

 lønmodtagere, som berøres af standsning af en virksomheds aktiviteter som  

 følge af en retsafgørelse.
3.a.
I henhold til komkursloven kan skifteretten efterkomme en begæring om  

konkurs fremsat af enten debitor selv eller en af dennes kreditorer.  

 Efterkommer skifteretten begæringen, udstedes der et konkursdekret.  

  Dette konkursdekret er omfattet af bestemmelsens ordlyd, idet det er en  

 retsafgørelse.
Bestående arbejdsforhold kan bringes til ophør medmindre  

 konkursboet vælger at indtræde i forholdene.
Et sådant ophør er undtaget fra  

 varslingsbestemmelserne ved afskedigelser af større omfang.
Såfremt boet  

 indtræder i arbejdsforholdene og fortsætter driften, men senere beslutter at  

 standse driften og afskedige de ansatte, så gælder undtagelsesbestemmelsen §  

 23 a, stk. 2, nr. 3 ikke.
I denne situation skal varslingsproceduren følges  

 efter lovens regler, medmindre afskedigelserne er sammenfaldende med  

 arbejdsforholdenes tidsmæssige udløb eller arbejdsopgavens afslutning, jfr. §  

 23 a, stk. 2, nr. 1.
3.b.
I henhold til konkurslovens afsnit III om tvangsakkord uden  

 for konkurs kan en debitor søge sit økonomiske mellemværende med sine  

 kreditorer løst ved at åbne akkordforhandling (forudsat at betingelserne  

 herfor er tilstede). Godkender skifteretten resultatet af  

 akkordforhandlingen, stadfæster skifteretten tvangsakkorden.
Denne  

 stadfæstelse af tvangsakkorden i henhold til konkurslovens 3 178, er omfattet  

 af § 23 a, stk. 2, nr. 3, idet det er en retsafgørelse.
Indebærer  

 tvangsakkorden herefter standsning af aktiviteterne er de heraf følgende  

 afskedigelser således undtaget fra varslingsbestemmelserne.
3.c.
Ophører et aktieselskab eller anpartsselskab ved likvidation, må der  

 ved fastlæggelsen af rækkevidden af undtagelsesbestemmelsen skelnes mellem  

 forskellige situationer.
1. Likvidation af et selskab kan indledes ved  

 skifterettens bestemmelse om selskabets opløsning. jfr. aktieselskabslovens §  

 117 og anpartselskabslovens § 86, bl.a. i tilfælde, hvor opløsning ikke er  

 blevet vedtaget af selskabets generalforsamling på trods af påbud i  

 lovgivningen.
Dette kan f.eks. ske, hvis selskabet i 3 på hinanden følgende  

 år ikke har indsendt årsregnskab til aktieselskabsregistreret, jfr.  

 aktieselskabslovens § 118 og anpartsselskabslovens § 87. Disse tilfælde er  

 omfattet af udtrykket »retsafgørelse«, og falder derfor ind under  

 undtagelsesbestemmelsen.
2. I tilfælde, hvor selskabets opløsning følger af en  

 domstolsafgørelse, jfr. aktieselskabslovens § 119 og anpartsselskabslovens §  

 88, på grund af selskabsdeltagernes misbrug af deres indflydelse i selskabet,  

 afhænger behandlingen af, om boet efter de almindelige regler om likvidation  

 af selskaber skal behandles efter regler om solvente/ikke solvente (dvs,  

 konkursramte) selskaber.
Begge tilfælde falder ind under  

 undtagelsesbestemmelsen, idet vedkommende selskabs aktiviteter standser som  

 følge af en retsafgørelse.
 Følgende tilfælde falder ikke ind under undtagelsesbestemmelsen.
 3.d.1. Hvis en virksomhed standser sine aktiviteter på grundlag af en  

 generalforsamlingsbeslutning.
2. Hvis en virksomhed standser sine aktiviteter som  

 følge af en administrativ afgørelse.
Dette gælder også hvis virksomhedens  

 indehaver indbringer den administrative afgørelse for domstolene, og  

 retsafgørelsen går sagsøgeren imod, idet denne efterfølgende retslige  

 afgørelse af sagen ikke har været den direkte årsag til, at virksomheden  

 måtte standse sine aktiviteter.
 3. Betalingsstandsninger, anmeldt af dibitor til  

 skifteretten, i henhold til konkurslovens § 10 eller skifterettens afgøarelse  

 om udsættelse af konkurs efter samme lovs § 24. Da sidstnævnte retsafgørelse  

 er af foreløbig karakter, falder denne uden for § 23 a, stk. 2, nr. 3.
 4. § 23 a, stk. 4 om individuelle opsigelsesvarsler.
 4.1. § 23 a. stk. 4 fastslår, at reglerne i dette kapites ikke ændrer  

 æbestående individuelle opsigelsesvarsler, der er fastsat i henhold til lov,  

 kollektive overenskomster eller individuel aftale.
Lovens § 23 a, stk. 4, kan umiddelbart opfattes således, at de  

 individuelle opsigelsesvarsler går forud for det kollektive opsigelsesvarsel;  

 men det fremgår af arbejdsministeriets akter, at meningen er, at de  

 individuelle varsler altid skal iagttages ved siden af reglerne om kollektive  

 varsler, men således at de sidstnævnte varsler går forud for de individuelle,  

 hvor disse er kortere end det kollektive varsel på 30 dage.
Dette  

 kollektive varsel bliver således en slagt minimumsvarsel i forhold til den  

 enkelte.
I den forbindelse må det dog erindres, at § 23 c, stk. 3, indebærer,  

 at varslet i forhold til den enkelte lønmodtager, der er omfattet af en  

 kollektiv afskedigelse, eventuelt kan indskrænkes til 20 dage som minimum.
Begrundelsen for denne fortolkning af § 23 a, stk. 4 er, at formålet med  

 reglerne om kollektive afskedigelser er at skaffe en respit på mindst 30 dage  

 for arbejdsmarkedsnævnene til at behandle den opståede situation.
Dette  

 formål ville let helt forspildes, såfremt kortere individuelle  

 opsigelsesvarsler skulle respekteres.
 5. Afskedigelser i forbindelse med arbejdskonflikter.
 5.a I § 23 a, stk. 5 er det fastsat, at reglerne i kapitlet om varrsling  

 m.v. ikke vedrører de arbejdsretlige regler om de lovlige følger af  

 kollektive konflikter.
 Ved denne bestemmelse har det været hensigten at tilvejebringe klarhed  

 over, at reglerne i dette kapitel ikke har nogen sammenhæng med de særlige  

 arbejdsretlige regler om arbejdsophør, der er en lovlig følge af kollektive  

 arbejdskonflikter (strejker, lock-out'er m.v.). Der er tale om arbejdsophør  

 af en anden karakter end »afskedigelser«.
 Derimod vil ulovlige kollektive kampskridt f.eks. i tilfælde af, at en  

 arbejdsgiver - der ønsker at indskrænke eller nedlægge sin virksomhed -  

 vælger at iværksætte en ulovlig arbejdsstandsning for derved at omgå lovens  

 bestemmelser, være omfattet af loven.
 5.b Et særligt omtvistet spørgsmål er, om varslingsbestemmelserne finder  

 anvendelse på afskedigelser, der er inddirekte afledt af en  

 arbejdskonflikt.
 Forholdet til varslingsloven må i disse tilfælde vurderes konkret under  

 hensyntagen til arbejdsmarkedets praksis og med udgangspunkt i følgende  

 retningslinier:
1. Meget ofte består der interessefællesskab mellem de  

 konfliktramte og de arbejdstagere, der påtænkes afskediget.
I så fald falder  

 afskedigelserne uden for varslingsreglerne, fordi disse ifølge § 23 a, stk.  

 1, kun finder anvendelse i forbindelse med afskedigelser, der foretages af  

 grunde, som ikke kan tilregnes lønmodtageren selv.
 2. Såfremt afskedigelser skyldes arbejdsmangel som  

 følge af komflikten og har karakter af midlertidig hjemsendelse med adgang  

 til at vende tilbage efter arbejdsmangelens ophør, er der ikke tale om  

 egentlige afskedigelser, og de falder derfor uden for varslingsreglerne.
3. Konflikten og den deraf følgende arbejdsmangel kan  

 - især ved ulovlige arbejdsnedlæggelser - have karakter af »force  

 majeure«.
I kraft af den almindelige retsgrundsætning herom kan  

 forholdet efter omstændighederne falde uden for varslingsreglerne, jfr.  

 afsnit 6.
 6. Force majeure.
6.a.
Hverken i EF-rådets direktiv af 17/2 1975 om tilnærmelse af  

 amedlemsstaternes lovgivninger vedrørende kollektive afskedigelser eller i  

 lov nr. 38 af 26/1 1977 om indførelse af regler om varsling m.v. i  

 forbindelse med foretagelse af afskedigelser af større omfang er force  

 majeure medtaget som en undtagelsesbestemmelse.
Det anføres i  

 lovmotiverne, at »force majeure ikke er anført som en  

 undtagelsesbestemmelse, men er en almindelig anerkendt  

 retsgrundsætning«.
Dvs. det anerkendes, at force majeure falder uden for  

 det område, som varslingsbestemmelserne regulerer.
6.b.
Arbejdsforhold kan - forårsaget af pludseligt opståede  

 arbejdshindringer - enten suspenderes af arbejdsgiver, således at de ansatte  

 midlertidigt hjemsendes, eller kan ophøre ved afskedigelse.
Hjemsendelser er  

 ikke omfattet af varslingsreglerne, da arbejdsforholdet ikke ophører, men  

 suspenderes.
Kun afskedigelser er omfattet, medmindre der er hjemmel for  

 arbejdsgiver til umiddelbart at frigøre sig fra en arbejdsaftale, enten ved  

 at påberåbe sig force majeure som en almindelig retsgrunsætning eller ved at  

 henvise til en »force majeure«-klausul i overenskomsten for  

 pågældende arbejdsområde.
Inden for de fleste overenskomstområder er der i overenskomstenen hjemmel  

 til i visse tilfælde at fravige de almindelige opsigelsesvarsler, jfr. de  

 såkaldte »force majeure«-klausuler.
Det vil ofte være fastsat i en  

 overenskomst, at opsigelsesvarslet bortfalder ved arbejdsledighed på grund af  

 andre arbejdstagers arbejdsstandsning, og at varslet ligeledes bortfalder ved  

 indtræden af maskinstandsning, materialemangel og andre force majeure, som  

 standser driften helt eller delvis.
Dvs. f.eks. i tilfælde hvor der sker en  

 for arbejdsgiver upåregnelig arbejdsledighed blandt nogle ansatte på en  

 virksomhed på grund af andre arbejdstageres arbejdsstandsning, vil  

 arbejdsgiver umiddelbart kunne frigøre sig ved enten at hjemsende eller  

 afskedige de arbejdstagere, der er indirekte berørt af arbejdsstandsningen.
Det skal dog anføres, at ikke en hvilken som helst »force  

 majeure«-klausul indebærer, at foretagne afskedigelser falder uden for  

 varslingsbestemmelserne.
Dette skyldes, at det på områder, der ikke er dækket  

 af lovmæssige opsigelsesvarsler, principielt er op til overenskomstparterne  

 selv at aftale, hvilke opsigelsesvarsler der gælder, herunder de forbehold,  

 der ønskes taget i den almindelige pligt til at give opsigelsesvarsel.
 For at en arbejdsgiver kan påberåbe sig force majeure, må det kræves, at  

 der foreligger en ekstraordinær, udefrakommende arbejdshindring, som  

 arbejdsgiver ikke kan hindre ved at sætte ind med modforanstaltninger, og at  

 arbejdshindringen hverken er eller burde være forudset (påregnet) af  

 arbejdsgiver.
 Hvis der i forbindelse med varslingssager, hvor der i henhold til de  

 arbejdsretlige regler påberåbes force majeure eller en »force  

 majeure«-klausul, er uenighed mellem arbejdsgiver og arbejdstager, om  

 der foreligger en force majeure situation, vil sådanne tvister normalt blive  

 afklaret via det arbejdsretlige system.
 Den endelige afgrænsning af force majeure begrebet i henhold til  

 varslingsbestemmelserne henhører under domstolene.
 7. Personer med beskæftigelse i udlandet.
7.1. Personer, der er udsendt til beskæftigelse i udlandet fra en her i  

 landet beliggende virksomhed, vil være omfattet af varslingsreglerne, såfremt  

 virksomheden efter arbejdsministeriets bekendtgørelse nr. 74 af 4/3 1977 om  

 virksomhedsbegreb m.v. er omfattet af loven.
Afgørende herfor er, at  

 virksomheden her i landet har ansættelses- og afskedigelseskompetencen.
 8. § 23 d sammenholdt med ferielovens § 10, stk. 2.
 I tilfælde hvor en arbejdsgiver har varslet afskedigelse af større omfang,  

 og virksomheden umiddelbart herefter holder kollektiv ferielukning af mindst  

 18 dages sammenhængende varighed, dvs. hovedferien, der er helt eller delvis  

 sammenfaldende med den i § 23 d omhandlede 30-dages periode, må der ses på  

 samspillet mellem følgende 3 sæt regler: 1) De individuelle  

 opsigelsesvarsler, jfr. § 23 a, stk. 4. 2) Ferielovens § 10, stk. 2. 3) § 23  

 d.
a.
Den enkelte afskedigedes individuelle opsigelsesvarsel i henhold til  

 lov, kollektiv overenskomst eller individuel aftale skal overholdes.
Er dette  

 varsel længere end 3 måneder, er det deet, der gælder.
I så fald  

 finder hverken ferielovens § 10, stk. 2 eller arbejdsløshedslovens § 23 d  

 anvendelse.
b.
Er det individuelle varsel mindre end 3 måneder, indebærer  

 ferielovens § 10, stk. 2, at det individuelle opsigelsesvarsel forlænges med  

 antallet af feriedage, medmindre der foreligger samtykke fra lønmodtageren  

 til at se bort fra bestemmelsen eller adgang hertil følger af bestemmelser i  

 kollektiv overenskomst.
Ved anvendelsen af ferielovens § 10, stk. 2, må man  

 være opmærksom på, at »fratrædelsestidspunktet« kan være bestemt af  

 3 23 d, hvorefter afskedigelser, hvorom der er givet meddelelse efter § 23 c,  

 stk. 1, tidligst får virkning 30 dage efter, at meddelelsen er sendt til  

 arbejdsmarkedsnævnet.
Såfremt opsigelsesvarslet, eventuelt efter forlængelse  

 efter ferielovens § 10, stk. 2 rækker ud over de 30 dage, skal dette varsel  

 følges.
c.
Såfremt opsigelsesvarslet, selv efter forlængelse efter ferielovens 3  

 10, stk. 2 ikke rækker ud over de 30 dage, bestemmer 30-dages fristen  

 fratrædelsestidspunktet, dvs., at opsigelsen tidligst kan afgives til  

 ikrafttræden ved udløbet af de 30 dage, jfr. § 23 d.
d.
Såfremt en arbejdsgiver undlader at fremsende meddelelse til  

 arbejdsmarkedsnævnet i overensstemmelse med § 23 c, stk. 1, bliver 30-dages  

 reglen i § 23 d ikke aktuel.
e.
Afskedigelserne træder derfor i kraft i overensstemmelse med det  

 individuelle varsel, eventuelt forlænget efter ferielovens § 10, stk. 2.  

 Derimod kan arbejdsgiveren med hjemmel i arbejdsløshedslovens § 102 a, stk.  

 2, enten ved civilt søgsmål eller ad fagretslig vej, pålægges at yde de  

 pågældende lønmodtagere en godtgørelse, der svarer til lønnen i en periode på  

 30 dage fra opsigelsestidspunktet med fradrag af løn, som lønmodtageren måtte  

 have oppebåret i en eventuel opsigelsesperiode. det bemærkes, at bestemmelsen  

 af »fratrædelsestidspunktet« i ferielovens § 10, stk. 2 i nævnte  

 situation som ovenfor anført ikke påvirkes af 30-dages reglen i § 23 d.
 Konkluderende kan det derfor bemærkes, at der fortsat skal arbejdes med 2  

 frister, dels det individuelle, eventuelt forlængede opsigelsesvarsel, dels  

 de 30 dage, og at den længste af disse frister er afgørende for  

 arbejdsophøret, men at de 30 dage er et fikseret tidsrum, som ikke ændres i  

 medfør af anden lovgivning.
II.
Bekendtgørelse om virksomhedsbegreb og om opgørelse af antal  

 lønmodtagere i forbindelse med foretagelse af afskedigelser af større  

 omfang.
 1. Opgørelse af normalt beskæftigede.
1.a.
Efter ændringen af den tælletekniske regel i § 5 i bekendtgørelse om  

 virksomhedsbegreb og om opgørelse af antal lønmodtagere, jfr.  

 arbejdsministeriets ændringsbekendtgørelse nr. 534 af 4/10 1982, tælles  

 lønmodtagere med under 15 timers ugentlig beskæftigelse og personer, der er  

 ansat for en bestemt periode eller til udførelse af en bestemt arbejdsopgave,  

 nu med ved opgørelsen af antal normalt beskæftigede i en virksomhed.
1.b.
Administrerende direktører, der i kraft af deres ansættelsesforhold  

 indtager en så selvstændig stilling i et selskab, at de må sidestilles med  

 arbejdsgivere, medtælles ikke ved opgørelsen af antal normalt  

 beskæftigede lønmodtagere i en virksomhed.
Det vil sige, at det er altså ikke  

 afgørende, hvorledes de pågældende tituleres, men alene hvilke beføjelser der  

 er tillagt de pågældende.
 Det samme gælder for øvrige direktører, der er anmeldt til  

 Aktieselskabsregistret eller Forsikringsregistreret som medlemmer af en  

 direktion, medmindre det godtgøres, at de ikke har den selvstændighed med  

 hensyn til ledelse, som sædvanligt tilkommer en direktør.
 Efter tilsvarende synspunkter må det afgøres, om ledere af virksomheder,  

 der ikke er organiseret som aktie- eller anpartsselskaber, skal tælles med  

 eller ej ved opgørelse af lønmodtagere, der normalt er beskæftigede i en  

 virksomhed.
1.c.
Ansatte med offentligt tilskud ansættes på normale løn- og  

 arbejdsvilkår, dvs. på lige fod med andre lønmodtagere og tælles derfor som  

 altovervejende hovedregel med i opgørelsen af antal normalt beskæftigede  

 lønmodtagere.
 Det kan dog bemærkes, at der kan forekomme så atypiske løn- og  

 arbejdsvilkår, at denne hovedregel må fraviges.
1.d.
Ansatte på arbejdsfordeling, der er etableret ved aftale, tælles med,  

 når antal lønmodtagere opgøres, uanset om de er på arbejde på  

 opgørelsesdagen eller ej.
1.e.
Såfremt en virksomhed på opgørelsestidspunktet efter § 6 er ramt af  

 konflikt, opstår spørgsmålet om, hvorledes antallet af normalt beskæftigede  

 opgøres.
Problemet er af »tælleteknisk« karakter og løses ved at  

 anvende samme grundlag for opgørelsen, som blev anvendt ved den senest  

 foretagen opgørelse forud for konflikten.
 2. Opgørelse af antal afskedigede.
Som en konsekvens af arbejdsministeriets ændringsbekendtgørelse nr. 534 af  

 4/10 1982 om virksomhedsbegreb og om opgørelse af antal lønmodtagere tælles  

 alle, der afskediges med, herunder ansatte, der er beskæftiget under 15 timer  

 ugentlig.
Undtaget herfra er dog fortsat lønmodtagere, der er ansat for en  

 bestemt periode eller til udførelse af en bestemt arbejdsopgave, forudsat  

 at afskedigelsen er sammenfaldende med udløbet eller opfyldelsen af  

 arbejdsaftalen, besætningen på søgående skibe samt lønmodtagere, der  

 afskediges på grund af en virksomheds standsning/ophør som følge af en  

 retsafgørelse, jfr. § 23 a, stk. 2, nr. 1-3.
 III.Konsekvenserne af nærværende rundskrivelse.
Under henvisning til kap.
I, punkt 5.b. skal herved meddeles, at  

 arbejdsdirektoratets rundskrivelse af 9. marts 1981 vedrørende en  

 forespørgsel fra et arbejdsmarkedsnævn angående varslingsreglerne, jfr. 23 a,  

 stk. 5, ophæves.
 Arbejdsdirektoratet.
