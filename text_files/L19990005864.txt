Bekendtgørelse af samarbejdsaftale  

 mellem Danmark og Holland om gensidig bistand i skattesager Danmark og Holland har den 22. februar 1999 indgået en  

 samarbejdsaftale om gensidig bistand i skattesager.
 Aftalen har følgende ordlyd (idet den hollandske tekst er  

 udeladt):
SAMARBEJDSAFTALE MELLEM DE KOMPETENTE MYNDIGHEDER I DANMARK  

 OG NEDERLANDENE TIL SAMORDNING OG INTENSIVERING AF GENSIDIG BISTAND I SAGER  

 OM DIREKTE OG INDIREKTE SKATTER Samarbejdsaftale (Memorandum of Understanding) af 22.  

 februar 1999 De kompetente myndigheder i Danmark og Nederlandene, I tilslutning til bestemmelserne i Rådets direktiv  

 nr. 77/799/EØF af 19. december 1977, som ændret ved Rådets  

 direktiv nr. 79/1070/EØF af 6. december 1979 og Rådets direktiv  

 nr. 92/12/EØF af 25. februar 1992 vedrørende gensidig bistand  

 mellem de kompetente myndigheder i medlemsstaterne inden for området  

 direkte og indirekte skatter (herefter betegnet »Direktivet«), Og overenskomsten mellem Kongeriget Danmark og Kongeriget  

 Nederlandene til undgåelse af dobbeltbeskatning og forhindring af  

 skatteunddragelse for så vidt angår skatter af indkomst og formue  

 af 1. juli 1996 (herefter betegnet »Overenskomsten«), Og i betragtning af:
Konventionen om gensidig administrativ bistand i skattesager af 25.  

 januar 1988 (herefter betegnet »OECD Konventionen«), Rådets direktiv nr.76/308/EØF af 15. marts 1976 om  

 gensidig bistand ved inddrivelse af fordringer i forbindelse med  

 foranstaltninger, der er finansieret af Den europæiske udviklings- og  

 garantifond for Landbruget, samt af landbrugsimportafgifter og told, Rådets forordning nr. 218/92/EØF af 27. januar 1992 om  

 administrativt samarbejde inden for området indirekte skatter  

 (moms); og begge staters ønske om at forbedre og intensivere den  

 gensidige bistand mellem Danmark og Nederlandene, er blevet enige om følgende:
KAPITEL I.
ANMODNINGER OM BISTAND Artikel I.1 Anmodning om bistand i forbindelse med direkte og  

 indirekte beskatning skal, såvidt muligt, besvares inden tre  

 måneder af den stat, som er anmodet om bistand.
Anmodning om bistand  

 til inddrivelse skal imødekommes af den stat, hvortil anmodningen er  

 rettet, såvidt muligt inden seks måneder.
Anmodning om at tage  

 foreløbige retsmidler i anvendelse skal behandles inden for én  

 måned.
Hvis en anmodning ikke kan besvares eller opfyldes inden for den  

 nævnte tidsfrist, skal den stat, der har anmodet om bistand, have  

 oplysning herom før tidsfristen udløber.
Artikel I.2 Anmodning om bistand skal udfærdiges på  

 engelsk eller på det sprog, der anvendes i den stat, der anmodes om  

 bistand, vedlagt et eksemplar på engelsk.
I presserende sager kan  

 anmodningen - eller dele deraf - efter samråd mellem de kompetente  

 myndigheder affattes på det sprog, der anvendes i den stat, der anmoder  

 om bistand.
Artikel I.3 De kompetente myndigheder aftaler et minimumsbeløb  

 for fordringer, for hvilke der fremsættes anmodning om bistand til  

 inddrivelse.
De kan aftale ændringer til dette  

 minimumsbeløb.
KAPITEL II.
TILSTEDEVÆRELSE AF REPRÆSENTANTER  

 FRA ÉN STATS SKATTEMYNDIGHED PÅ DEN ANDEN STATS TERRITORIUM GENERELLE BESTEMMELSER Artikel II.1 Dette kapitel er fastsat i medfør af artikel 6 i  

 Direktivet, artikel 27 i Overenskomsten og artikel 9 i OECD Konventionen.
Artikel II.2 I særlige tilfælde kan der fremsættes  

 anmodning om, at repræsentanter fra én stats skattemyndighed er  

 til stede under en undersøgelse, der foregår i den anden stat.  

 Dette gælder især:
a.	sager hvor der er tegn på at der foreligger  

 grænseoverskridende uregelmæssigheder eller svig; b.	komplekse sager hvor det er ønskeligt, at  

 repræsentanterne for skattemyndigheden er til stede; c.	sager hvor der er en risiko for overskridelse af tidsfristen, og  

 hvor repræsentanternes tilstedeværelse kan fremskynde  

 undersøgelsen; d.	undersøgelser inden for en aftalt bilateral eller  

 multilateral undersøgelse, herunder skattemæssige  

 simultanrevisioner.
Artikel II.3 De kompetente myndigheder kan træffe aftale om at  

 tillade, at repræsentanter fra én stat er til stede i den anden  

 stat i tilfælde hvor skatteyderens sagsakter, dokumentation m.v.  

 befinder sig i den anden stat, når skatteyderen anmoder om  

 repræsentanternes tilstedeværelse, og den kompetente myndighed i  

 den stat, der anmodes om bistand, godkender skatteyderens anmodning.
Den kompetente myndighed i den anmodende stat, skal til  

 anmodningen vedlægge en kopi af skatteyderens anmodning.
Artikel II.6  

 og II.13 finder tilsvarende anvendelse.
Den stat, som anmodningen rettes til,  

 kan fastlægge yderligere vilkår for repræsentanternes  

 tilstedeværelse.
Artikel II.4 I andre tilfælde end dem, der er beskrevet i artikel  

 II.2 og II.3, kan de kompetente myndigheder træffe aftale om, at  

 repræsentanter fra skattemyndigheden i én stat er til stede i  

 den anden stat.
Artikel II.5 Imødekommes en anmodning, er det en  

 forudsætning, at den stat der anmoder om bistand under tilsvarende  

 omstændigheder vil give adgang til repræsentanter fra den stat,  

 til hvem anmodningen om bistand er rettet.
VILKÅR FOR ANMODNINGENS FREMSÆTTELSE Artikel II.6 En anmodning om repræsentanters  

 tilstedeværelse skal forelægges skriftligt af den kompetente  

 myndighed i den anmodende stat som en del af en anmodning om en  

 undersøgelse.
Den kompetente myndighed i den stat, der anmodes om  

 bistand, skal tage stilling til anmodningen så hurtigt som muligt og  

 under alle omstændigheder inden for tre måneder efter at  

 anmodningen er modtaget.
 Den stat, der anmodes om bistand, kan kun afvise  

 anmodningen efter samråd med den stat, der anmoder om bistand, og den  

 skal anføre begrundelsen for en sådan beslutning.
Artikel II.7 I anmodningen skal der gøres rede for, hvorfor det  

 er nødvendigt at der er repræsentanter til stede, og det skal  

 anføres, hvilke skridt den stat, der anmoder om bistand, har taget for  

 at fremskaffe de ønskede oplysninger.
UNDERSØGELSEN OG TILVEJEBRINGELSE AF OPLYSNINGER Artikel II.8 Hvis anmodningen efterkommes, skal den kompetente  

 myndighed i den stat, der anmodes om bistand, hurtigst muligt underrette den  

 kompetente myndighed i den stat, der fremsætter anmodningen, om tid og  

 sted for undersøgelsen og om hvilken myndighed eller medarbejder, der  

 er udpeget til at udføre undersøgelsen.
Artikel II.9 Undersøgelsen skal udelukkende gennemføres  

 af repræsentanter fra den stat, der anmodes om bistand.
De  

 besøgende repræsentanter skal være bemyndiget til at  

 være til stede ved en undersøgelse, der foretages i  

 overensstemmelse med anmodningen om oplysninger.
De besøgende  

 repræsentanter er undergivet lovgivningen i den stat, der er anmodet om  

 bistand.
Artikel II.10 De besøgende repræsentanter må kun  

 være til stede under de dele af undersøgelsen i den stat, der er  

 anmodet om bistand, som er relevante for undersøgelsen i den stat, der  

 anmoder om bistand.
Artikel II.11 De besøgende repræsentanter kan ikke  

 træffe nogen beslutning vedrørende spørgsmål i  

 forbindelse med undersøgelsen i den stat, der er anmodet om bistand,  

 men de kan fremsætte forslag vedrørende sådanne  

 spørgsmål til den myndighed eller den medarbejder, som er  

 udpeget til at gennemføre undersøgelsen.
Enhver beslutning  

 vedrørende et sådant forslag skal træffes af den  

 pågældende myndighed eller medarbejder.
Artikel II.12 De besøgende repræsentanter kan efter  

 anmodning efterse dokumenter, der er relevante for undersøgelsen i den  

 stat, der har anmodet om bistand.
Efter anmodning kan de besøgende  

 repræsentanter få kopier af sådanne dokumenter.
 Den stat, der har anmodet om bistand, må ikke  

 benytte oplysninger, der er fremskaffet af dens repræsentanter under  

 undersøgelsen, før de er udvekslet af den kompetente myndighed  

 i den stat, der anmodes om bistand, i overensstemmelse med national  

 lovgivning i den stat, der fremskaffer oplysningerne.
IDENTIFIKATION Artikel II.13 Skatterepræsentanter, som skal være til stede  

 på den anden stats territorium, skal være udtrykkeligt udpeget  

 til det formål og skal have en tjenstlig bemyndigelse, der viser, at de  

 handler på vegne af den stat, der har anmodet om bistand.
KAPITEL III.
AUTOMATISK UDVEKSLING AF OPLYSNINGER OG  

 INTENSIVERING AF UDVEKSLING AF SPONTANOPLYSNINGER GENERELLE BESTEMMELSER Artikel III.1 De kompetente myndigheder i Danmark og Nederlandene skal  

 automatisk udveksle de oplysninger, de har til rådighed, som er  

 anført i artikel III.2 på grundlag af artikel 3 og 9 i  

 Direktivet, artikel 27 i Overenskomsten og artikel 6 i OECD Konventionen og i  

 overensstemmelse med følgende bestemmelser.
 De kompetente myndigheder skal intensivere udvekslingen af  

 spontanoplysninger som nævnt i artikel III.3 på grundlag af  

 artikel 4 og 9 i Direktivet, artikel 27 i Overenskomsten og artikel 7 i OECD  

 Konventionen.
A: AUTOMATISK UDVEKSLING AF OPLYSNINGER Artikel III.2 De kompetente myndigheder skal automatisk udveksle  

 oplysninger om følgende indkomster og/eller data:
a.	indkomst bestående af lønninger og lignende former for  

 vederlag som beskrevet i artikel 15, 19 og 24 i Overenskomsten; b.	pensioner, lignende betalinger og livrenter som beskrevet i artikel  

 18 og 19 i Overenskomsten; c.	indtægter for kunstnere og sportsfolk som beskrevet i artikel  

 17 i Overenskomsten; d.	bestyrelseshonorarer og lignende vederlag som beskrevet i artikel 16  

 i Overenskomsten; e.	betalinger for anvendelsen af, eller retten til at anvende enhver  

 ophavsret til et litterært, kunstnerisk eller videnskabeligt arbejde,  

 herunder spillefilm og film eller bånd til brug for radio- eller  

 fjensynsudsendelser, som beskrevet i artikel 12 i Overenskomsten; f.	indkomst der oppebæres af fast ejendom som beskrevet i artikel  

 6 i Overenskomsten; g.	momsrefusion opnået ved anvendelse af Rådets direktiv  

 79/1072/EØF af 6. december 1979; h.	en ændring af identifikationsoplysninger, f.eks.  

 adresseændring - herunder selskabers hovedsæde/hovedkontor -  

 når en person flytter fra én stat til en anden; B: INTENSIVERING AF UDVEKSLING AF SPONTANOPLYSNINGER Artikel III.3 I dette kapitel er det endvidere aftalt, at udvekslingen  

 af spontanoplysninger om direkte og indirekte skatter vil blive intensiveret.  

 Det gælder især for følgende indkomstkategorier:  

 provisioner, honorarer, mæglersalærer og andet vederlag, som er  

 betalt til fysiske personer eller selskaber.
VILKÅR FOR UDVEKSLING AF OPLYSNINGER Artikel III.4 Hvis de udvekslede oplysninger viser sig at være  

 forkerte eller mangelfulde, skal den kompetente myndighed meddele dette  

 så hurtigt som muligt.
Det samme gælder tekniske problemer eller  

 vanskeligheder i forbindelse med konvertering af de udvekslede data.
Artikel III.5 De oplysninger, der er beskrevet i artikel III.2, skal  

 udveksles periodisk, så hurtigt som muligt, og i det mindste efter  

 afslutningen af hvert enkelt kalenderår.
Artikel III.6 Kapitel III i denne samarbejdsaftale gælder for  

 oplysninger om indkomst, aktiver og momsrefusion fra og med  

 kalenderåret 1998.
KAPITEL IV.
AFTALEVILKÅR Artikel IV.1 Bestemmelserne i Direktivet, Overenskomsten og i OECD  

 Konventionen finder anvendelse med hensyn til tavshedspligt og de  

 begrænsninger, der er fastsat for udveksling af oplysninger.
Artikel IV.2 De oplysninger der er beskrevet i artikel III.2 i denne  

 samarbejdsaftale skal i det omfang det er muligt udveksles i OECD standard  

 magnetisk format, (seneste version), eller i papirformat.
De udvekslede oplysninger skal endvidere indeholde TIN nr.  

 (Tax Identification Number), momsregistreringsnumre og/eller  

 fødselsdatoer, hvis de er tilgængelige.
Dette gælder for  

 data/ registreringer hidrørende fra begge lande.
Artikel IV.3 Anmodning om bistand og oplysninger, der skal udveksles,  

 skal fremsendes til:
 i Danmark:
Skatteministeriet Told- og Skattestyrelsen P.O.
Boks 2760 Østbanegade 123 2100 København Ø I Nederlandene:
Belastingdienst/FIOD/Centrale Vestiging Informatie Team Internationaal Postbus 1603 2003 BR Haarlem KAPITEL V.
IKRAFTTRÆDEN OG TITEL Artikel V.1 Denne Samarbejdsaftale træder i kraft den seneste af  

 de to datoer, - hvor den underskrives af den kompetente myndighed i Danmark  

 og Nederlandene.
 Staterne skal foretage den fornødne  

 offentliggørelse af denne Samarbejdsaftale.
Artikel V.2 De kompetente myndigheder er enige om at mødes for  

 at gennemgå denne samarbejdsaftale ved udløbet af tre år,  

 regnet fra datoen for dens ikrafttræden, medmindre de skriftligt  

 meddeler hinanden, at en revision ikke er nødvendig.
Dog kan  

 spørgsmålet om revision til enhver tid tages op på  

 anmodning af en af de kompetente myndigheder.
Artikel V.3 Denne samarbejdsaftale er indgået på ubestemt  

 tid.
Den kan ophøre med at gælde ved skriftlig meddelelse fra  

 enhver af de to kompetente myndigheder og ophører med at have virkning  

 seks måneder efter en sådan meddelelse er modtaget.
Artikel V.4 Denne samarbejdsaftale har titlen »Aftale mellem de  

 kompetente myndigheder i Danmark og Nederlandene til samordning og  

 intensivering af gensidig bistand i sager om direkte og indirekte  

 beskatning«.
 Udfærdiget i to eksemplarer på engelsk, dansk  

 og hollandsk, og således at hver af disse versioner er lige  

 autentiske.
