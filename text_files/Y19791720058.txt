 Udtalt at det efter vintervedligeholdelsesloven næppe kan påhvile  

 vejbestyrelsen at fjerne de ved vejbestyrelsens foranstaltning sammenfejede  

 snevolde i rendestene ud for private overkørsler og indgange.
 I anledning af direktoratets skrivelse af 22. januar 1979 vedrørende  

 snerydning af kørebaner og cykelstier på offentlige gader i A kommune skal  

 man herved bekræfte, at det efter ministeriets opfattelse næppe efter lov om  

 vintervedligeholdelse og renholdelse af veje kan påhvile vejbestyrelsen på  

 veje, hvor vejbestyrelsen foretager snerydning, at fjerne de ved kommunens  

 foranstaltninger sammenfejede snevolde i rendestene ud for private  

 overkørsler og indgange, men kun ud for sideveje og sidevejsoverkørsler.
 Offentliggjort i VEJLOVE udgivet af DAFOLO.
