Der blev  

 klaget over, at der i forbindelse med anlæggelse af venflon blev sat en  

 staseslange meget højt på armen, som udløste føleforstyrrelser i armen, og at  

 der ikke blev iværksat tilstrækkelig behandling herfor.
Der blev videre  

 klaget  

 over, at der ikke blev iværksat tilstrækkelig undersøgelse og behandling af  

 fundet på lungen.
Endvidere blev der klaget over, at der ikke blev informeret  

 tilstrækkeligt om en eventuel smitterisiko samt manglende gennemførelse af  

 anbefalet kontrol.
Klage  

 over manglende diagnostisering i forbindelse med fund af  

  

 lungekræft Patientklagenævnet fandt ikke grundlag for at kritisere  

 anæstesisygeplejerskens behandling af patienten den 4. september 1998. Det  

 var  

 nævnets opfattelse, at staselangen kortvarigt var anlagt i forbindelse med  

 anlæggelse af venflon, og at der ikke var tale om en langvarig tilstand med  

 vedvarende kraftigt tryk, som kunne være årsag til trykbetinget nerveskade.  

 Nævnet bemærkede, at der neurologisk ikke blev fundet tegn på  

 nervebeskadigelse.
Nævnet fandt ikke grundlag for at kritisere lægerne på  

 lungemedicinsk afdeling for deres behandling af patienten i perioden fra juni  

 1999 til august 2000. Nævnet fandt, at der i forbindelse en  

 kikkertundersøgelse  

 af luftvejene ikke blev funder tilstoppelse eller svulst, men slimhinden  

 viste  

 på begge sider moderate tegn på betændelse.
Der blev fundet bakterier i  

 skyllevandet fra bronkierne, og da der havde været hoste og opspyt, blev der  

 behandlet med penicillin.
Der var ikke fundet celler, der gav mistanke om  

 kræft.
En røntgenundersøgelse viste uændret en plet på ½ x ½ cm opadtil i  

 højre  

 lunge.
I august 1999 blev patienten informeret om, at der ikke var fundet  

 tegn  

 på ondartet sygdom eller på tuberkulose.
Da der ikke længere var symptomer  

 fra  

 lungerne, blev der aftalt røntgenkontrol 3 måneder senere.
Nævnet fandt videre, at patienten blev informeret om, at man  

 ikke ville få noget ud af at tage vævsprøver af lungen, da pletten ikke kunne  

 ses på sidebilledet af brystkassen, men at knuden kunne fjernes, hvis hun var  

 utryg.
En fornyet CT-skanning den 12. april 2000 viste uændrede forhold, og  

 hun  

 blev informeret om, at pletten sandsynligvis var godartet og muligvis kunne  

 skyldes en gammel tuberkulose, som havde indkapslet sig og ikke krævede  

 behandling.
Nævnet fandt endvidere, at en plet af den ringe størrelse og den  

 beliggenhed i lungen, som tilfældigt var blevet påvist i forbindelse med  

 røntgenoptagelse af lungerne, var vanskelig at diagnosticere.
Nævnet fandt,  

 at  

 det var relevant, at lægerne observerede patienten ved gentagne  

 røntgenundersøgelser, herunder CT-skanninger for at kontrollere, om pletten  

 voksede.
Nævnet fandt det ikke kritisabelt, at lægerne ud fra de  

 oplysninger der var til rådighed valgte at observere patienten, uanset at  

 pletten viste sig at være udtryk for en langsomt voksende kræftform.
Nævnet  

 fandt videre, at det ikke var sædvane at foretage regelmæssig røntgenkontrol  

 efter operation for lungekræft, hvor hele svulsten var fjernet, idet en sådan  

 kontrol ikke har nogen betydning for det efterfølgende forløb.
