Der blev ikke godkendt fradrag for renter, forudbetalt for 6 måneder,  

 på et sparekasselån, hvor provenuet var indsat på en aftalekonto, der var  

 givet i håndpant til sikkerhed for lånet.
Arrangementet blev anset for at  

 være uden økonomisk, forretningsmæssig realitet og kunne derfor ikke  

 godkendes skattemæssigt Sparekassedirektør A klagede for indkomståret 1986 over, at  

 amtsligningsrådet ikke havde godkendt hans fradrag på 25.000 kr. i  

 forudbetalte renter på et lån.
Rådet havde anset lånearrangementet for at  

 være uden reelt indhold i skattemæssig henseende, hvorfor renteindtægter og  

 -udgifter måtte holdes uden for indkomstgrundlaget.
Det var oplyst, at klageren den 31. december 1986 havde optaget et lån i B  

 Sparekasse på 500.000 kr.
Kreditten skulle forrentes med 10% p.a.
Han havde  

 samtidig betalt 6 måneders rente, 25.000 kr., forud, og havde håndpantsat en  

 aftalekonto med indestående 475.000 kr. + påløbende renter til sikkerhed for,  

 hvad han måtte skylde sparekassen.
Den 30. juni 1987 var aftalekontoen  

 ophævet og lånet indfriet.
 Klageren nedlagde under henvisning til ligningslovens § 5, stk. 2, påstand  

 om ret til fradrag i 1986 for de forudbetalte renter for en periode på 6  

 måneder.
Da overførslerne var foregået i et lukket system uden nogen  

 likviditetsmæssige virkninger for klageren, fandt Landsskatteretten, at  

 arrangementet ikke indeholdt en sådan økonomisk, forretningsmæssig realitet,  

 at det kunne anerkendes i skattemæssig henseende.
Herefter skulle  

 renteindtægter og -udgifter holdes uden for den skattemæssige opgørelse af  

 klagerens indkomst, og den påklagede ansættelse blev derfor stadfæstet.
 LV 1988, F 3.1.2.
