Fristen for opfyldelse af bopælspligten forlænget, da der var tale om  

 en stærkt forsømt beboelsesbygning, som krævede omfattende istandsættelse I skrivelse af 16. december 1989 har Grethe Kokholm påklaget den af  

 Jordlovsudvalget trufne afgørelse, hvorefter fristen for at tage fast bopæl  

 på landbrugsejendommen matr. nr.  2a  Næsby By, Orø blev forlænget til 1. maj  

 1990.
 Ejendommen er af areal 17,2732 ha.
 Det fremgår af sagen, at Grethe Kokholm den 26. november 1988 erhvervede  

 den omhandlede landbrugsejendom med overtagelse den 1. marts 1989, og  

 at Frederiksborg Ejendomskontor i denne anledning i skrivelse af 7. december  

 1989 ansøgte om dispensation fra bestemmelsen om uddannelseskrav.
I skrivelse af 16. februar 1989 meddelte Jordlovsudvalget tilladelse til,  

 at Grethe Kokholm kunne erhverve den omhandlede ejendom, selvom hun ikke  

 opfylder uddannelseskravet.
Tilladelsen blev givet under forudsætning af, at  

 de øvrige bestemmelser i landbrugsloven opfyldes, herunder at Grethe Kokholm  

 inden 6 måneder efter erhvervelsen tog fast bopæl på ejendommen.
I skrivelse af 8. september 1989 ansøgte Grethe Kokholm om forlængelse af  

 fristen for at tage fast bopæl på ejendommen i 1-2 år.
Hun fremførte i  

 skrivelsen, at der er tale om en meget gammel ejendom uden toilet og bad, og  

 at den eneste varmeinstallation er en gammel kakkelovn.
Hun fremførte videre,  

 at istandsættelsen var påbegyndt, men at istandsættelse af såvel økonomiske  

 som arbejdsmæssige grunde kun kunne ske i fritiden, og at der derfor ville gå  

 nogen tid, før ejendommen var renoveret.
Svend Jørgensen, medlem af Jordlovsudvalget, har besigtiget ejendommen og  

 drøftet ansøgningen om forlængelse af fristen for at tage fast bopæl på  

 ejendommen med Grethe Kokholm.
Svend Jørgensen har i sin indstilling til  

 Jordlovsudvalget udtalt, at der er tale om en ældre landbrugsejendom, der  

 bærer præg af dårlig vedligeholdelse, men at stuehuset kan benyttes, selvom  

 de sanitære forhold er af meget ringe standard.
Svend Jørgensen indstillede  

 på baggrund af besigtigelsen, at fristen for at tage fast bopæl på ejendommen  

 blev forlænget indtil den 1. maj 1990.
 Jordlovsudvalget har i skrivelse af 23. november 1989 på baggrund af  

 ovenstående meddelt, at fristen for at tage fast bopæl på ejendommen  

 forlænges indtil 1. maj 1990.
 I skrivelser af 19. februar og 19. marts 1990 har De fremført, at den  

 omhandlede ejendom er meget gammel og trænger til istandsættelse, at dette  

 arbejde, der forestås af Grethe Kokholms samlever, som er tømmermester, af  

 økonomiske grunde kun kan finde sted i fritiden, og at  

 istandsættelsesarbejdet endnu ikke er afsluttet.
 På et møde den 5. april i Landbrugsministeriet har De og Deres klient  

 fremlagt sagen, herunder bl.a. fremført, at Grethe Kokholm siden overtagelsen  

 af ejendommen har etableret et mindre husdyrhold på ejendommen, og at hun  

 dagligt er på ejendommen for at fodre og tilse husdyrene.
Landbrugsministeriet finder, at der er grundlag for at ændre  

 Jordlovsudvalgets afgørelse.
Landbrugsministeriet har ved afgørelsen bl.a.  

 lagt vægt på, at beboelsesbygningen på ejendommen er stærkt forsømt.
 Fristen for at tage fast bopæl på ejendommen forlænges hermed indtil den  

 1. november 1990. Såfremt det ikke overfor den lokale jordbrugskommission er  

 dokumentert, at Grethe Kokholm inden 1. november 1990 har taget fast bopæl på  

 ejendommen, skal denne inden 1. februar 1991 genafhændes i overensstemmelse  

 med landbrugslovens regler.
 P.M.V.
 e.b.
