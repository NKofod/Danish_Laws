 I henhold til § 6, stk. 2 og 5, i lov om specialundervisning for voksne,  

 jf. lovbekendtgørelse nr. 473 af 20. juni 1991 fastsættes:
Normering § 1.  Ved hver selvstændig institution normeres en  

 tjenestemandsstilling som leder med stillingsbetegnelsen forstander.
§ 2.  Ved hver institution kan der normeres en  

 tjenestemandsstilling som viceforstander.
Viceforstanderen er stedfortræder  

 for forstanderen (souschef).
 Stk. 2.  Er der ved en institution et ugentligt  

 arbejdstimetal svarende til mindst 13,5 fuldtidslærerstillinger, skal der  

 normeres en viceforstanderstilling.
 Stk. 3.  Ved institutioner, hvor der er normeret to  

 eller flere stillinger som afdelingsleder, jf. § 3, er amtsrådet ikke  

 forpligtet til at normere en viceforstanderstilling.
§ 3.  Ved institutioner, der er opdelt i afdelinger  

 efter geografiske eller funktionsmæssige kriterier, kan der normeres  

 tjenestemandsstillinger som afdelingsleder.
Afdelingslederen varetager den  

 daglige ledelse af afdelingen - under ansvar over for forstanderen.
 Stk. 2.  Er der ikke normeret en viceforstanderstilling  

 ved institutionen, varetages souscheffunktionen af en af afdelingslederne.
 § 4.  Ved institutioner, hvor der ikke er normeret  

 stillinger som viceforstander eller afdelingsleder, varetages  

 souscheffunktionen af en lærer.
 Stk. 2.  Souschefen udpeges efter internt opslag blandt  

 de fastansatte lærere ved institutionen.
 § 5.  Der normeres et helt antal  

 tjenestemandsstillinger som lærer/overlærer, der svarer til 9/10 af det antal  

 stillinger, der er behov for til varetagelse af specialundervisning i henhold  

 til lov om specialundervisning for voksne.
 Stk. 2.  Såfremt lærere er bevilget nedsat arbejdstid  

 med tilsvarende nedsættelse af lønnen for hele året forøges  

 beregningsgrundlaget for antallet af stillinger med et antal stillinger, der  

 svarer til nedsættelsen af arbejdstiden.
 Stk. 3.  Såfremt lærere varetager undervisning og/eller  

 andre pædagogisk/administrative opgaver ved andre skoleformer eller  

 institutioner i henhold til særlige aftaler, forøges beregningsgrundlaget for  

 antallet af stillinger med et antal stillinger, der svarer til omfanget af  

 denne virksomhed.
 § 6.  Der normeres et antal stillinger som timelærer,  

 der svarer til 1/10 af de nødvendige lærerstillinger, jf. § 5, stk. 1,  

 tillagt eventuelle resterende timer efter beregningen i § 5, stk. 1.
 Stk. 2.  Stillinger som timelærer bør normalt ikke  

 oprettes med mindre end halvt timetal.
 § 7.  Ved hver institution kan der udpeges en eller  

 flere lærere til at varetage hvervet som faggruppelærer.
 Stk. 2.  Faggruppelærerne udpeges efter internt opslag  

 blandt de fastansatte lærere ved institutionen, normalt for 3 år ad gangen.
 § 8.  Så længe der ved den pågældende institution  

 udføres tjeneste af statstjenestemandsansatte ledere eller lærere holdes et  

 dertil svarende antal af de efter §§ 1, 2 og 5 normerede  

 tjenestemandsstillinger ubesatte.
 § 9.  Til tjeneste under fravær blandt lærere m.fl.  

 kan der ansættes årsvikarer, månedslønnede og timelønnede vikarer.
§ 10.  Normering af stillinger foretages een gang om  

 året.
Tidspunktet fastsættes af amtsrådet.
 Stk. 2.  Normeringsberegningerne i henhold til § 5 og 6  

 kan efter amtsrådets bestemmelse foretages for den enkelte institution eller  

 for samtlige institutioner under et.
Ansættelsesmyndighed § 11.  Amtsrådet ansætter tjenestemænd ved den  

 amtskommunale specialundervisning for voksne.
Ansættelsen sker efter  

 indstilling fra forstanderen, jf. § 22.
Ansættelsesformer § 12.  Ansættelse i en tjenestemandsstilling sker som  

 varig ansættelse eller ansættelse på prøve med senere varig ansættelse for  

 øje.
Formelle ansættelsesbetingelser § 13.  Ansættelse som tjenestemand forudsætter, at  

 vedkommende har dansk indfødsret og efter sin alder, helbredstilstand og  

 uddannelse er i stand til at varetage tjenesten i stillingen, jf.  

 tjenestemandslovens § 4. Med hensyn til helbredsbedømmelse henvises til  

 reglerne i Finansministeriets cirkulære af 7. februar 1992 om  

 helbredsbedømmelse af tjenestemænd m.fl.
Stk. 2.  Det er endvidere en forudsætning, at ansøgeren  

 opfylder betingelserne efter tjenestemandslovens § 10, jf.
Undervisnings- og  

 Forskningsministeriets cirkulære af 27. juli 1990 om ansættelsesmyndighedens  

 prøvelse af, om ansøgere til stillinger i folkeskolen opfylder  

 ansættelsesbetingelserne efter tjenestemandslovens § 10.
Stk. 3.  Kravet i stk. 1 om dansk indfødsret gælder ikke  

 for personer, der ansættes i staten, folkeskolen eller folkekirken i henhold  

 til De Europæiske Fællesskabers regler om arbejdskraftens frie bevægelighed,  

 jf.
Finansministeriets bekendtgørelse nr. 517 af 28. juni 1991 om ansættelse  

 af EF-statsborgere i staten, folkeskolen og folkekirken på tilsvarende vilkår  

 som tjenestemænd.
Uddannelseskrav § 14.  Ansættelse som tjenestemand ved den  

 amtskommunale specialundervisning for voksne forudsætter, at ansøgeren har  

 gennemført en uddannelse på Danmarks Lærerhøjskole i den pågældende form for  

 specialundervisning eller har gennemgået en tilsvarende uddannelse.
 Stk. 2.  Er der ikke en særlig uddannelse inden for en  

 form for specialundervisning, eller opfylder ansøgeren ikke de i stk. 1  

 nævnte krav, skal spørgsmålet om den pågældendes ansættelse forelægges  

 Kulturministeriet med henblik på vurdering af kvalifikationer.
Opslag af stillinger § 15.  Ansættelse som tjenestemand sker efter  

 offentligt opslag, jf. tjenestemandslovens § 5, stk. 1, og Finansministeriets  

 bekendtgørelse nr. 403 af 22. juli 1977 om opslag af tjenestemandsstillinger  

 i staten (opslagsbekendtgørelsen).
 Stk. 2.  Offentlig opslag skal finde sted og udformes i  

 overensstemmelse med reglerne i opslagsbekendtgørelsen.
 Stk. 3.  Opslag foretages af amtsrådet.
Undladelse af opslag § 16.  Opslag kan undlades i de tilfælde, der er nævnt  

 i opslagsbekendtgørelsen.
 Stk. 2.  Kulturministeriet kan i særlige tilfælde  

 tillade, at en lærerstilling besættes uden opslag.
Internt opslag § 17.  Ansættelse efter internt opslag sker efter  

 reglerne i opslagsbekendtgørelsen, §§ 7 og 8.
Ansøgningsfrist § 18.  Opslaget skal angive en frist (dvs. dato og  

 klokkeslæt), inden hvis udløb ansøgninger om stillingen skal være modtaget af  

 amtsrådet.
Ansøgningsfristen skal normalt være 4 uger, men kan i særlige  

 tilfælde forkortes.
Fristen må dog ikke være kortere end 14 dage, medmindre  

 betingelserne for internt opslag er til stede, jf. §§ 7 og 8 i  

 opslagsbekendtgørelsen.
 Stk. 2.  Opslaget skal angive, hvilket amtsråd  

 ansøgningen skal stiles og indsendes til.
Skriftlig bedømmelse af tjenestemænd § 19.  Sender en tjenestemand ansøgning om en anden  

 stilling frem ad sædvanlig tjenstlig vej, skal tjenestemandens nærmeste  

 overordnede chef afgive en skriftlig bedømmelse af tjenestemanden og derefter  

 sende ansøgningen tillige med bedømmelsen direkte til amtsrådet.
Vedkommende  

 chef skal samtidig udlevere en afskrift af bedømmelsen til tjenestemanden.
 Stk. 2.  For ansøgere, der er ansat som tjenestemænd i  

 staten, folkeskolen eller folkekirken, og for hvem der ikke foreligger en  

 skriftlig bedømmelse som anført i stk. 1, bør en sådan normalt indhentes hos  

 tjenestemandens nærmeste overordnede chef, som samtidig udleverer afskrift af  

 bedømmelsen til tjenestemanden.
Fortegnelse over ansøgerne § 20.  Når ansøgningsfristen er udløbet, udarbejder  

 amtsrådet en fortegnelse over alle ansøgere med angivelse af, hvilke af  

 disse, der ikke opfylder betingelserne for at kunne ansættes i stillingen,  

 jf. § 13.
 Stk. 2.  Når ansøgningsfristen er udløbet, udleveres der  

 på begæring af ansøgere og organisationer, hvis medlemmer er naturlige  

 ansøgere til stillingen, en liste med oplysning om navnene på alle ansøgere  

 og eventuelt tillige andre personlige data, der er nødvendige for at  

 identificere de enkelte ansøgere, jf. tjenestemandslovens § 5, stk. 3.
 Stk. 3.  Er der senest inden ansøgningsfristens udløb  

 modtaget skriftlig anmodning fra en ansøger om, at de oplysninger, der skal  

 udleveres i henhold til tjenestemandslovens § 5, stk. 3, ikke gengives  

 offentligt, skal oplysning herom påføres ansøgerlisten ved udleveringen.
 Stk. 4.  Hvis der er fremsat anmodning som nævnt i stk.  

 3, må offentlig gengivelse af ansøgerlisten eller dele deraf ikke finde sted.  

 Overtrædelse heraf straffes med bøde, jf. tjenestemandslovens § 5, stk. 5.
 Stk. 5.  Fortegnelsen bilagt ansøgningerne samt de i §  

 19 nævnte erklæringer sendes til den indstillende myndighed, jf. § 22.
Fornyet opslag § 21.  Fornyet opslag finder sted i de i  

 tjenestemandslovens § 5, stk. 7, nævnte tilfælde.
 Stk. 2.  Skal fornyet opslag finde sted, bør dette ske  

 snarest muligt.
 Indstilling om ansættelse m.v.
§ 22.  Indstilling om ansættelse af  

 tjenestemandsansatte lærere m.fl. foretages af forstanderen.
Indstillingen  

 fremsendes gennem bestyrelsen - med en udtalelse fra denne - til amtsrådet.
Pensionsforbehold § 23.  Ved ansættelsen skal amtsrådet tage et  

 pensionsforbehold i overensstemmelse med reglerne i Finansministeriets  

 cirkulære af 7. februar 1992 om helbredsbedømmelse af tjenestemænd m.fl.
Ansættelsesområde § 24.  Ansættelsen sker som tjenestemand ved den  

 pågældende amtskommunes skole- og undervisningsvæsen.
 Stk. 2.  De for folkeskolens tjenestemænd fastsatte  

 regler om ansættelsesområder finder tilsvarende anvendelse, jf.  

 Undervisningsministeriets cirkulære af 4. oktober 1976 om ansættelsesområder  

 for folkeskolens tjenestemænd.
Ansættelsesbrev § 25.  Før amtsrådet udfærdiger ansættelsesbrev, skal  

 for vedkommende ansøger foreligge:
 Stk. 2.  Den i stk. 1 nævnte dokumentation kan foreligge  

 i fotokopi.
 Stk. 3.  Er den, der ansættes, allerede tjenestemand i  

 staten, folkeskolen eller folkekirken, skal der foreligge ansættelsesbrev for  

 denne tjenestemandsansættelse, og oplysning om ansættelsesvilkår indhentes  

 fra den hidtidige ansættelsesmyndighed.
 § 26.  I ansættelsesbrevet angives  

 stillingsbetegnelse, ansættelsesområde, jf. § 24, og ansættelsesform  

 (ansættelse på prøve eller varig ansættelse) samt tidspunkt for ansættelsen  

 (den 1. i en måned). Ansættelsesbrevet forsynes med dato for underskrivelsen.
 Stk. 2.  Ansættelsesbrev udfærdiges, så snart den i § 25  

 nævnte dokumentation foreligger.
 Stk. 3.  I forbindelse med udfærdigelse af nyt  

 ansættelsesbrev ved en tjenestemands overgang fra ansættelse på prøve til  

 varig ansættelse i stillingen kan der ikke ske udvidelse af den pågældendes  

 hidtidige ansættelsesområde.
 § 27.  Samtidig med fremsendelsen af ansættelsesbrevet  

 meddeles det i et følgebrev tjenestemanden, efter hvilken lønramme, evt.  

 lønforløb, og med hvilken lønanciennitet, den pågældende for tiden aflønnes,  

 samt på hvilken institution for specialundervisning for voksne den pågældende  

 indtil videre skal gøre tjeneste.
 Stk. 2.  Amtsrådet skal endvidere i følgebrevet til  

 tjenestemanden tage et pensionsforbehold og vedlægge en orientering herom,  

 jf. § 23.
§ 28.  Hvis den, der ansættes, allerede er  

 tjenestemand i staten, folkeskolen eller folkekirken, sendes meddelelse om  

 ansættelsen til den myndighed, under hvilken vedkommende er ansat.
Samtidig  

 rekvireres en kopi af sygedagslisten.
Stk. 2.  Meddelelse om ansættelsen bør gives senest en  

 måned før ansættelsestidspunktet.
Kan dette ikke overholdes, bør ansættelsen  

 udsættes, medmindre særlig aftale kan træffes mellem de pågældende  

 myndigheder.
Oprykning inden for samme stilling § 29.  Ved en lærers oprykning til lønramme 26 med  

 stillingsbetegnelsen overlærer udfærdiges ikke nyt ansættelsesbrev.
Stk. 2.  Amtsrådet underretter skriftligt den pågældende  

 om, at oprykningen finder sted fra det tidspunkt, anciennitetsbetingelsen er  

 opfyldt.
Ved en lærers oprykning til lønramme 26 meddeles tillige, at den  

 pågældende fra samme tidspunkt benævnes overlærer.
 § 30.  Ved en forstanders, viceforstanders eller  

 afdelingsleders oprykning til en højere lønramme - uden ændring i  

 stillingsbetegnelse eller ansættelsesområde - udfærdiges ikke nyt  

 ansættelsesbrev, men tjenestemanden underrettes skriftligt om, hvilken  

 lønramme, evt. lønforløb, den pågældende fremtidig vil blive lønnet efter,  

 samt om eventuelt nyt tjenestested.
Afsked § 31.  Afsked efter ansøgning eller ved det fyldte 70  

 år foretages af amtsrådet.
Uansøgt afsked foretages af kulturministeren, jf.  

 tjenestemandslovens § 26, stk. 2. Tjenestemænd på prøve afskediges dog af den  

 ansættende myndighed.
§ 32.  Tjenestemænd afskediges fra udgangen af den  

 måned, hvori de fylder 70 år, jf. tjenestemandslovens § 29. Det påhviler  

 amtsrådet at give den pågældende meddelelse om afskedigelsen mindst 3 måneder  

 forud for dette tidspunkt, jf. Økonomi- og Budgetministeriets cirkulære af  

 15. marts 1973 om afsked af tjenestemænd i staten, folkeskolen og folkekirken  

 på grund af helbredsbetinget utjenstdygtighed eller alder.
Undladelse af at  

 overholde fristen medfører ikke, at tidspunktet for afskedigelsen udskydes.
 § 33.  Tjenestemænd kan med 3 måneders varsel forlange  

 sig afskediget til udgangen af en måned, jf. tjenestemandslovens § 27.
 § 34.  En tjenestemand, der søger afsked på grund af  

 alder, efter at den pågældende er fyldt 60 år, skal indgive ansøgning om  

 afsked med mindst 3 måneders varsel, jf. § 11 i Økonomi- og  

 Budgetministeriets cirkulære af 15. marts 1973.
 § 35.  Hvis der i forbindelse med afsked af en  

 tjenestemand opstår spørgsmål om ydelse af ventepenge eller rådighedsløn,  

 forelægges sagen for Kulturministeriet med oplysning om den pågældende data  

 (adresse, ansættelsesbrev med følgeskrivelse m.v.) og pensionsretlige  

 stilling samt en redegørelse for sagen i øvrigt.
 Stk. 2.  Vedrørende afsked af tjenestemænd på grund af  

 helbredsbetinget utjenstdygtighed henvises til det i § 32 nævnte cirkulære af  

 15. marts 1973.
Særlige regler om timelærere, årsvikarer, månedslønnede og timelønnede  

 vikarer § 36.  Amtsrådet ansætter timelærere, årsvikarer samt  

 månedslønnede og timelønnede vikarer ved amtskommunens skolevæsen.
 Stk. 2.  Ledige stillinger som timelærer besættes efter  

 offentligt opslag efter reglerne i opslagsbekendtgørelsen.
 Stk. 3.  Timelærere og vikarer ansættes efter  

 indstilling fra forstanderen, jf. § 22.
 Stk. 4.  Før ansættelse af timelærere eller vikarer skal  

 der foreligge dokumentation for fornøden uddannelse, jf. § 25.
§ 37.  Ansættelse af timelærere m.fl. jf. § 36, stk.  

 1, sker ved en skrivelse, hvori også anføres, på hvilken institution den  

 pågældende indtil videre skal gøre tjeneste.
For månedslønnede vikarer  

 anføres tillige den periode, vikariatet forventes at ville strække sig over.
 Stk. 2.  Amtsrådet meddeler vedkommende timelærer eller  

 vikar, hvilken lønanciennitet der er fastsat for den pågældende.
 § 38.  Timelærere m.fl., jf. § 36, stk. 1, afskediges  

 fra udgangen af den måned, hvori de fylder 70 år.
 Stk. 2.  Afskedigelse foretages af amtsrådet efter  

 indstilling fra forstanderen og på baggrund af en udtalelse fra bestyrelsen.
Øvrige ansættelsesvilkår § 39.  Ledere og lærere er omfattet af de bestemmelser  

 i lov om tjenestemænd i staten, folkeskolen og folkekirken, jf.  

 lovbekendtgørelse nr. 572 af 5. august 1991, lov nr. 292 af 18. juni 1969 om  

 tjenestemandspension, jf. lovbekendtgørelse nr. 573 af 5. august 1991 og lov  

 nr. 13 af 18. juni 1969 om tjenestemandslønninger m.m. og klassificering af  

 tjenestemandsstillinger i staten, folkeskolen og folkekirken, som er gældende  

 for folkeskolens tjenestemænd.
Frederiksberg Kommune § 40.  Bekendtgørelsen finder tilsvarende anvendelse  

 for ledere og lærere ved den kommunale specialundervisning for voksne i  

 Frederiksberg Kommune.
 Stk. 2.  I Frederiksberg Kommune varetages amtsrådets  

 opgaver efter denne bekendtgørelse af kommunalbestyrelsen.
Ikrafttræden § 41.  Bekendtgørelsen træder i kraft den 1. august  

 1992.
 Stk. 2.  Fra den 1. august 1992 finder  

 Kulturministeriets bekendtgørelse nr. 62 af 31. januar 1991 om ansættelse og  

 afskedigelse af tjenestemænd m.fl. ved den amtskommunale specialundervisning  

 for voksne og ved almen voksenuddannelse ikke anvendelse på tjenestemænd  

 m.fl. ved den amtskommunale specialundervisning for voksne.
 Stk. 3.  Undervisningsministeriets cirkulære af 26.  

 februar 1988 om ledere og lærere ved den amtskommunale specialundervisning  

 for voksne ophæves.
Kulturministeriet, den 23. juni 1992 P.M.V.
 E.B.
Jette Lou Bilag Finansministeriets bekendtgørelse af 22. juli 1977 Bekendtgørelse om opslag af tjenestemandsstillinger i staten I medfør af § 5, stk. 6, i lov nr. 291 af 18. juni 1969 om tjenestemænd i  

 staten, folkeskolen og folkekirken, jfr. samme lovs § 5, stk. 1 og 2,  

 fastsættes for statstjenestemandsstillinger følgende:
Offentligt opslag § 1.  Ifølge tjenestemandslovens § 5, stk. 1, sker  

 ansættelse som tjenestemand efter offentligt opslag, medmindre den pågældende  

 ansættes efter forudgående ansættelse på prøve.
 Stk. 2.  Offentligt opslag som nævnt i stk. 1 skal  

 herefter, medmindre andet er bestemt nedenfor, finde sted forud for enhver  

 tjenestemandsansættelse, uanset om ansættelse skal ske i form af ansættelse  

 på prøve, som varig ansættelse eller på åremål.
 Stk. 3.  Endvidere bør offentligt opslag finde sted, når  

 en tjenestemandsstilling skal besættes gennem midlertidig tjeneste i højere  

 stilling og det må forventes, at den midlertidige tjeneste vil strække sig  

 over et ikke ganske kortvarigt tidsrum.
§ 2.  Offentligt opslag sker ved anvendelse af sådan  

 form for avertering, som findes bedst egnet til at bringe opslaget til  

 offentlig kundskab.
Alt efter stillingens art og tjenestestedets beliggenhed  

 kan avertering ske gennem Statstidende, dagspressen eller fagblade eller på  

 anden måde, som findes formålstjenlig.
Undtagelse fra opslag § 3.  Ansættelse i stillingen som præsident for  

 Højesteret, i militære tjenestemandsstillinger og i tjenestemandsstillinger  

 under civilforsvarskorpset kan ske uden opslag.
 Stk. 2.  Ansættelse kan endvidere ske uden opslag, når  

 ansættelse som tjenestemand finder sted ved umiddelbar overgang fra  

 ansættelse i samme stilling på tjenestemandslignende vilkår, på overenskomst  

 eller på andre vilkår.
 § 4.  Med hensyn til ansættelse i stillinger som  

 professor ved de højere uddannelsesinstitutioner under  

 undervisningsministeriet er særlige regler fastlagt i bekendtgørelse nr. 597  

 af 3. december 1975.
 Stk. 2.  Efter tilsvarende regler, som ifølge de i stk.  

 1 nævnte bestemmelser er gældende for ansættelse uden forudgående opslag, kan  

 ansættelse i stillinger som professor ved andre højere læreanstalter ske uden  

 opslag.
 § 5.  Når en stilling besættes med en tjenestemand,  

 som i medfør af tjenestemandslovens § 12, jfr. § 32, eller § 59 i lønnings-  

 og pensionsloven af 1958 får anvist eller tilbudt en anden stilling, eller en  

 stilling besættes ved genansættelse af en pensioneret tjenestemand, der  

 ifølge tjenestemandspensionslovens § 9, stk. 1, har pligt til at lade sig  

 genansætte, sker sådan ansættelse uden opslag.
§ 6.  Regelbunden oprykning til højere lønramme, som  

 finder sted efter anciennitet og under forudsætning af tilfredsstillende  

 tjenestelige forhold, under ansættelse i en stilling, hvis lønforløb ifølge  

 lov eller anden godkendt ordning går gennem flere lønrammer, samt oprykning  

 til lønramme 34 i medfør af lønnings- og klassificeringslovens § 30, stk. 3,  

 sker uden opslag.
Det samme gælder oprykning efter stedfunden  

 omklassificering af en individualiseret tjenestemandsstilling samt forlænget  

 åremålsansættelse for en periode af indtil 3 år i medfør af § 6, 2. pkt., i  

 lov nr. 173 af 23. april 1971.
 L. og P.dep. j.nr. 1.kt. 46/77.
Internt opslag § 7.  Ansættelse i en stilling, hvis bestridelse  

 forudsætter en teoretisk og/eller praktisk uddannelse, som alene kan  

 erhverves ved forudgående beskæftigelse i vedkommende styrelse,kan ske efter  

 internt opslag.
 Stk. 2.  Foretages inden for en stillingsgruppe  

 omklassificering af een eller flere stillinger, der er besat, sker ansættelse  

 i de omklassificerede stillinger efter internt opslag.
 § 8.  Internt opslag sker ved, at opslaget bringes til  

 kundskab for alle, der kan komme i betragtning ved besættelse af stillingen.
Opslagets indhold § 9.  Opslaget skal ifølge tjenestemandslovens § 5,  

 stk. 2, angive ansættelsesområdet og stillingens betegnelse samt den for  

 tiden for stillingen gældende lønramme og det for tiden gældende  

 tjenestested.
 Stk. 2.  I opslaget angives, om ansættelse forventes at  

 ske varigt eller på åremål, jfr. tjenestemandslovens § 2.
 Stk. 3.  Såfremt der til stillingen er knyttet  

 tjenestebolig, jfr. tjenestemandslovens § 14, skal dette tilkendegives.
 Stk. 4.  I opslaget må ikke stilles krav om forudgående  

 uddannelse, medmindre sådanne krav er fastsat formelt i overenstemmelse med  

 reglerne i tjenestemandslovens § 4.
 Stk. 5.  For så vidt angår stillinger, der efter deres  

 art kan bestrides af begge køn, skal opslaget formuleres således, at der ikke  

 skelnes mellem kvindelig og mandlig arbejdskraft.
 § 10.  Omfatter ansættelsesområdet flere geografisk  

 set forskellige tjenestesteder, angives det for stillingen for tiden gældende  

 tjenestested i opslaget.
 § 11.  I opslaget angives stillingens betegnelse med  

 samme stillingsbetegnelse, som skal angives i tjenestemandens  

 ansættelsesbrev, jfr. tjenestemandslovens § 9, stk. 1. Angående mulig ændring  

 af hidtidig stillingsbetegnelser i forbindelse med nybesættelse af en  

 tjenestemandsstilling henvises til økonomi- og budgetministeriets cirkulære  

 nr. 88 af 21. april 1972, indeholdende vejledning om ændring af  

 stillingsbetegnelser for bestående tjenestemandsstillinger.
§ 12.  Opslaget skal indeholde angivelse af, hvilken  

 lønramme den pågældende stilling for tiden er henført til.
Er der til  

 stillingen knyttet særligt tillæg, angives størrelsen i opslaget, jfr. dog  

 stk. 2 og 3.
Stk. 2.  Opslag af nyoprettede stillinger, inden aftale  

 om eventuelt særligt tillæg er indgået, kan kun ske i undtagelsestilfælde, og  

 kun når hensynet til opgavernes udførelse gør det nødvendigt.
Opslaget bør da  

 så vidt muligt angive, hvad tillægget forventes mindst at blive.
 Stk. 3.  Ved opslag af stillinger til besættelse på  

 åremål, jfr. § 9, stk. 2, angives, at størrelsen af særligt tillæg og  

 indholdet af pensionsmæssige vilkår fastsættes ved aftale i henhold til  

 åremålslovgivningen under hensyntagen til, om den udpegede er tjenestemand i  

 forvejen eller kommer udefra.
Ansøgningsfrist § 13.  Opslag skal indeholde angivelse af en frist,  

 inden hvis udløb ansøgninger om stillingen skal være indgivet.
Hvor ikke  

 ganske særlige forhold er til stede, må ansøgningsfristen ikke være mindre  

 end 14 dage, jfr. tjenestemandslovens § 5, stk. 4.
 Stk. 2.  Opslaget skal angive, hvilken myndighed  

 ansøgning indgives til, og om fornødent tillige hvilken myndighed ansøgningen  

 stiles til.
 Stk. 3.  Afkortning af den i stk. 1 nævnte mindste frist  

 bør kun finde sted i tilfælde, hvor betingelserne for ansættelse efter  

 internt opslag er til stede, jfr. § 7.
Fornyet opslag § 14.  Ifølge tjenestemandslovens § 5, stk. 5, skal  

 stillingen opslås på ny, hvis ansættelsesmyndigheden skønner, at ingen af de  

 ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgning fra mere kvalificerede ansøgere.
Stk. 2.  Ved ansættelsesmyndighedens bedømmelse af, hvem  

 stillingen bør besættes med, kan alene rettidigt indgivne ansøgninger tages i  

 betragtning.
Finder ansættelsesmyndigheden, at ansøgninger, der er indgivet  

 for sent, bør tages i betragtning, skal stillingen derfor opslås på ny.
 Stk. 3.  Fornyet opslag bør indeholde tilkendegivelse  

 om, at tidligere indgivne ansøgninger vil blive taget i betragtning,  

 medmindre de tilbagekaldes.
Overgangsbestemmelser § 15.  Bekendtgørelsen træder i kraft den 1. august  

 1977. Samtidig ophæves økonomi- og budgetministeriets bekendtgørelse nr. 401  

 af 2. juli 1973 om opslag af tjenestemandsstillinger i staten.
Finansministeriet, den 22. juli 1977 P.
M.
V.
