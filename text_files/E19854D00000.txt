1. Overenskomster til undgåelse af dobbeltbeskatning 2. Indgåede overenskomster og aftaler 3. Skematiske oversigter 4. Skemaer vedrørende fritagelse for dansk udbytteskat 5. Oversigt over statsskattedirektoratets samling af  

 blanketter vedr. tilbagesøgning af udenlandsk kildeskat på udbytte, renter,  

 royalties m.v. (jan. 1986).
6. Oversigt pr. 15. jan. 1986 over danske  

 dobbeltbeskatningsforhandlinger 1. Overenskomster til undgåelse af dobbeltbeskatning 1.1. Skattepligtens omfang Fuldt skattepligtige personer  .
Den danske indkomstbeskatning bygger på globalindkomstprincippet, og fuldt skattepligtige personer er derfor skattepligtige her af den fulde indkomst og formue, hvad enten den hidrører her fra landet eller fra udlandet, jfr. statsskattelovens § 4 og § 12. Dersom en given udenlandsk indtægt er undergivet beskatning i udlandet og også skal beskattes fuldt ud her, forekommer dobbeltbeskatning.
 1.1.2. Begrænset skattepligtige personer  .
Personer, der ikke er fuldt skattepligtige til Danmark, og som oppebærer indkomst herfra, bliver evt. begrænset skattepligtige efter KL § 2, jfr.
LV afsnit A 2. Beskattes den pågældende indkomst også i den skattepligtiges bopælsland, vil der også i disse tilfælde forekomme dobbeltbeskatning.
For at imødegå dobbeltbeskatning er der ved lov nr. 74 af 31.marts 1953 givet regeringen bemyndigelse til at indgå overenskomster med fremmede lande til undgåelse af dobbeltbeskatning.
Der er siden indgået overenskomster med en række lande, ligesom aftaler er indgået med Færøerne og Grønland.
 1.2. O.E.C.D.'s modelkonvention  .
I de senere år har man tilstræbt en vis ensartethed i de indgåede overenskomster, idet man har søgt overenskomsterne opbygget i overensstemmelse med principperne i den af O.E.C.D. udarbejdede modelkonvention.
 Modelkonventionen er opbygget efter følgende principper:
 Kapitel I Anvendelsesområde.
 Artikel 1) Omfattede personer  .
Fastsætter de af overenskomsten omfattede personer.
Normalt bestemmes, at overenskomsten skal finde anvendelse på alle personer, der er hjemmehørende i en af eller begge de kontraherende stater.
 Artikel 2) Omfattede skatter  .
 Fastlægger de af overenskomsten omfattede skatter.
Kapitel II Definitioner Artikel 3) Alm. definitioner  .
I denne artikel defineres forskellige udtryk, der anvendes i overenskomsten, f.eks. »person«, »selskab«,  

 »foretagende i en kontraherende stat«, »international trafik«,  

 »kompetent myndighed«.
 Artikel 4) Skattemæssigt hjemsted  .
Efter denne artikel betyder udtrykket »en person, der er hjemmehørende i en kontraherende stat« enhver person, der i henhold til lovgivningen er fuldt skattepligtig til den pågældende stat.
Det kan være på grund af bopæl, hjemsted, ledelsens sæde eller et hvert andet lignende kriterium.
Hvor en fysisk person herefter må anses for hjemmehørende i begge stater, skal han anses for hjemmehørende i den stat, hvor han:
1) har fast bolig til sin rådighed, 2) har de stærkeste personlige og økonomiske forbindelser (midtpunkt for livsinteresser), 3) sædvanligvis opholder sig, 4) er statsborger.
Kan det ikke efter disse retningslinjer afgøres, hvilket land, der i relation til overenskomsten skal anses for bopælsland, og i hvilket der skal anses for kildeland, afgøres spørgsmålet af de kompetente myndigheder ved forhandling.
 Artikel 5) Fast driftssted  .
Efter denne artikel betyder udtrykket »fast driftssted« et fast forretningssted, gennem hvilket et foretagendes virksomhed helt eller delvis udøves.
 Udtrykket "fast driftssted" omfatter navnlig:
a) et sted, hvorfra et foretagende ledes, b) en filial, c) et kontor, d) en fabrik, e) et værksted, og f) en mine, en olie- eller gaskilde, et stenbrud eller et hvert andet sted, hvor naturforekomster udvindes.
Et bygnings-, anlægs- eller monteringsarbejde udgør kun et fast driftssted, hvis det varer mere end 12 måneder.
Kapitel III Beskatning af indkomst Artikel 6) Indkomst af fast ejendom  .
I dette kapitel fastsættes om bopælslandet eller kildelandet, således som disse er fastlagt efter artikel 4, har beskatningsretten til forskellige typer af indkomst.
Beskatningsretten til indkomst af fast ejendom er tillagt det land, hvor den faste ejendom er beliggende.
Det fremgår videre af artiklen, at udtrykket "fast ejendom" også omfatter tilbehør, besætning og redskaber til den faste ejendom.
 Artikel 7) Fortjeneste ved forretningsvirksomhed  .
Fortjeneste ved erhvervsvirksomhed beskattes i den stat, hvor det faste driftssted er beliggende.
 Artikel 8) Skibs- og luftfart  .
Fortjeneste ved skibs- eller luftfartsvirksomhed beskattes i den stat, hvor foretagendets virkelige ledelse har sit sæde.
 Artikel 9) Associerede foretagender .
Hvor indbyrdes forbundne virksomheder (associerede foretagender) aftaler vilkår vedrørende deres kommercielle eller finansielle forbindelser, der afviger fra de vilkår, der ville være blevet aftalt mellem uafhængige foretagender, kan den eventuelle yderligere fortjeneste, der ville være blevet opnået, såfremt der havde været tale om uafhængige parter, medregnes til foretagendets fortjeneste og beskattes.
 Artikel 10) Udbytter  .
Udbytte, der udbetales fra et selskab, beskattes i den stat, hvor udbyttemodtageren er hjemmehørende.
De kontraherende stater kan dog aftale, at udbyttet under visse nærmere begrænsninger også beskattes i den stat, hvor selskabet er hjemmehørende.
For personer, der således er begrænset skattepligtige, er udbytteskatten en definitiv skat.
Såfremt bopælslandet helt eller delvis også har beskatningsretten til udbyttet, vil den pågældende udbyttemodtager kunne søge udbytteskatten refunderet.
 Der er udarbejdet blanketter til disse andragender.
Hvor modtageren af dansk udbytte bor i et af de nedenfor anførte lande, skal der benyttes den for det pågældende udland gældende danske blanket, da den i blanketten anførte fremgangsmåde med attestation af den fremmede statsmyndighed er udtrykkeligt aftalt med det pågældende lands finansministerium.
U 35 A (Østrig) U 21 B (Belgien) U 22 CDN (Canada) U 31 CH (Schweiz) U 34 D (Tyskland) U 36 E (Spanien) U 25 F (Frankrig) U 23 GB (Storbritannien) U 29 I (Italien) U 27 Irl (Irland) U 28 IS (Island) U 30 N (Norge) U 26 NL (Holland) U 32 S (Sverige) U 24 SF (Finland) U 33 USA (Amerikas forenede stater) Bortset herfra benyttes den "neutrale" blanket U 20 X.
 Blanketterne fås hos skatteforvaltningerne og i SD, Birkerød.
Enkelte dobbeltbeskatningsaftaler giver udenlandske aktionærer ret til dansk skattegodtgørelse efter selskabsskattelovens § 17 A, når der modtages udbytte fra danske selskaber.
Efter bestemmelsen i kildeskattelovens § 2, stk. 2, beskattes skattegodtgørelsen ligesom selve udbyttet med en skattesats på 30 pct., men aktionærerne kan - på samme måde som praktiseres ved tilbagesøgning af for meget erlagt udbytteskat - indgive andragende om tilbagebetaling af for meget erlagt skat af skattegodtgørelsen, i det omfang Danmark efter dobbeltbeskatningsaftalen har frafaldet sin beskatningsret, jfr.
 skattedepartementets cirkulære af 3. juni 1983.
Anmodning om skattegodtgørelse og om tilbagesøgning af for meget erlagt skat af denne indgives for så vidt angår New Zealand og Australien på blanket U 37 XCR.
For Storbritannien anvendes blanket U 23 GB.
 Artikel 11. Renter  .
 Renter beskattes i den stat, hvor rentemodtageren er hjemmehørende.
Rentebeløbet kan dog også beskattes i kildelandet under visse nærmere begrænsninger.
 Artikel 12. Royalties  .
Royalties beskattes i den stat, hvor den retmæssige ejer af royaltybeløbet er hjemmehørende.
 Artikel 13. Fortjeneste ved afståelse af formuegenstande  .
Fortjeneste ved afhændelse af fast ejendom og rørlig formue, der udgør en del af erhvervsformuen i et fast driftssted, beskattes, hvor den faste ejendom og rørlige formue er beliggende.
Ligeledes beskattes fortjeneste ved afhændelse af skibe og luftfartøjer og rørlig formue knyttet hertil, i den stat, hvor foretagendets virkelige ledelse har sit sæde.
Fortjeneste ved afhændelse af alle andre aktiver beskattes i det land, hvor afhænderen er hjemmehørende.
Ved afhændelse af aktiver, hvor avancen er undergivet beskatning her til landet efter reglerne om begrænset skattepligt, skal fortjenesten opgøres som forskellen mellem salgssummen og værdien i handel og vandel på tidspunktet for skattepligtens indtræden.
Skd har videre udtalt, at den mellem Danmark og Norge indgåede dobbeltbeskatningsaftale ikke er til hinder for, at Norge beskatter den fortjeneste, der hidrører fra afhændelsen af samme aktiv og som vedrører tiden indtil skattepligtens indtræden til Danmark.
 Artikel 14. Frit erhverv  .
Indkomst ved frit erhverv eller andet arbejde af selvstændig karakter beskattes, hvor personen er hjemmehørende, medmindre der foreligger fast driftssted i et andet land.
 Artikel 15. Løn  .
Vederlag for personligt arbejde i tjenesteforhold beskattes i den stat, hvor personen er hjemmehørende.
Såfremt arbejdet er udført i den anden stat, beskattes vederlaget der.
Bopælsstaten har i disse tilfælde beskatningsretten, hvis:
 183 dages-reglen  .
1) Modtageren opholder sig i den anden stat i en periode (eller måske flere), der ikke overstiger 183 dage i vedkommende indkomstår, og 2) Vederlaget betales af eller for en arbejdsgiver, der ikke er hjemmehørende i den anden stat, og 3) Vederlaget ikke udredes som sådant af et fast driftssted eller lignende, som arbejdsgiveren har i den anden stat.
Danmark, Finland, Island, Norge og Sverige er blevet enige om følgende forståelse af 183 dages-reglen i de mellem de nævnte lande gældende dobbeltbeskatningsoverenskomster og den tilsvarende regel i den fællesnordiske overenskomst om opkrævning af skat (»trækaftalen«).
Ved beregningen af de 183 dage medregnes såvel hele som brudte døgn i opholdsstaten (arbejdsstaten). Ferier, weekend-ophold eller andre ophold uden for arbejdsstaten skal derimod ikke medregnes.
Fridage, afspadseringsdage o.lign. arbejdsfrie dage, der tilbringes i arbejdsstaten, skal derimod medregnes til de 183 dage.
Hvis en i Danmark hjemmehørende person således arbejder (opholder sig) i f.eks.
Norge fra søndag aften til fredag eftermiddag vil alene den efter fredagen følgende lørdag i den pågældende uge fragå ved beregningen af opholdets længde i Norge, skd.65.146.
Skattedepartementet har vedrørende forståelsen af 183 dages-reglen i art. 11 i den dansk-norske dobbeltbeskatningsoverenskomst udtalt, at reglen ifølge sin ordlyd finder anvendelse indenfor hvert kalenderår for sig, og at dette efter de drøftelser, der har fundet sted i forbindelse med udarbejdelsen af OECD's modelkonvention, svarer til den opfattelse af bestemmelsen, der er gældende mellem skatteadministrationerne i OECD's medlemslande.
I de tilfælde, hvor bopælsstatens og arbejdsstatens indkomstår (skatteår) afviger fra hinanden, er det arbejdsstatens indkomstår (skatteår), der er afgørende ved anvendelsen af 183-dages reglen.
F.eks. kan lønindkomst, der udbetales af en dansk arbejdsgiver for arbejde udført i England, beskattes i Danmark, såfremt arbejdstageren ikke opholder sig i England i en periode, der overstiger 183 dage inden for det engelske skatteår, der løber fra den 6. april til den 5. april året efter.
 Afvigelser fra 183-dages reglen  .
Visse af de indgåede dobbeltbeskatningsaftaler afviger fra modelkonventionens 183-dages regel, idet der gælder andre frister, f.eks.
Frankrig: 12 måneder, Grønland: 60 dage i sammenhæng og Malaysia: 183 dage i sammenhæng og ingen del af opholdet må være led i et sammenhængende ophold på mere end 183 dage.
Efter aftalen med Færøerne beskattes lønindtægten altid kun i arbejdslandet, uanset opholdets længde.
Ifølge den fælles nordiske dobbeltbeskatningsoverenskomst gælder der særlige regler for lønindtægt ved arbejde, der udføres ud for landets kyster for arbejdsgivere, som driver virksomhed med udforskning eller udnyttelse af naturforekomster, og hvor det pågældende havbundsområde ikke hører til arbejdstagerens bopælsland.
Sådan lønindtægt kan normalt beskattes i arbejdslandet, hvis arbejdet strækker sig over mere end 30 dage indenfor en 12-måneders periode, se nærmere aftalens art. 21, stk.
 6 og 7.
Det er en betingelse for kildelandets beskatningsafkald, at lønnen ikke hidrører fra lokal arbejdsgiver.
Som hovedregel er det derimod uden betydning om lønnen betales af en arbejdsgiver i Danmark eller et tredie land.
Der er dog afvigelser herfra, idet kildelandsafkaldet i en række aftaler udtrykkelig er betinget af,at arbejdet er udført for et i Danmark hjemmehørende foretagende eller på dettes vegne (det gælder således aftalerne med Canada, Frankrig, Indien, Malaysia, Pakistan, Thailand og USA). Efter aftalen med Grønland er afkaldet betinget af at den pågældende »fortsat er beskæftiget hos og verderlagt af den sædvanlige arbejdsgiver«.
Kildelandets beskatningsafkald er i nogle aftaler gjort betinget af, at lønnen beskattes i bopælslandet (Australien, Færøerne, Indien, Malaysia og Tyskland). Kildelandet har i disse tilfælde en subsidiær beskatningsret til lønnen.
 Midlertidige ophold (»dobbelt domicil«)  .
Selv om en person opfylder betingelsen for beskatning her, fordi han er her i mere end 183 dage inden for kalenderåret, må man være opmærksom på, at overenskomster til undgåelse af dobbeltbeskatning aldrig må virke skærpende.
Danmark kan kun udnytte beskatningsretten til den fra hjemlandet modtagne løn, såfremt den pågældende er fuldt skattepligtig efter KL § 1. For så vidt alene KL § 1, nr. 3, kommer i betragtning, vil der forekomme tilfælde, hvor Danmark ikke kan beskatte nogen del af lønnen, uanset beskatningsretten efter overenskomsten tilkommer Danmark.
Et eksempel vil belyse dette:
En udlænding bliver af sin udenlandske arbejdsgiver udstationeret til arbejde i Danmark i perioderne 15/1-1/6 og 1/10-15/12, medens han i perioden 2/6-30/9 har arbejdet og holdt ferie i sit hjemland.
Efter 183-dages reglen har Danmark beskatningsretten til den i Danmark indtjente løn; men da der ikke er indtrådt fuld skattepligt efter KL § 1, nr. 3, og der ikke foreligger begrænset skattepligt for så vidt angår løn fra en udenlandsk arbejdsgiver, kan Danmark ikke udnytte beskatningsretten.
Endvidere vil det som oftest, i tilfælde hvor personer med bevarelse af bopæl og skattepligt i den anden kontraherende stat ganske klart opholder sig her på et tilsigtet midlertidigt arbejdsophold, være bopælslandet, der i henhold til overenskomsten har beskatningsretten til hele indkomsten og formuen, medens Danmark - selv om den pågældende opfylder betingelserne for fuld skattepligt hertil - alene kan beskatte lønindtægten, der hidrører fra landet.
Formueansættelsen foretages til 0 kr.
Det er herved forudsat, at vedkommende ikke har anden indkomst eller formue, til hvilken Danmark som kildeland har beskatningsretten (f.eks. overskud af fast ejendom her i landet). Opmærksomheden henledes dog på, at dobbeltbeskatningsoverenskomsten alene omhandler indtægtsarter og ikke fradragsberettigede udgifter.
En person, der således er fuldt skattepligtig her, men hvor Danmark i henhold til dobbeltbeskatningsoverenskomsten kun har status som »kildeland«, vil desuagtet have fradragsret i samme omfang som de »egentlige« fuldt skattepligtige personer, og således f.eks. kunne fratrække ejendomsunderskud for ejendom i udlandet efter de her gældende regler for fuldt skattepligtige personer, uanset om det samme fradrag foretages i skatteopgørelsen til hjemlandet, jfr. herved igen, at en overenskomst aldrig må virke skærpende i forhold til skattelovgivningen.
Tilfælde af der her omtalte art (»dobbelt domicil«) har hidtil  

 været forholdsvis sjældent forekommende.
På grund af den atypiske bestemmelse om »skattemæssigt hjemsted« i artikel 4 i dobbeltbeskatningsaftalen med Grønland vil sådanne tilfælde hyppigt forekomme i relation til denne aftale.
 Professorreglen  .
I visse overenskomster er der en såkaldt »professorregel« -  

 hvorefter en professor eller lærer, som modtager vederlag for undervisning ved et universitet, kollegium, skole eller anden undervisningsanstalt i det andet statsområde under et midlertidigt ophold af ikke over 2 år, skal være fritaget for at svare skat i dette andet statsområde af vederlaget.
Dansk Management Center kan betragtes som »anden undervisningsanstalt«.
 Artikel 16. Bestyrelseshonorar  .
Bestyrelseshonorar beskattes i det land, hvor selskabet er hjemmehørende.
Efter dobbeltbeskatningsaftalen med Færøerne har bopælslandet beskatningsretten til bestyrelseshonoraret.
 Art. 17. Kunstnere og sportsfolk  .
Vederlag, som kunstnere og sportsfolk modtager, beskattes i det land, hvor virksomheden udøves.
 Artikel 18. Pensioner  .
Private pensioner beskattes i det land, hvor modtageren er hjemmehørende.
I henhold til den nordiske dobbeltbeskatningsaftale er beskatningsretten til private pensioner tillagt udbetalingslandet.
 Artikel 19. Offentlige hverv  .
Vederlag for personligt arbejde og pensioner, der udbetales af en af de kontraherende stater, beskattes i den stat, der udbetaler vederlaget eller pensionen.
Såfremt modtageren er statsborger og hjemmehørende i den anden stat, tilkommer beskatningsretten dog denne stat.
 Artikel 20. Studerende  .
Studerende og lærlinge, der i studie- eller uddannelsesøjemed opholder sig i et andet land, skal ikke beskattes i opholdslandet af de beløb, der hidrører fra kilder uden for dette land.
Da der i de forskellige dobbeltbeskatningsoverenskomster er en varierende ordlyd af denne bestemmelse, må man tillægge ordlyden i den enkelte overenskomst stor betydning ved afgørelsen af, hvilket land beskatningsretten tilfalder.
 Artikel 21. Indkomst, der ikke udtrykkeligt er omtalt  .
Indkomster, der ikke er udtrykkeligt omtalt i de foregående artikler, beskattes kun i den stat, hvor modtageren er hjemmehørende.
 Kapitel IV Beskatning af formue.
 Artikel 22.  .
Formue beskattes i den stat, hvor formueejeren er hjemmehørende, medmindre det drejer sig om fast ejendom, rørlig formue til et fast driftssted, skibe og luftfartøjer, der beskattes i den stat, hvor ejendommen er beliggende og hvor foretagendets virkelige ledelse har sit sæde.
Kapitel V Metoder til ophævelse af dobbeltbeskatning Artikel 23 A + B  .
Under forudsætning af, at Danmark er bopælslandet, kan principperne for de forskellige metoder beskrives således:
 Creditmetoden  .
Denne metode giver Danmark ret til at medregne den udenlandske indtægt fuldt ud ved opgørelsen af den skattepligtige indkomst.
Dobbeltbeskatningen ophæves herefter ved, at Danmark i de beregnede skatter giver et nedslag med det mindste af følgende to beløb:
 a) Den udenlandske skat af den udenlandske indtægt.
b) Den del af den danske skat, der forholdsmæssigt falder på den udenlandske indtægt.
Beløbet under a) benævnes »fuld credit«, medens beløbet under b) benævnes »maksimal credit«.
Det vil ses, at dette system  

 medfører, at der indrømmes fuld credit, når den udenlandske skat er mindre end den danske beregnet som anført under b), men kun maksimal credit, når den udenlandske skat er højere.
Ved beskatningen her i landet af genvundne afskrivninger vedr. fast ejendom i Grønland blev der alene indrømmet credit for den del af den grønlandske skat, der kunne henføres til de genvundne afskrivninger, jf.
Skat 1985.9.259 (refereret p. 40).
 Matching credit  .
Normalt må den skattepligtige fremlægge dokumentation i form af skattebilletter el.lign. for størrelsen af den i udlandet betalte skat.
Nogle lande, f.eks. udviklingslande, som har en særlig interesse i udenlandske kapitalinvesteringer, har bestemmelser i deres interne lovgivning, hvorefter skatten i udenlandsk ejede virksomheder helt eller delvis kan bortfalde.
Overenskomsten vil i sådanne tilfælde ofte indeholde bestemmelse om, at creditlempelsen skal beregnes med hensyntagen til den skat, som den udenlandske stat kunne have opkrævet, hvis de pågældende lempelsesregler ikke havde eksisteret.
Det er dog en forudsætning, at der foreligger attestation fra det pågældende land for den der opgjorte indkomst og den skat, der kunne have været opkrævet.
 Exemption med progressionsforbehold (gl. metode)  .
Den udenlandske indkomst medtages ikke i den skattepligtige indkomst, men medtages alene ved skatteberegningen.
 Exemption med progressionsforbehold (ny metode)  .
Den udenlandske indkomst medregnes i den skattepligtige indkomst, men der indrømmes et nedslag i de pålignede skatter svarende til den del af den samlede danske skat, der forholdsmæssigt falder på den udenlandske indkomst.
Hvis aktieudbytte modtaget fra udlandet er skattefri efter selskabtsskattelovens § 13, stk.3, er lempelse efter en dobbeltbeskatningsoverenskomst udelukket.
 Fuld exemption  .
Den udenlandske indkomst medtages hverken ved opgørelsen af den skattepligtige indkomst eller ved skatteberegningen, der altså alene sker på grundlag af beregningen af indkomst og formue i Danmark.
Kapitel VI Særlige bestemmelser Artikel 24  .
Ifølge denne artikel må der ikke ske diskriminering af et lands statsborgere ved at disse i den anden stat pålægges en anderledes eller mere byrdefuld beskatning.
 Artikel 25  .
Denne artikel beskriver den fremgangsmåde, der skal følges, når der opstår vanskeligheder eller tvivlsspørgsmål med hensyn til fortolkning eller anvendelse af en overenskomst.
 Artikel 26  .
De kontraherende stater skal under visse nærmere betingelser udveksle oplysninger, der er nødvendige for at gennemføre bestemmelserne i den indgåede overenskomst.
 Artikel 27  .
De skattemæssige begunstigelser, som ansatte ved diplomatiske eller konsulære repræsentanter nyder, berøres ikke af en indgået dobbeltbeskatningsoverenskomst.
 Artikel 28  .
Ifølge denne artikel kan en overenskomst udvides til at omfatte enhver stat eller ethvert område, for hvis internationale forbindelser en af de kontraherende stater er ansvarlig.
 Kapitel VII  Slutbestemmelser .
 Artikel 29  .
Af denne artikel fremgår det, hvornår overenskomsten skal ratificeres og fra hvilket tidspunkt overenskomsten skal have virkning.
 Artikel 30  .
Overenskomsten kan af parterne opsiges med mindst 6 måneders varsel før udgangen af et kalenderår.
 1.3. Opgørelsen af den udenlandske indkomst (og formue) - for en her  

 bosat person  .
Uanset om en udenlandsk indkomst skal medtages i den skattepligtige indkomst eller ej, vil det som hovedregel være nødvendigt at opgøre den udenlandske nettoindtægt.
Den udenlandske indtægt skal opgøres efter de danske regler, og udenlandske skatter kan ikke fratrækkes.
F.eks. skal overskud/underskud vedrørende en fast ejendom i Sverige opgøres, som om ejendommen var beliggende i Danmark.
Dette fremgår af kendelsen lsr. 1958.87, der drejede sig om en skatteyder, der havde indtægter fra svenske beboelsesejendomme.
Han havde fradraget afskrivning i henhold til svenske regler, men da disse ikke var hjemlet efter danske regler, kunne fradraget ikke anerkendes.
Hvis en her bosat person har lønindtægt fra udlandet og tillige anden skattepligtig indkomst her i landet, skal fradrag for indskud på etableringskonto foretages ved opgørelsen af den danske indkomst, uanset at beregninggrundlaget er den udenlandske lønindtægt.
Udgifter til arbejdsløshedsforsikring og fagligt kontingent må derimod fratrækkes ved opgørelsen af den udenlandske nettolønindtægt (utrykt lsr.kendelse af 16.5.1984).
Ved fradrag for dobbelt husførelse må man henføre udgiften til den indkomst, der kan betragtes som ekstraindkomst, og hvis hovedindkomsten derfor er her i landet, må fradraget alene foretages i udlandsindkomsten.
Dette får altid betydning i exemptionsoverenskomster med progressionsforbehold og får ligeledes betydning i de credittilfælde, hvor nedslaget kun skal indrømmes med den forholdsmæssige andel af den udenlandske skat, som falder på den danske indtægt, lsr.1957.47.
 Den udenlandske nettoindkomst fremkommer således:
Dersom der er tale om flere indkomster fra samme land, opgøres nettoindkomsten.
Et eventuelt underskud skal altså så vidt muligt modregnes i den positive udenlandske indkomst fra samme land.
For så vidt angår »pension« gælder, at folkepension ikke i overenskomstmæssig henseende betragtes som pension, men som en social ydelse.
Udgifter til udenlandske livs- og sygeforsikringer skal normalt fradrages ved opgørelsen af den danske indkomst (under 2.000 kr.'s grænsen).
Dersom en udenlandsk indtægt - opgjort efter de danske ligningsregler - er negativ, vil den kunne fradrages ved opgørelsen af den skattepligtige indkomst her, uanset hvilken art overenskomst til undgåelse af dobbeltbeskatning, der er indgået med kildelandet, og uanset om der foreligger en overenskomst med det pågældende land.
I den nordiske overenskomst er der hjemmel til, såfremt visse indtægter i Norge ikke er beskattet der, her at beskatte disse indtægter fuldtud.
Tilsvarende bestemmelse findes også i den dansk-tyske overenskomst.
Man må endvidere være opmærksom på, at hvis årsagen til manglende skattebetaling i Tyskland f.eks. er den, at en »au-pair«-piges indtægt (lommepenge plus kost og logi) har været så lav, at den vel er »beskattet«, men grundet bundfradrag ikke har medført påligning af skat, kan indtægten kun medtages som skattepligtig »progressionsindtægt«.
Dersom en herboende dansk skatteyder fra et svensk firma oppebærer indtægter ved arbejde udført såvel i som uden for Sverige, har skattedepartementet udtalt, at Sverige har beskatningsretten for så vidt angår den del af indtægten, som kan henføres til Sverige, idet man som fordelingsfaktor i mangel af tilstrækkelige oplysninger anvender antallet af arbejdsdage i Sverige i forhold til det samlede antal arbejdsdage.
Man må dog være opmærksom på den dansk-svenske overenskomsts bestemmelser vedrørende grænsegængere, jfr.
KD-medd., nr.27 af 20.12.1973 hvilken bestemmelse ifølge et protokollat til den nordiske dobbeltbeskatningsoverenskomst skal være gældende indtil udløbet af kalenderåret 1986. Dersom en repræsentant for et dansk firma alene arbejder i Sverige, men dog f.eks. en gang om måneden aflægger rapport for sin danske arbejdsgiver her, må Sverige antages at have den fulde beskatningsret for så vidt angår vederlaget som repræsentant.
Ved fordeling af driftsudgifter på udenlandsk og dansk indtægt må man i mangel af tilstrækkelige oplysninger fordele disse i forhold til f.eks. bruttoindtægterne.
Specielt med hensyn til artisters og musikeres indkomstopgørelse må man være opmærksom på, at fællesudgifter som f.eks. afskrivning på bil og driftsmidler fordeles forholdsmæssigt, medens eksemplevis hoteludgifter fratrækkes i den i forbindelse med udgiften erhvervede indtægt.
Indtægt indtjent i udlandet, omregnes normalt efter gældende vekselkurs.
Hvor det godtgøres, at købekraften af i udlandet indtjente og forbrugte beløb er væsentlig mindre end købekraften af det tilsvarende beløb i danske kroner omregnet efter vekselkursen, vil der kunne indrømmes et nedslag, men spørgsmålet må i hvert enkelt tilfælde forelægges for statsskattedirektoratet.
Norsk, svensk og finsk sømandsindtægt i lighed med anden udenlandsk sømandsindtægt som landindtægt, uanset varighed af opholdet ombord.
Der indrømmes som fradrag i den udenlandske sømandsindtægt ikke særlige fradrag efter de for søfolk gældende regler, men indkomsten opgøres på samme måde som indtægt fra land.
Man må dog evt. huske at tillægge værdien af fri kost efter de for søfolk gældende satser.
I KL § 26, stk. 6, fastslås, at hvis den ene ægtefælles skattepligtige indkomst udviser underskud, og ægtefællerne er samlevende ved indkomstårets udløb skal underskuddet dog i størst muligt omfang fradrages i den anden ægtefælles skattepligtige indkomst, inden overførsel til næste indkomstår finder sted.
Ved afgørelsen af om et evt. uudnyttet underskud i medfør af LL § 15 kan føres videre til næste år medregnes den udenlandske indkomst, lsr. 1980.213., og kun såfremt indkomsten herefter stadig er negativ kan underskuddet fremføres til næste år.
Ved opgørelsen af ægtefællernes skattepligtige indkomster ses der ved overførsel af underskud til den anden ægtefælle bort fra »indtægter, der beskattes i udlandet og ikke her i landet« (KL § 26, stk. 6, 2. pkt.).
 Til hustru kan for samme år overføres (-) 75.000 kr.
Skatteyder kan selv fremføre den del af - 25.000 kr., som hustru ikke har kunnet udnytte.
Hvis hendes skattepligtige indkomst (samme år) var:
 + 60.000 kr., kan skatteyder selv fremføre (-) 15.000 kr.
 + 30.000 kr., kan skatteyder selv fremføre (-) 25.000 kr.
 større end eller lig med + 75.000 kr., kan skatteyder selv fremføre 0.
 Se pkt. 24, sidste afsnit i cirkulære til KL af 27.10.1971, samt skd.
 46.193, 50.184, 53.141 og lsr. 1981.106.
Ved lov nr.227 af 26.maj 1982 (skattemæssig ligestilling af ægtefæller) blev adgangen til at overføre underskud til ægtefællen begrænset.
Ifølge KL § 26, stk. 6, sidste pkt., afskæres lønmodtagere, der får lempelse efter LL § 33 A for skatten af deres udenlandske lønindkomst, fra at kunne bortse fra denne lønindkomst ved opgørelsen af det underskud, der kan overføres til ægtefællen.
Ved opgørelsen af evt. uudnyttet personfradrag, som efter KL § 37, stk.2, kan benyttes til nedsættelse af den anden ægtefælles skatter, er der ikke hjemmel til at bortse fra udenlandsk indkomtst, jfr. ØLD af 14. februar 1974 samt skd. 57.160.
 Overførsel af underskud  .
Hvis en skatteyder, som i år 1 havde en negativ skattepligtig indkomst, og som i år 2 havde såvel positiv dansk som positiv tysk indkomst er der ikke hjemmel til ved exemptionsberegningen at bortse fra indtægter eller fradrag.
Indkomstopgørelsen for år 2 skal foretages således:
1.4. Skatteberegningseksempler.
Eksempel a. (Creditmetoden)  .
I credittilfældene kan man således populært sige, at dersom en skatteyder af en udenlandsk indkomst har betalt skat med en mindre gennemsnitsskatteprocent end den danske, får han her refunderet et beløb svarende til den udenlandske skat, medens han, såfremt hans gennemsnitsskatteprocent her er mindre end den udenlandske, kun får nedslag svarende til den danske skat, der falder på den udenlandske indtægt.
 Eksempel c. (Exemption med progressionsforbehold (gl. metode))  .
Den udenlandske indkomst medtages ikke i den skattepligtige indkomst, men medtages alene ved skatteberegningen.
Eventuelt renteindtægtsnedslag beregnes på grundlag af den skattepligtige indkomst (altså excl. udenlandsk indkomst).
 Eksempel d. (Exemption med progressionsforbehold)  .
Gl. metode - overenskomst med Schweiz af 14.1.1957, gældende til og med indkomståret 1974.
En gift dansk skatteyder, der med bevarelse af bopæl her i 1972 har arbejdet i Schweiz, er blevet beskattet der.
Den øvrige tid af 1972 har han dels haft invalidepension, dels haft en mindre lønindtægt.
Hans hustru har her tjent 30.000 kr., hvoraf hun er særskilt ansat.
 Mandens selvangivne indkomst er opgjort således:
Herudover oplyser og dokumenterer skatteyderen, at hans bruttoindtægt i Schweiz har andraget 4.030 sxhweiziske franc, at han har haft store merudgifter til husleje (300 s.fr. mdl.) og til kost, samt at han har betalt sygeforsikring i Schweiz med 150 s.fr., og skat med 600 s.fr.
 Den skattepligtige indkomst opgøres herefter således:
NB.
Dersom det havde været gunstigere, kunne han have begæret resterende lønmodtagerfradrag 1.100 kr. fratrukket i stedet for fradrag for dobbelt husførelse - eventuelt standardfradrag for arbejde udført i udlandet.
 Eksempel e. (Exemption med progressionsforbehold (ny metode))  .
Den udenlandske indkomst medregnes i den danske, skattepligtige indkomst, men der indrømmes et nedslag svarende til den del af den samlede, danske skat, der falder på den udenlandske indkomst.
Skatterne udregnes på samme måde som under eksempel c ovenfor, bortset fra, at renteindtægtsnedslag beregnes på grundlag af den skattepligtige indkomst (incl. udenlandsk indkomst).
Dersom den under eksempel d nævnte skatteyder med uforandrede forhold havde oppebåret løn fra Tyskland i stedet for fra Schweiz, ville indkomstansættelsen være at foretage således:
 Eksempel f. (Exemption med progressionsforbehold (gl. metode))  .
En ugift person, der er vedvarende skattepligtig hertil i hele 1977 har haft lønindtægt såvel i Danmark som i Frankrig. (Det forudsættes, at den pågældende ikke er berettiget til standardfradrag efter den vejledende anvisning om arbejde i udlandet).
 Selvangiven indkomst fremkommer således:
Herudover oplyses, at indtægten i Frankrig i danske kr. har andraget brutto 10.000 kr., skat betalt med 2.000 kr. og betalt fransk ulykkesforsikring 200 kr.
 Bemærk: Lønmodtagerfradraget fordeles ikke forholdsmæssigt.
 Eksempel g. (Exemption med progressionsforbehold (ny metode))  .
En ugift person, der er fuldt skattepligtig hertil for hele 1977 har haft lønindtægt i såvel Danmark som Finland. (Som i eksempel f forudsættes det, at den pågældende ikke er berettiget til standardfradrag efter den vejledende anvisning om arbejde i udlandet).
Herudover oplyses, at indtægten i Finland i danske kr. har andraget 10.000 kr., skat heraf 2.000 kr. og betalt livsforsikring i Finland med 200 kr. (danske).
Eksempel h. (Credit i forbindelse med exemption med progressionsforbehold (ny metode)) .
En person, der er fuldt skattepligtig hertil for hele 1978, har haft lønindtægt fra såvel Danmark som forbundsrepublikken Tyskland, ligesom har har haft udbytteindtægt fra Tyskland. (De anførte lønbeløb er forlods reduceret med ligningsmæssige fradrag, jfr. de foregående eksempler.
Udbyttebeløbet er angivet »brutto«, d.v.s.
 uden reduktion med indeholdt, tysk udbytteskat):
 Den skattepligtige indkomst fremkommer således:
dobbeltbeskatningsoverenskomsten har ubetinget krav på at oppebære, d.v.s. 15% af 20.000 kr. = 3.000 kr.
NB! - Hvis den ovenfor omtalte lønindkomst havde været undergivet exemption med progressionsforbehold (gammel metode) - f.eks., fordi den var indtjent i Frankrig - ville den skattepligtige indkomst kun have udgjort 70.000 kr.
Dette ville imidlertid ikke have medført nogen forskel med hensyn til beregningen af de anførte nedslag, idet den indkomst, hvoraf skatten beregnes, i relation til såvel credit som exemption også i dette tilfælde skulle fastsættes til 100.000 kr.
2. Indgåede overenskomster og aftaler I det følgende nævnes de lande og områder, med hvilke der er indgået overenskomster eller aftaler til undgåelse af dobbeltbeskatning, samt nr. og dato og år for skattedepartementets cirkulære (vejledninger) vedrørende praktiseringen.
Endvidere omtales særlige karakteristika for den enkelte overenskomst/aftale, og der henvises dels til de artikler i overenskomsterne, som man erfaringsmæssigt har mest brug for, dels gengives der eller henvises der til særlige afgørelser m.v.
Anquilla Omfattes af overenskomsten af 27.3.1950 med England og Nordirland.
Bekg. nr.44 af 13.7.1950 af overenskomst af 27.3.1950 Skattedepartementets cirkulære nr.120 af 11.6.1951 og nr.268 af 16.10.1973, (vejledninger) Bekg. nr.25 af 13.6.1955 om udvidelse af overenskomst af 27.3.1950 og skattedepartementets cirkulære nr.101 af 16.6.1955, (om udvidelsen) Bekg. nr.41 af 16.9.1959 om udvidelse af overenskomst af 27.3.1950 og skattedepartementets cirkulære nr.61 af 16.3.1960, (om udvidelsen) Bekg. nr.57 af 6.12.1961 om udvidelse af overenskomst af 27.3.1950 Bekg. nr.6 af 25.2.1964 om udvidelse af overenskomst af 27.3.1950 Bekg. nr.8 af 2.2.1966 om Trinidad og Tobagos opsigelse af overenskomst Bekg. nr.6 af 24.1.1967 om ændring af overenskomst af 27.3.1950 og skattedepartementets cirkulære nr.219 af 18.10.1967 Bekg. nr.49 af 21.5.1968 om udvidelse til Færøerne af overenskomstændring Bekg. nr.76 af 22.8.1969 om ændring af overenskomst af 27.3.1950 Bekg. nr.102 af 6.11.1969 om Malaysias opsigelse af overenskomst, for så vidt angår Malaya og Nordborneo Bekg. nr.60 af 9.7.1971 om udvidelse af overenskomst (bekg. nr.76 af 22.8.1969) til også at gælde Færøerne Bekg. nr.80 af 1.10.1973 - suppl. protokol af 8.2.1973 - aktieudbytte Bekg. nr.38 af 6.5.1976 (udvidelse til Færøerne af suppl.prot. af 8.2.1973).
 Antiqua, se under Anquilla.
Argentina, Bekg. nr.53 af 1.12.1949 - skibs- og luftfart.
 Australien.
 Bekg. nr. 33 af 22.3.1982 af overenskomst af 1.4.1981.
 Skattedepartementets cirkulære af 4.1.1983 (vejledning).
Overenskomsten, der har OECD's modelkonvention som udgangspunkt, og som i Danmark finder anvendelse fra 1. januar 1982, omfatter ikke formueskatten.
Overenskomsten er fra og med det australske skatteår 1985/86, der begynder 1.juli 1985, udvidet til også at omfatte terriroriet Christmas Island.
Overenskomsten er en creditoverenskomst, men er der tale om indkomst, som »kun kan« beskattes i Australien, anvender Danmark som bopælsland »ny exemption«-metoden (art. 23).
 Barbados, se under Anquilla.
 Belgien.
Bekg. nr.5 af 20.1.1971 af overenskomst af 16.10.1969 Skattedepartementets vejledning, cirkulære nr.166 af 27.juni 1972.
Overenskomsten trådte i kraft den 31.12.1970 og omfatter såvel indkomst- som formueskat.
Dobbeltbeskatning undgås ved creditmetoden eller ved exemption med progressionsforbehold (ny metode).
 Vedr. inddrivelse af danske skattekrav, se SD-cirk. 1985-30.
 Brasilien.
Bekg. nr.125 af 20.12.1974 Overenskomst af 27.8.1974 - indkomst Skattedepartementets cirkulære nr.148 af 5.5.1975 (vejledningen).
Skattedepartementets cirkulære af 26.10.1983 (udvidelse af overenskomsten til staternes kontinentalsokkel).
Overenskomsten, der har virkning fra den 1.januar 1975, er en exemptionsoverenskomst.
Dog gives credit vedr. renter og royalties.
Om »excess remittance tax« se vejledningen pkt. 3.
 Britisk Honduras (Belize), se under Anquilla.
 Britiske Salomonøer, se under Anquilla.
 Bulgarien.
Prot. af 24.11.1977 om gensidig skattefritagelse for danske og bulgarske statsborgere ansat i hjemlandets foretagender, institutioner eller organisationer.
Bekg. nr.34 af 26.4.1978.
 Canada.
Bekg. nr.61 af 18.10.1956 samt nr.83 af 26.8.1965 af overenskomst af 30.9.1955 og tillægsoverenskomst af 27.11.1964 Skattedepartementets cirkulærer nr.137 af 20.9.1958 og nr.252 af 8.12.1965 (vejledningen).
Overenskomsten er en creditoverenskomst - art.XIII - omfatter ikke formueskat.
I artikel 11 i dobbeltbeskatningsaftalen af 30.september 1955 mellem Danmark og Canada er fastsat, at en professor eller lærer fra det ene statsområde, der modtager vederlag for undervisning ved et universitet, kollegium, skole eller anden undervisningsanstalt i det andet statsområde under en midlertidig opholdsperiode af ikke over to år, skal være fritaget for at svare skat i dette andet statsområde af sådant vederlag.
I overensstemmelse med en udtalelse fra ligningsdirektoratet har skattedepartementet meddelt, at der ikke i praksis er udviklet nogen almindelig regel for hvor langt tidsfravær fra Danmark, der skal kræves, før ovennævnte regel på ny kan anvendes vedrørende samme person.
Ligningsmyndighederne må foretage en konkret bedømmelse af, hvorvidt vedkommende ved udrejsen efter det første ophold her har haft til hensigt at forlade Danmark definitivt.
Der må iøvrigt lægges afgørende vægt på, om opholdet her har den i art.11 forudsatte midlertidige karakter.
Vedr. inddrivelse af danske skattekrav, se SD-cirk.1985-30 Cypern.
Bekg. nr.15 af 11.2.1983 Overenskomst af 26.5.1981 Skattedepartementets cirkulære nr.77 af 26.1.1982 (vejledning).
Overenskomsten omfatter såvel indkomst- som formueskat, og er i vidt omfang i overensstemmelse med OECD's modelkonvention.
Den finder i Danmark anvendelse fra 1.januar 1980.
Dobbeltbeskatning ophæves efter creditmetoden, men er der tale om indkomst eller formue, som »kun kan« beskattes i Cypern,  

 anvender Danmark som bopælsland »ny extemption«-metoden.
Uanset at den cypriotiske skat på renter og udbytter kan være lavere end henholdsvis 10 og 15 pct., indrømmes der for så vidt angår rente og udbytte fra Cypern credit i Danmark, som om der i Cypern er betalt 10 eller 15 pct. af bruttobeløbet (matching credit).
 Czekoslovakiet.
Bekg. af 11.7.1983 Overenskomst af 5.5.1982 Skattedepartementets cirkulære nr.8 af 13.1.1983 (vejledning).
Overenskomsten omfatter såvel indkomst- som formueskat og er i vidt omfang i overensstemmelse med OECD's modeloverenskomst.
Den har virkning fra 1.januar 1983 og samtidig er den tidligere aftale af 25.10.1962 om luftfartsindtægter m.v. ophævet.
Dobbeltbeskatning ophæves ved creditmetoden.
I de tilfælde, hvor en indkomst eller formue »kun kan« beskattes i Czekoslovakiet, ophæves dobbeltbeskatningen, når Danmark er bopælsland ved »ny exemption« med progressionsforbehold.
 D.D.R.
Bekg. nr.95 af 28.10.1981 af overenskomst af 15.12.1980. - Luftfartsindtægter.
 Dominica, se under Anquilla.
E.F.
Lov nr.365 af 13.december 1978 om gensidig bistand inden for området direkte skatter mellem stater, der er medlem af De europæiske Fællesskaber.
Ved den pågældende lov, der (som lovforslag) er nærmere omtalt i Skd.medd. nr.47, s.260-62, er gennemført den lovgivning, der er nødvendig for at opfylde det af Rådet for De Europæiske Fællesskaber den 19.december 1977 vedtagne direktiv om gensidig bistand mellem medlemsstaternes myndigheder. (Rådets direktiv er optrykt som bilag til loven).
Loven er trådt i kraft den 1. januar 1979 og finder anvendelse på anmodninger om bistand, der er modtaget efter denne dato.
Ved ministeriet for skatter og afgifters bekendtgørelse nr.6 af 2.januar 1981 er statsskattedirektoratet udpeget som den danske kontaktmyndighed, der kan fremsætte eller modtage anmodning om bistand i henhold til Rådets direktiv.
 Eire, se under Irland.
 Den forenede Arabiske Republik, se under Ægypten.
 England (og Nordirland).
Bekg. af 12.2.1981. Overenskomst af 11.11.1980. - Indkomst og kapitalvinding.
Overenskomsten har OECD's modelkonvention som udgangspunkt, men indeholder modifikationer, se bl.a. art. 28. Overenskomsten finder i Danmark anvendelse fra og med 1978, men indeholder særlige overgangsbestemmelser, jfr. navnlig art. 29, stk. 3.
 Overenskomsten omfatter ikke formueskatter.
Dobbeltbeskatning ophæves dels efter creditmetoden, dels efter »ny exemption«-metoden.
Danmark giver som bopælsland credit, hvor der er tale om indkomst, som i henhold til vedkommende artikel »kan« beskattes i U.K. (art. 22, stk. 2 a) og b)). Er der tale om indkomst, som »kun kan« beskattes i U.K., anvender Danmark som bopælsland »ny exemption«-metoden (art. 22, stk. 2 c)).
Fast ejendom - art.6 erhvervsvirksomhed - art. 7 skibs- og luftfart - art. 8 udbytte - art. 10 renter - art. 11 royalties - art. 12 kapitalgevinster - art. 13 frit erhverv - art. 14 løn - art. 15 (183-dages-regel i stk. 2) bestyrelseshonorarer - art. 16 kunstnere og sportsfolk - art. 17 pensioner og livrenter - art. 18 (vedr. bidrag til pensionsordninger, se art. 28, stk. 3) offentlige hverv - art. 19 studerende - art. 20 andre indkomster - art. 21, stk. 1.
Ved redaktionens slutning forelå der endnu ingen vejledning til overenskomsten.
Med hensyn til overenskomsten af 27.3.1950 henvises til tidligere udgaver af ligningsvejledningen, afsnit O 2.
I modsætning til overenskomsten af 27.3.1950 indeholder overenskomsten af 11.11.1980 ikke nogen »professor-regel«.
Vedrørende betalt ydelse til engelsk sygeforsikring (National Health Insurance) har skattedepartementet udtalt, at ydelsen ikke kan betragtes som betalt skat, og den kan derfor hverken medtages ved beregningen af nedslag efter overenskomstens regler eller ved nedslag i henhold til ligningslovens § 33.
Skattedepartementet har meddelt, at den britiske pensionsordning the Provencial Insurance Company Pension Fund efter skattedepartementets opfattelse må anses som svarende til en pensionsordning, der er skattemæssigt godkendt i Danmark, jf. den dansk-engelske dobbeltbeskatningsoverenskomst af 1980, artikel 28, stk.3, skd. nr.73, side 230.
Personer, der ikke er danske statsborgere, er fra 1. januar 1980 fritaget for dansk beskatning af vederlag, som oppebæres for udførelsen af hverv for den engelske ambassade eller for the British Council i København.
Fritagelsen gives som »fuld exemption«. (Skd.medd. nr.66, s.251).
En forsker, der havde opnået doktorgrad, ikke anset omfattet af artikel 20 i den dansk-engelske overenskomst, der omhandler studerende og erhvervspraktikanter. (Skd.nr.72, s.62).
Skattedepartementet har udtalt, at personer, som er undergivet engelsk »residentbeskatning«, og som er begrænset skattepligtige efter art. 10, stk. 4, litra a, også selv om aktieudbyttet ikke er overført til eller modtaget i England og derfor (midlertidigt) fritaget for beskatning i England.
Indtil overførsel til England er sket, har Danmark imidlertid i medfør af art. 28 den fulde beskatningsret til såvel udbytte som skattegodtgørelsen, dvs. er berettiget til efter kildeskattelovens § 2, stk. 2, 3. og 4. pkt., at beskatte med 30%.
Oversigter vedr. artikel 10 (udbytte) i den dansk-engelske dobbeltbeskatningsoverendkomst:
 Vedr. inddrivelse af danske skattekrav, se SD-cirk.1985-30.
 Falklandsøerne, se under Anquilla.
 Fiji.
 Opsagt med virkning fra 1.4.1975, jfr. udenrigsministeriets bekg.
 nr.69 af 3.8.1974.
 Finland, se under Norden.
Vedrørende praktisering af den tidligere overenskomst henvises til LV Dobbeltbeskatning 1983.
 Forenede Arabiske Republik, se under Ægypten.
 Frankrig.
Bekg. nr.36 af 27.6.1958 Overenskomst af 8.2.1957 Skattedepartementets cirkulære nr.218 af 12.10.1960 (vejledning).
 Exemptionsoverenskomst med progressionsforbehold (gl. metode) vedr.
 indkomst- og formueskat.
Fortjeneste, som en her bosat person opnår ved salg af fast ejendom i Frankrig, omfattes ikke af overenskomsten, således at hver af staterne kan beskatte i.h.t. sin lovgivning, og ligningsrådet har udtalt, at det samme gælder fortjeneste ved salg af aktier.
Skattedepartementet har udtalt, at Frankrig har beskatningsretten vedrørende løn til ansatte ved Det officielle franske Turistkontor i København, idet kontoret henhører under en fransk statsinstitution.
Danmark har progressionsforbehold, jfr. art.19, stk.2.
I henhold til indgået aftale vedrørende overenskomstens art. 14 anses tjeneste ombord på luftfartøjer for udøvet i den stat, hvor den virkelige ledelse befinder sig, hvorfor beskatningsretten til løn fra SAS Danmark til en i Frankrig bosat stewardesse tilkom Danmark.
Derimod er ansatte ved Den franske Skole skattepligtige her af indtægterne, idet Den franske Skole er en selvejende institution, og indtægterne er derfor ikke omfattet af overenskomstens art.12.
 (Østre landsrets dom af 22.11.1976).
En fransk lærerinde ankom her til landet den 1.januar 1975 og har fra og med den 1.september 1976 undervist ved »Ecole Francaise«.  

 Efter skattedepartementets opfattelse har vedkommende ikke taget ophold i Danmark for at give undervisning og er følgelig ikke omfattet af art.16.
En pensioneret fransk bankbetjent, som fik pension fra Frankrig udbetalt via det danske socialministerium, blev af landsskatteretten anset skattepligtig hertil.
Advokaten anså pensionen for omfattet af overenskomsten art.12, men heri var landsskatteretten ikke enig, »da pensionen ikke grunder sig i en arbejds- eller tjenesteydelse direkte til det offentlige«.
I relation til art. 19, stk. 2, antaget, at skatteberegningen for de indkomster, hvortil Danmark som kildestat har beskatningsretten, kan foretages efter den skattesats, der svarer til hele den skattepligtiges samlede begrænset skattepligtige indkomst, idet den i vejledningen (skattedepartementets cirkulære af 12. oktober 1960) beskrevne retstilstand er ændret i forbindelse med kildeskattelovens ikrafttræden. (Skd.medd. nr. 55, s. 295).
Art. 15 blev ved HD af 31.10.1980 (Skd.medd. nr. 56, s. 50-52) ikke anset at være til hinder for beskatning her i landet af indkomst ved en kunstmalers salg her i 1970 af grafiske arbejder, som var udført i Frankrig i årene 1961-62, medens den pågældende var bosiddende i Frankrig og undergivet indkomstbeskatning der.
Taxe Professionelle er en lokal fransk skat for selskaber, der beregnes dels på grundlag af den årlige »lejeværdi« af bygninger benyttet i erhverv og af maskiner, inventar og lignende driftsmidler, dels på grundlag af en del af de lønninger (1/5), som et fransk selskab udbetaler.
Skattedepartementet har udtalt, at ved opgørelsen af en sambeskatningsindkomst for et 100% ejet fransk datterselskab, skal Taxe Professionelle anses som en fradragsberettiget udgift.
 Vedr. inddrivelse af danske skattekrav, se SD-cirk.1985-30.
 Færøerne.
Bekg. nr.367 af 10.10.1968 Aftale af 24.9.1968 Skattedepartementets cirkulære nr.76 af 21.4.1969 (vejledning) Bekg. nr.472 af 27.9.1971 om ændring af aftalen af 24.9.1968 Skattedepartementets cirkulære nr.182 af 11.10.1971 om ændringen Skattedepartementets cirkulære nr.183 af 30.august 1977 (om uddannelsessøgende).
 Aftalen er exemptionsaftale med progressionsforbehold (ny metode).
 Aftalen gælder ikke formuebeskatningen.
 Vedrørende lempelse i henhold til aftalens artikel 11:
De færøske »studerende«, der midlertidigt og udelukkende i studieøjemed opholder sig i Danmark, er fritaget for beskatning af:
a. beløb modtaget fra Færøerne eller udlandet til underhold, studier eller uddannelse, b. beløb modtaget som vederlag for tjenesteydelser, der har forbindelse med studierne eller uddannelsen, c. beløb modtaget som vederlag for tjenesteydelser, der er nødvendige for deres ophold.
 Fritagelsen er betinget af:
1) at skatteyderen er eller umiddelbart før tilflytningen var hjemmehørende på Færøerne, 2) at opholdet i Danmark er midlertidigt, og 3) at opholdet udelukkende sker som studerende, lærling eller lign.
Skattedepartementet har i cirkulære nr.183 af 30.august 1977 givet nærmere retningslinier for praktiseringen af disse 3 betingelser.
NB.
Legater her fra landet er ikke fritaget for beskatning her.
Medens der vedrørende a. og b. ikke gælder nogen beløbsgrænser, er fritagelsen efter c. begrænset af formuleringen »nødvendige for deres ophold«.
Ifølge ligningsrådet skal der for 1985 regnes med et beløb på 40.000 kr.
Af hensyn til kontroloplysninger på R 75 m.v. indrømmes fradraget som et ligningsmæssigt fradrag.
Der indrømmes ud over dette fradrag normalt personfradrag.
Det skattefrie beløb kunne til og med indkomståret 1977 også fradrages i ægtefællens indkomst, hvis den »studerende« ikke  

 selv havde indtægter, hvori fradraget kunne udnyttes.
Fra og med indkomståret 1978 kan overførsel af uudnyttede fradrag til den studerendes ægtefælle ikke finde sted.
Fradraget er det samme for en ugift og en gift »studerende«.
Kun hvis begge ægtefæller er færøske »studerende«, kan der indrømmes dobbelt fradrag.
Fradrag i henhold til art.11 kan ikke medføre overførsel af uudnyttet fradrag til følgende indkomstår.
Der indrømmes kun lønmodtagerfradrag - helt eller delvist - dersom indtægten, som berettiger til lønmodtagerfradraget, er større end det indrømmede færøfradrag.
Et færøsk folketingsmedlem blev anset begrænset skattepligtig her af folketingsgagen, Skd.medd. nr.29, s.174.
Beskatningsretten til arbejdsløshedsunderstøttelse ydet fra en dansk arbejdsløshedskasse til en på Færøerne bosiddende, må i medfør af art. 3, stk. 1, anses for at tilkomme Færøerne, Skd.medd. nr.56, s.35.
 Vedr. inddrivelse af danske skattekrav, se SD-cirk.1985-30.
 Gambia, se under Anquilla.
Ghana (tidl.
Guldkysten), se under Anquilla.
 Gilbert og Ellice øerne, se under Anquilla.
 Grækenland.
 Bekg. nr.46 af 4.5.1965 - skibs- og luftfart.
 Grønland.
Bekg. nr.475 af 21.11.1979 Aftale af 18.10.1979 - indkomst- og formueskat samt bistand i skattesager Bekg. nr. 449 af 9.8.1984 af tillægsaftale af 15.6.1983 Bekg. nr.520 af 21.12.1979 om danske arbejdsgiveres indeholdelse af kildeskat til Grønland Bekg. nr.521 af 21.12.1979 vedrørende beskatning under ophold i Grønland (overgangsbestemmelsen i § 2 i lov nr.517 af 21.12.1979) Skattedepartementets vejledning, cirkulære nr.40 af 23.1.1980 SD-cirkulære nr.1980-18.
 Aftalen gælder fra den 1. januar 1980.
 Dobbeltbeskatning løses ved creditmetoden.
Skattemæssigt hjemsted - art. 4 Indkomst af fast ejendom - art. 6 Udbytter - art. 10 Renter - art. 11 Royalties - art. 12 Kapitalgevinster - art. 13 Gage, løn o.l. - art. 15 (60-dages regel, i modsætning til den i almindelighed forekommende 183-dages regel) Bestyrelseshonorarer - art. 16 Kunstnere og sportsfolk - art. 17 Studerende - art. 18 (om "nødvendigt ophold", se nedenfor) Dødsboer - art. 19 Andre indkomster - art. 20.
Efter den tidligere bestemmelse i kildeskattelovens § 3, stk.4, blev personer, der tog ophold i Grønland , fritaget for skattepligt efter kildeskattelovens § 1, nr. 1, og 2, hvis opholdet i Grønland varede 2 år eller mere uden anden afbrydelse end ferie og lignende.
Efter de nuværende bestemmelser, jfr. ¬ 1.2.2., vil en person, der udrejser til Grønland, som bevarer sin bopæl i Danmark, være fuldt skattepligtig i medfør af kildeskattelovens § 1, nr. 1, uanset hvor længe opholdet i Grønland varer.
Efter den grønlandske indkomstskattelov vil den pågældende blive anset for fuldt skattepligtig til Grønland senest efter 6 måneders ophold deer.
Dobbeltdomicil Den herved opståede konflikt løses efter dobbeltbeskatningsaftalens artikel 4, der bestemmer, at den pågældende i henhold til dobbeltbeskatningsaftalens bestemmelser skal anses for at være bosat i den del af riget, hvor han opholder sig, men dog således at opholdet skal have en varighed af 6 måneder uden anden afbrydelse end kortvarige ophold uden for den omhandlede del af riget på grund af ferie eller lignende.
Grønland vil således i dobbeltbeskatningsaftalens forstand efter 6 måneders ophold der blive betragtet som »bopælsland« (fra opholdets begyndelse).
6-mdrs. ophold Ved udmåling af opholdsperioden regnes i hele kalendermåneder, og såvel til- som fraflytningsdagen medregnes.
Herefter er det det faktiske dagantal i en måned uden betydning.
Et ophold i Grønland med ankomst 5. januar og udrejse 4. juli samme år anses for ophold i 6 måneder, og 6 måneders betingelsen i art.4, stk. 2, er dermed opfyldt.
 Ferie o.l.
Det må i det enkelte tilfælde konkret afgøres, om der både med hensyn til varigheden og arten af opholdet reelt er tale om »kortvarige ophold uden for den omhandlede del af riget på grund af ferie eller lignende«.
For ferie skal der normalt gælde, at den skal være aftalt som led iarbejdsforholdet, eller at ferien skal stå i et rimeligt forhold til den forudgående arbejdsperiode og arbejdets omfang i denne periode.
Opsparede feriedage eller afspadsering af overarbejde kan derfor anses for ferie i denne sammenhæng.
For såvidt angår varigheden af » ferie eller lignende« foretages afgrænsningen derfor heller ikke efter et generelt fastsat dageantal, hvorfor den overgrænse for ferie o.l. på 42 dage inden for 6 måneder, der er fastsat i ligningslovens § 33 A, er uden selvstændig betydning i relation til overenskomstens art.4, stk.2.
Som eksempler på kortvarige ophold p.g.a ferie eller lign. kan nævnes,1) Offentlig ansat, som afvikler almindelig opsparet ferie, 6 uger, tillige med afspadsering af overarbejde og mistede fridage, 11 uger, ialt 17 uger.
 2) Pilot i turnusordning, 1 måneds tjeneste - 1 måneds ferie etc.
3) Fisker på en rejetrawler med ca. 3 måneders tjeneste - 3 måneders ferie etc.
Omfattet af kortvarigt ophold på grund af ferie eller lignende er normalt endvidere kortvarige kursusophold, graviditetsorlov, hospitalsophold o.l.
Omvendt vil en arbejdsperiode i Danmark eller en periode, hvor der modtages arbejdsløshedsdagpenge i Danmark, medføre at opholdet i Grønland er afbrudt.
Ferie afholdt i Danmark som afslutning på et ophold i Grønland kan ikke medregnes til opholdsperioden i Grønland.
Sømænd Vedrørende udstedelse af sømandsskattekort for sømænd, der er bosat i Grønland og er undergivet dansk sømandsbeskatning, se Skd.med.nr.52, s.45-46.
En dansk styrmands beskæftigelse på et i Danmark hjemmehørende fiskefartøj, der drev rejefiskeri ved Grønland, anset for at have afbrydende virkning på hans ophold i Grønland, med den følge, at dette ophold ikke havde været af 6 måneders varighed, hvorfor Danmark måtte anses for »bopælsland« i medfør af artikel 4, jfr.
 lsr.1982.186.
Med hensyn til danske søfolk, der opretholder bopæl i Danmark, og som gør tjeneste om bord på skibe, der er registreret med hjemsted i Grønland, og som følge deraf ikke er undergivet den danske sømandsskatteordning, gælder, at sådan tjeneste sidestilles med ophold i Grønland. 6 måneders tjeneste har således til følge, at Grønland i dobbeltbeskatningsaftalens forstand skal anses som »bopælsland« - også ved anvendelse af artikel 15, stk, anses Grønland som »bopælsland«, se SKD.medd.nr.54, s.207-08.
Domicil- og kildelandsstatus Varer opholdet i Grønland 6 måneder eller mere, medfører dette, at Grønland kan beskatte den pågældendes samlede indkomst (globalindkomst) og skal indrømme nedslag i skatten (credit) for sådanne indtægter, som Danmark efter dobbeltbeskatningsaftalen har beskatningsretten til som "kildeland". Danmark kan alene  

 beskatte disse sidstnævnte indtægter, der stort set er de samme som de indtægter, der er nævnt i kildeskattelovens § 2. En væsentlig undtagelse herfra er alle arter af pensioner (såvel offentlige og private som sociale pensioner), idet sådanne indkomster kun kan beskattes i »bopælslandet«.
Der er ingen mulighed for tilbagesøgning af nogen del af indeholdt dansk udbytteskat (f.t.
30%); dette gælder også for så vidt angår personer, der har opgivet bopælen i Danmark.
Varer opholdet i Grønland mindre end 6 måneder kan Danmark beskatte den pågældendes samlede indkomst (globalindkomst) og skal indrømme credit ved skatteberegningen for den grønlandske skat af indtægter, som Grønland efter dobbeltbeskatningsaftalen har beskatningsretten til som "kildeland" (f.eks. lønindtægt i forbindelse med udstationering til Grønland i over 60 dage).
Den tidligere bestemmelse i LL § 9 A om et særligt Grønlandsfradrag i lønindtægt indtjent i Grønland er ophævet fra og med 1980.
Endvidere bemærkes, at anvisningen om arbejde i udlandet fremdeles ikke gælder for lønindtægt indtjent i Grønland.
Derimod kan der nu indrømmes fradrag for dobbelt husførelse, hvis betingelserne herfor er opfyldt.
Bortset herfra må lønmodtagere, der har opholdt sig i Grønland i mindre end 6 måneder, henvises til at anvende det almindelige lønmodtagerfradrag, eller at dokumentere eller sandsynliggøre deres merudgifter i forbindelse med lønarbejdet i Grønland (under hensyntagen til eventuelt sparet hjemmeforbrug).
Selv om Grønland under alle omstændigheder har beskatningsretten til globalindkomsten, når opholdet i Grønland varer mindst 6 måneder, således at Danmark alene kan gennemføre "kildelandsbeskatning",  

 er der i flere henseender forskel på den skattemæssige behandling af henholdsvis de skatteydere, hvis fulde skattepligt efter KL § 1 fortsat består under opholdet i Grønland, og de skatteydere, der under grønlandsopholdet alene er omfattet af bestemmelserne i KL § 2 om begrænset skattepligt (eller som slet ikke er skattepligtige til Danmark):
 Ophør af fuld skattepligt  .
Dersom den fulde skattepligt ophører ved udrejsen til Grønland (eller senere), forholdes der på tilsvarende måde som ved ophør af fuld skattepligt i forbindelse med fraflytning til fremmed stat eller Færøerne, jfr. afsnit A i ligningsvejledningen.
 Bevarelse af fuld skattepligt  .
Hvis den fulde skattepligt vedvarer under grønlandsopholdet, skal skatteyderen fortsat benytte sædvanlig selvangivelsesblanket for fuldt skattepligtige, og der skal i det indkomstår, da grønlandsopholdet påbegyndes (respektive det indkomstår, i hvilket opholdet ophører) ikke foretages omregning til helårsindkomst (KL § 35, stk. 3), ligesom bestemmelsen om beregning af formueskat i KL § 39, stk. 2, ikke kommer i betragtning.
Samlivet mellem ægtefællerne i skattemæssig henseende ophører ikke "automatisk" ved påbegyndelsen af grønlandsopholdet.
Hvis ægtefællen forbliver i Danmark, må spørgsmålet om samlivets eventuelle ophør afgøres konkret efter samme retningslinier, som hvis der var tale om (erhvervsmæssigt begrundet) ophold i udlandet - jfr. afsnit B 1.1 i ligningsvejledningen for 1982.
Endvidere vil skatteyderen ved opgørelsen af sin skattepligtige indkomst til Danmark fortsat have fradragsret for sådanne udgifter, som efter almindelige regler kan fradrages af fuldt skattepligtige personer, f.eks. underholdsbidrag (LL §§ 10 og 11), løbende ydelser (LL § 14, stk. 2), præmier og indskud af de i PL §§ 18 og 50 omhandlede arter, og renter af studielån, almindelige forbrugslån m.v.
Endvidere vil et nettounderskud ved drift af erhvervsvirksomhed i Grønland kunne fradrages, uanset om Grønland måtte have beskatningsretten til evt. overskud.
Det er som anført alene et nettounderskud der kan fradrages, idet beløb, der har karakter af driftsudgift i relation til erhvervelsen af indkomst, til hvilken Grønland har beskatningsretten, kun kan fradrages ved den danske indkomstopgørelse i det omfang sådanne udgifter overstiger den nævnte grønlandske indkomst.
Heraf følger bl.a., at der ikke i den danske indkomstopgørelse kan fratrækkes lønmodtagerfradrag på grundlag af lønindkomst, som alene beskattes i Grønland.
Endelig skal skatteberegningen naturligvis foretages som for fuldt skattepligtige personer i almindelighed.
Da Danmark i de her omhandlede tilfælde kun er "kildeland", skal positiv grønlandsk indkomst ikke på nogen måde påvirke skatteberegningen her i landet; det samme gælder positiv udenlandsk eller færøsk indkomst.
Indskud efter etableringskontoloven, investeringsforndsloven og pensionsbeskatningsloven fra personer, der er skattepligtige i Danmark, kan ikke ske i grønlandske pengeinstitutter.
Efter bestemmelserne i KL § 26, stk.6,2.pkt., om overførsel af underskud mellem ægtefæller, skal der ved opgørelsen af ægtefællens skattepligtige indkomst ses bort fra indtægter, der beskattes i Grønland og ikke i Danmark.
 Studerende  .
I Henhold til art. 18, stk. 1, vil beløb, som en grønlandsk studerende eller lærling modtager til underhold, studium eller uddannelse, medens han i studie- eller uddannelsesøjemed opholder sig i Danmark, ikke blive beskattet i Danmark, for så vidt sådanne beløb kommer fra kilder i Grønland.
Som kilder i Grønland anses også statens institutioner og lignende i Grønland, eksempelvis Rigsombudet, Sundhedsvæsenet, Politiet, Den Kongelige Grønlandske Handel og Grønlands Tekniske Organisation.
 Som grønlandsk studerende i Danmark anses:
- personer, der modtager uddannelsesstøtte efter de grønlandske regler (f.eks.
Hjemmestyrets Danmarkskontor), men også den, der f.eks. som følge af egenindtægt, ikke er berettiget til at modtage sådan uddannelsesstøtte, blot de uddannelsesmæssige betingelser for at modtage uddannelsesstøtten opfyldes.
- personer, der under studium, uddannelse, kursus eller lignende fra kilder i Grønland modtager løn eller lignende, eksempelvis lærlinge, årskursister (lærere m.v.) og andre, der under uddannelse - kursus aflønnes af en grønlandsk arbejdsgiver, incl.
statens institutioner i Grønland, således f.eks. grønlandske politibetjentelever på kursusophold i Danmark, skd.nr.72, s.65.
- personer, hvis forældre i henhold til lov eller særlig overenskomst modtaget (grønlandsk) uddannelsestilskud.
Der stilles ikke egentlige kvalitative eller kvantitative krav til studiet/uddannelsen/kurset eller lignende.
Både grunduddannelse, efterfølgende uddannelse og videreuddannelse samt en evt. senere anden uddannelse er omfattet af artiklens regler.
Det samme gælder kursusdeltagelse, herunder også faglige kurser, eksempelvis i egenskab af tillidsrepræsentant.
Det er ej heller et krav, at den studerende, umiddelbart før studiet/uddannelsen/kurset var bosat i Grønland, eller at opholdet udelukkende er i studie- eller uddannelsesøjemed.
De særlige regler om »studerende« gælder dog kun under selve studiet/uddannelsen/kurset, herunder almindelig ferie.
I en periode uden studier eller lignende, eksempelvis med almindelig erhvervsarbejde eller arbejdsløshed i en periode før, under eller efter studiet, finder reglerne således ikke anvendelse.
Efter art.18, stk.2, skal der ved opgørelsen af den skattepligtige indkomst i Danmark (dvs. indtægter som ikke efter stk.1 er skattefrie) indrømmes det såkaldte studenterfradrag.
Fradraget gives som et almindeligt ligningsmæssigt fradrag, og den studerende er derudover berettiget til almindelige ligningsmæssige fradrag, herunder lønmodtagerfradrag, samt personfradrag.
 Studenterfradraget for 1985 er 40.000 kr.
Studenterfradraget skal dog rediceres med de indtægter, som efter stk.1, ikke kan beskattes i Danmark, d.v.s., at såfremt de efter stk.1 skattefrie indtægter overstiger studenterfradraget, »bortfalder« dette.
I øvrigt henvises til kommentaren i skattedepartementets vejledning til aftalens enkelte artikler.
Udbytter Udbytte fra datterselskaber i Grønland er ikke omfattet af bestemmelserne i selskabslovens § 13, stk.3, idet der i Grønland indrømmes det udloddede selskab fuldt fradrag for udbyttet.
I medfør af den dansk-grønlandske dobbeltbeskatningsaftale, artikel 22, indrømmes der credit i Danmark for den grønlandske udbytteskat af udbytter udbetalt af selskaber med hjemsted i Grønland til fysiske og juridiske personer, der er skattepligtige her i landet af udbytterne, Skd.nr.72, s.68.
Lempelser En i Danmark hjemmehørende person solgte i 1981 sin faste ejendom beliggende i Grønland.
Der var forud for salget løbende foretaget afskrivninger på ejendommen efter danske regler.
Ved afhændelsen fremkom ved opgørelsen af den grønlandske indkomst en fortjeneste ved ejendomssalget på kr. 295.945. Den grrønlandske skat af denne fortjeneste udgjorde kr. 56.218, hvoraf 5.041 kr. kunne henføres til beskatning af genvundne afskrivninger på 26.532. Ved opgørelsen af den danske indkomst forelå der alene avance vedrørende de genvundne afskrivninger.
Avancen blev opgjort til kr. 126.819 og ved skatteberegningen blev der indrømmet credit for 5.041 kr., svarende til den i Grønland betalte skat vedrørende genvundne afskrivninger.
Skatteyderen mente, at den i Grønland foretagne beskatning af fortjeneste af den faste ejendom måtte betragtes som en helhed og at der ved skatteberegningen skulle indrømmes credit for de i Grønland ialt betalte skatter på kr. 26.218.  

 Landsskatteretten fandt at der alene kunne indrømmes credit i det omfang det kunne dokumenteres, at der såvel i Danmark som Grønland var sket beskatning af de samme genvundne afskrivninger, hvorfor der blev indrømmet credit for kr. 5.041, jf.Skat 1985.9.259.
Inddrivelse skattekrav Ifølge afgørelse fra skattedepartementet sker inddrivelse af grønlandske skattekrav i udlandet efter samme regler som andre skattekrav gennem de danske diplomatiske repræsentationer.
Vedrørende inddrivelse af danske skattekrav i Grønland, se SD-cirkulære 1985-30.
 Holland.
Bekg. nr.9 af 21.2.1958 Overenskomst af 20.2.1957 Skattedepartementets cirkulære nr.265 af 21.12.1960 (vejledning) Bekg. nr.1 af 10.1.1962 - udvidelse til de nederlandske Antiller Bekg. nr.67 af 10.9.1966 - tillægsoverenskomst af 20.1.1966 Bekg. nr.33 af 1.3.1968 vedr. de nederlandske Antiller Skattedepartementets cirkulære nr.103 af 26.4.1968 om tillægsoverenskomsten af 20.1.1966.
Overenskomsten er en creditoverenskomst og vedrører både indkomst- og formueskat.
Løn for tjenesteydelser udført ombord i danske skibe eller luftfartøjer i international trafik af personer med bopæl i Holland er helt fritaget for dansk skat (art.17).
Den i Holland opkrævede "Purchase Tax" er en omsætningsafgift,  

 som ikke er omfattet af overenskomstens art.1.
En hollandsk invalidepensionsydelse ydet på grund af ophold i tysk koncentrationslejr ansås i overensstemmelse med en af det hollandske finansministerium afgiven udtalelse for omfattet af overenskomstens art. 4 og ikke af art. 15 (om bl.a. pensioner som erstatning for tilskadekomst, jfr. art. 4). Skd.medd. nr.39, s.281. I overensstemmelse med en henstilling fra det hollandske finansministerium fritages ydelser fra Uitkeringsraad til dækning af medicinudgifter og hushjælp til ofre for forfølgelse i tiden 1940-45 for beskatning her i landet, Skd.medd. nr.43, s.260.
Hollandske søfolk er begrænset skattepligtige af dagpenge fra Direktoratet for søfarende eller de sociale udvalg, men i henhold til art. 17 er de helt skattefrie her, da Holland har beskatningsretten.
Hollandske AOW-pensioner (Algemene Ouderdomswet) anses for omfattet af art. 15, nr.1, således at beskatningsretten tilkommer Holland, Skd.medd. nr.32, s.94.
Da bidrag til de hollandske sociale forsikringsordninger (AOW) ikke anses for skat, som er omfattet af dobbeltbeskatningsaftalen mellem Nederlandene og Danmark, kan der ikke efter overenskomsten lempes for betalte bidrag til disse ordninger. (Skd.nr.76, s.741).
Til et dansk moderselskab der var sambeskattet med et hollandsk datterselskab var udbetalt "W.I.R.
Premium" tilskud svarende til det danske investeringsfradrag.
Udbetalingen var sket som et nedslag i den pålignede selskabsskat.
Nedsættelsen, der skal indrømmes det danske moderselskab i henhold til dobbeltbeskatningsoverenskomsten skal beregnes på grundlag af den pålignede hollandske skat før nedslag af den udbetalte W.I.R.
 Premium.
 Indien.
Bekg. nr.33 af 21.7.1961 Overenskomst af 16.9.1959 Skattedepartementets cirkulære nr.85 af 29.4.1963 (vejledning).
Overenskomsten er en exemptionsoverenskomst med progressionsforbehold (gl. metode). Gælder ikke formueskat.
 Iran.
 Notevekslinger af 3.9 og 13.9.1956 - S.A.S.
 Irland.
Bekg. nr.8 af 25.1.1965 Overenskomst af 4.2.1964 Skattedepartementets cirkulære nr.79 af 9.5.1967 (vejledning).
Overenskomsten er en exemptionsoverenskomst med progressionsforbehold (ny metode), og vedrører både indkomst- og formueskat.
Det fremgår af en afgørelse fra skattedepartementet, at såfremt et fra et irsk datterselskab til et dansk moderselskab udbetalt aktieudbytte er skattefrit efter selskabslovens § 13, stk.3, er lempelse efter overenskomstens art.23 udelukket.
 Island, se under Norden.
Vedrørende praktisering af den tidligere overenskomst henvises til LV Dobbeltbeskatning 1983.
 Israel.
Bekg. nr.85 af 10.11.1966 Overenskomst af 27.6.1966 Skattedepartementets cirkulære nr.270 af 20.12.1968 (vejledning) Overenskomsten omfatter såvel indkomst- som formueskat.
 Dobbeltbeskatning undgås efter 2 principper:
Dersom en her bosiddende person oppebærer aktieudbytte, renter eller royalty fra Israel, kan disse indtægter beskattes i Israel, jfr.
art.10, 11 og 12, og der gives nedslag her efter creditmetoden, jfr. art.23, stk. 2. Såfremt beskatning finder sted i Israel efter overenskomstens øvrige bestemmelser, undgås dobbeltbeskatningen ved anvendelse af exemptionsmetoden (ny metode), jfr. art.23, stk. 1.
Aktieudbytte fra Israel må højst beskattes der med 25 pct., hvilket må iagttages, når credit indrømmes her.
Uanset at den israelske skat på udbytter og renter er nedsat for en begrænset tidsperiode, indrømmes der credit her, som om der alligevel er betalt (højst) 25 pct. i Israel. (matching credit).
Den danske udbytteskat vedrørende personer bosat i Israel må højst andrage 15 pct.
Et kibbutzophold kan ikke betragtes som arbejde i udlandet, hvorfor der ikke kan indrømmes fradrag i overensstemmelse med bestemmelserne herom.
Værdien af kost og logi samt eventuelle lommepenge, modtaget under kibbutzophold, skal ikke medregnes ved opgørelsen af den skattepligtige indkomst, medens der på den anden side ikke er fradragsret for rejseudgifterne.
 Italien.
Bekg. nr.81 af 30.7.1968 Overenskomst af 10.3.1966 (arvemidler) Bekg. af 1.7.1983 af overenskomst af 26.2.1980 (bekendtgørelsen afløser bekendtgørelse nr. 82 af 30.7.1968). Overenskomsten omfatter såvel indkomst- som formueskatten.
Den har i Danmark virkning fra 1. januar 1978.
Overenskomsten er en creditoverenskomst, men er der tale om indkomst eller formue, som "kun kan" beskattes i Italien, anvender  

 Danmark som bopælsland "ny exemption"-metoden (art.24).
 Jamaica, se under Anquilla.
 Japan.
Bekg. nr.132 af 16.12.1968 Overenskomst af 3.2.1968 Skattedepartementets cirkulære nr.104 af 31.3.1970, (vejledning).
 Overenskomsten omfatter ikke formueskatten (se dog art.8, stk. 3.).
Overenskomsten er en creditoverenskomst, men der er dog tale om ren exemption i tilfælde omfattet af art.20 og 21 samt art.19, stk. 1, 2.pkt. jfr. art.23, stk. 1 (a) og stk. 2 (a).
 Jomfruøerne, se under Anquilla.
 Jordan.
 Bekg. nr.114 af 21.10.1974 - skibs- og luftfart.
 Jugoslavien.
 Bekg. nr.70 af 30.6.1982 af overenskomst af 19.3.1981.
Skattedepartementets cirkulære nr. 179 af 1.11.1982 (vejledning) Skattedepartementets cirkulære af 26.10.1983 (udvidelse af overenskomsten til staternes kontinentalsokkel).
Overenskomsten omfatter såvel indkomst- som formueskatten og har virkning fra 1.januar 1983.
Overenskomsten er i vidt omfang i overensstemmelse med OECD's modelkonvention.
Dobbeltbeskatning ophæves i Danmark efter "creditmetoden", idet  

 dog "ny exemption"-metoden anvendes på indtægt og formue, der  

 "kun kan" beskattes i Jugoslavien.
Art.22, stk.3, indeholder endvidere en særregel om "matching credit".
 Kenya.
Bekg. nr.78 af 20.9.1973 Overenskomst af 13.12.1972 (indkomst og formue) med virkning fra 1.1.1972 Skattedepartementets cirkulære nr.9 af 10.1.1974, (vejledning).
Overenskomsten er i hovedprincippet en creditoverenskomst; men der er dog i art.25, stk. 3 hjemmel til i særlige tilfælde at afhjælpe dobbeltbeskatning af lønindkomst ved hjælp af exemption med progressionsforbehold (gl. metode).
 Kiribati, se under Anquilla.
 Kina.
Bekg. nr. 57 af 5.11.1962 - studerende og lærlinge.
Overenskomsten mellem Danmark og Kina er under udarbejdelse.
 Korea.
Bekg. nr.45 af 27.3.1979 Overenskomst af 11.10.1977 Skattedepartementets cirkulære nr.130 af 7. august 1979 (vejledning).
 Overenskomsten omfatter ikke formueskatten.
Overenskomsten trådte i kraft den 8. januar 1979, og har virkning for indkomster erhvervet fra og med den 1. januar 1977. For indkomster erhvervet ved offentlige hverv har overenskomsten dog virkning allerede fra og med den 1. januar 1973.
Dobbeltbeskatning undgås efter creditmetoden.
For så vidt angår indkomst i form af udbytte til et dansk moderselskab skal der tages hensyn til den "underliggende selskabsskat", som det koreanske datterselskab svarer af den fortjeneste, hvoraf udbyttet udloddes.
Endvidere henvises til artikel 21, stk. 4, der indeholder særregler om "matching credit".
 Kuwait.
 Bekg. nr. 81 af 13.9.1977 - luftfartsindtægter.
 Libanon.
 Bekg. nr.41 af 23.6.1967 - skibs- og luftfart.
 Luxembourg.
 Bekg. nr.95 af 23.9.1982 af overenskomst af 17.11.1980. Cirkulære nr.
 74 af 28.4.1982 (vejledning).
 Vedr. inddrivelse af danske skattekrav, se SD-cirk.1985-30.
 Malawi, se under Anquilla.
 Malaysia.
Bekg. nr.53 af 4.8.1972 Overenskomst af 4.12.1970 Skattedepartementets cirkulære nr.226 af 28.oktober 1974 (vejledning).
 Overenskomsten omfatter ikke formueskatten.
Overenskomsten trådte i kraft den 4.juni 1971 og har i Danmark virkning fra og med begyndelsen af skatteåret 1968/69.
Dobbeltbeskatning undgås enten efter creditmetoden eller efter exemption med progressionsforbehold (ny metode). Se dog art.XXI, stk.6 (ren exemption).
Vedrørende aktieudbytte kan nævnes, at den "udbytteskat", der  

 betales i Malaysia, ikke er udbytteskat, men en selskabsskat (p.t. = 40%).
Overenskomsten medfører ingen ændring af den tidligere praksis, hvorefter man har betragtet skatten som om den var udbytteskat og har indrømmet nedslag efter reglerne i ligningslovens § 33 (= credit), jfr. pkt. 19 i vejledningen.
 Malta.
Bekg. nr.67 af 27.6.1975 Overenskomst af 26.3.1975 Skattedepartementets cirkulære nr.138 af 4.august 1975 (vejledning).
Overenskomsten, der omfatter såvel indkomst- som formuebeskatningen, er en creditoverenskomst og trådte i kraft den 14.juni 1975.
For Danmarks vedkommende gældende fra den 1.januar 1974 og for Maltas vedkommende for ligningsår, der begynder den 1.januar 1975. For så vidt angår kildeskatter finder overenskomsten i begge stater anvendelse fra og med den 1.januar 1974.
Uanset at den maltesiske skat er helt eller delvis nedsat for en begrænset periode, skal Danmark give credit på sædvanlig måde, d.v.s. som om ingen sådan nedsættelse var sket (matching credit).
For så vidt angår renter og royalties er det endvidere bestemt, at Danmark skal give creditnedslag for maltesisk kildeskat på sådanne ydelser, som om beskatningen havde andraget 25% (Artikel 24).
 Mauritius, se under Anquilla.
 Montserrat, se under Anquilla.
 Nederlandene, se under Holland.
 Nevis, se under Anquilla.
 New Zealand.
Bekg. af 28.10.1981. Overenskomst af 10.10.1980. Overenskomsten finder i Danmark anvendelse fra og med 1. januar 1981.
 Skattedepartementets cirkulære nr.14 af 3.2.1982 (vejledning).
 Overenskomsten omfatter ikke formueskatter.
Dobbeltbeskatning ophæves dels efter creditmetoden, dels efter "ny exemption"-metoden.
Danmark giver som bopælsland credit, hvor der er tale om indkomst, som i henhold til vedkommende artikel "kan" beskattes i New Zealand (art. 22, stk. 2 a) og b)). Er der tale om indkomst, som "kun kan" beskattes i New Zealand, anvender  

 Danmark som bopælsland "ny exemption"-metoden (art. 22, stk. 2 c)).
Nigeria, se under Anquilla.
Nigeria har opsagt overenskomsten pr.
 31.3.1979.
I forbindelse med forhandlinger fra den 18.-22.juni 1979 om indgåelse af en generel ny overenskomst direkte mellem de 2 lande er der truffet mundtlig aftale ("gentleman's agreement") om, at den tidligere overenskomst med England af 27.3.1950 fortsat skal praktiseres i de 2 lande fra den 1. april 1979 at regne og indtil videre. (Skd.medd. nr. 50, s. 175 og bekg. nr.112 af 5.10.1979).
 Fra 1. januar 1984 har Nigeria kalenderåret som skatteår.
 Norden.
Bekg. af 22. marts 1983 mellem Danmark, Finland, Island, Norge og Sverige til undgåelse af dobbeltbeskatning for så vidt angår indkomst- og formueskatter.
Skattedepartementets cirkulære af 6.1.1984 (vejledning).
Bekg. nr. 49 af 28.5.1973 af nordisk aftale af 9.11.1972 om bistand i skattesager.
Bekg. nr. 4 af 19.1.1978 af tillægsaftale af 21. juli 1976 til nordisk bistandsaftale af 9. november 1972.
Bekg. nr. 81 af 9.9.1983 af tillægsaftale af 11.6.1981 til bistandsaftalen.
Vedrørende overenskomster mellem de nordiske lande til undgåelse af dobbeltbeskatning af arvemidler henvises til nedenstående særskilte afsnit for de enkelte nordiske lande.
Den 22. marts 1983 blev den første multilaterale dobbeltbeskatningsoverenskomst underskrevet af Danmark, Finland, Island, Norge og Sverige.
Den trådte i kraft den 29. december 1983 og har virkning fra den 1.januar 1984.
Overenskomsten er baseret på OECD's modeloverenskomst, men de fleste specielle regler fra de nu ophævede bilaterale aftaler mellem de implicerede lande er medtaget i form af en særlig protokol.
I overenskomstens artikel 3 er det fastlagt, at overenskomsten gælder for kontinentalsoklen, men derimod ikke for Færøerne og Grønland.
Ved beregning af dageantal vedrørende 183-dages reglen i artikel 15 medregnes såvel hele som brudte døgn i arbejdsstaten.
Ferie, weekend-ophold eller andre ophold uden for arbejdsstaten skal derimod ikke medregnes.
Fridage, afspadseringsdage og lignende arbejdsfrie dage, der tilbringes i arbejdsstaten, skal derimod medregnes til de 183 dage.
Hvis en i Danmark hjemmehørende person således arbejder (opholder sig) i et af de nordiske lande fra søndag aften til fredag eftermiddag vil alene den efter fredagen følgende lørdag i den pågældende uge fragå ved beregning af opholdets længde i det pågældende land.
Skattedepartementet har udtalt, at artikel 15, stk. 3, ikke indebærer, at søfolk fra et nordisk land, der tager hyre i et andet lands rederi, men på et sib bare-boat-chartret fra og indregistreret i det førstnævnte nordiske land, også skal beskattes i førstnævnte nordiske land.
Hvis eksempelvis således en i Danmark hjemmehørende person tager hyre på et af et svensk rederi bare-boat-chartret dansk indregistreret skib, vil Sverige have beskatningsretten til den pågældendes løn.
Den fællesnordiske aftale giver således samme resultat som de tidligere tosidede aftaler.
Ethvert nordisk land, der optræder som »tredieland« ved afgørelsen af spørgsmålet om beskatningsretten til vederlag ombord på skib, er »udenlandsk« i forhold til befragterens hjemland. (Skd.71.109).
Af overenskomstens artikel 18 fremgår, at kildelandet har beskatningsretten til pensioner, uanset om der er tale om private, offentlige eller sociale pensioner.
Ifølge art.20, stk.2, er studerende, der under midlertidigt ophold i en anden kontraherende stat har beskæftigelse i denne anden stat i højst 100 dage inden for samme kalenderår, skattefri i ovennævnte stat af den del af indtægten, der ikke overstiger en månedsindkomst på 2.000 svenske kroner, dog max. 6.000 svenske kroner pr. kalenderår eller modværdien i anden nordisk valuta.
Fradraget på de 6.000 svenske kroner pr. år er indført for at have et standardiseret »minimumsfradrag«.
Fradraget skal opfattes som et bundfradrag, der reducerer personfradraget.
Som noget nyt er der i artikel 21 medtaget bestemmelser om forretningsvirksomhed og personlige tjenesteydelser udenfor en kontraherende stats kyst.
Ifølge denne artikel foreligger der driftssted, hvis en forretningsvirksomhed i en eller flere perioder, som overstiger 30 dage indenfor en 12-måneders periode, har foretaget udforskning eller udnyttelse af naturforekomster på den anden stats havbundsområde.
Denne bestemmelse er altså en fravigelse fra den sædvanlige bestemmelse i artikel 5 om fast driftssted.
For så vidt angår lønindkomst, som en person erhverver ved arbejde ud for den anden kontraherende stats kyst, har arbejdsstaten beskatningsretten til vederlaget, hvis arbejdet finder sted i mere end 30 dage indenfor en 12-måneders periode.
Det vil sige også denne bestemmelse fraviger den sædvanlige bestemmelse i artikel 15 om beskatningsretten til personlige tjenesteydelser.
 Finland.
Overenskomst af 18.7.55 - arvemidler ændret ved bekg. nr.68 af 20.8.76.
Ved en noteveksling mellem de nordiske lande er den nordiske dobbeltbeskatningsaftale udvidet til også at omfatte landskabet Åland for så vidt angår den finske kommuneskat.
Udvidelsen har virkning fra 1. januar 1984. (Skd.70 p.411).
 Island.
Islandske studerende og praktikanter, som udelukkende i studie- eller praktikøjemed opholder sig i Danmark, og som er eller umiddelbart før opholdet i Danmark var hjemmehørende i et af de nordiske lande, er fritaget for beskatning af beløb fra udlandet til dækning af underhold, studium eller uddannelse, jf. art. 20, stk. 1.
Hvis den islandske studerende eller uddannelsessøgende, som umiddelbart før opholdet i Danmark var hjemmehørende i Island, har indkomst ved beskæftigelse i Danmark for at opnå praktisk erfaring i tilslutning til studiet, beskattes ifølge protokollens afsnit X kun den del af indkomsten herved, som overstiger, hvad der svarer til 20.000 sv.kr. pr. kalenderår.
I øvrigt finder - i henhold til protokollens afsnit X - de maksimumsbeløb, der årligt fastsættes af ligningsrådet som nødvendige for færøske og grønlandske studerendes ophold, også anvendelse for islandske studerende i Danmark (for 1984: 38.000 kr. og for 1985: 40.000 kr.). Skattefriheden i henhold til protokollens afsnit X gælder for den normale studietid, dog højst for seks på hinanden følgende kalenderår.
 Norge.
 Overenskomst af 23.5.56 vedr. arvemidler.
Såfremt en her bosat person har oppebåret lønindtægter i Norge, og disse ikke er beskattet der, kan den pågældende beskattes her af disse indtægter, jf. protokollens afsnit IX.
Præmie til Norsk Folketrygd er fradragsberettiget som forsikringsudgift under den begrænsede fradragsret.
En skatteyder havde fra Norge i henhold til de norske krigspensionslove fået tillagt en løbende månedlig ydelse som følge af en under den 2. verdenskrig pådraget lidelse.
Ydelserne kunne ikke sidestilles med de i LL § 7, litra l, omhandlede skattefrie ydelser i henhold til lov nr. 475 af 1. oktober 1945 om erstatning til besættelsestidens ofre, idet skattefriheden i henhold til nævnte bestemmelse i LL ikke omfatter løbende ydelser.
NORDITA-stipendiater (fra Norge og Sverige) har som hovedregel bevaret bopæl i hjemlandet.
Da der ikke i overenskomsten er særlige bestemmelser vedrørende stipendiater, har bopælslandet beskatningsretten, og såfremt stipendiaten har bevaret bopæl i Norge, vil stipendiet fra Nordita altså ikke skulle beskattes her.
 Sverige.
Overenskomst af 27.10.53 - arvemidler - med tillægsaftale af 29.8.74 (bekg. nr. af 3.1.74).
En gave ydet af en i Sverige boende fader til en i Danmark boende datter skal afgiftsberigtiges i Danmark.
 Grænsegængere  .
Efter afsnit XII i protokollen til den nordiske overenskomst er den i art. 15, stk. 4 i overenskomsten af 16.11.1973 omhandlede »grænsegængerregel«, hvorefter beskatningsretten til arbejdsvederlag tilkommer bopælslandet, stadig gældende indtil udløbet af kalenderåret 1986. Efter dette tidspunkt vil der ikke mere findes en grænsegængerregel mellem Danmark og Sverige.
Tidligere var en grænsegænger begrebsmæssigt en person, der boede i et land og dagligt tog over grænsen for at arbejde i et andet land.
Efter den 31.12.1973 kan personer bosat i Sverige, og som arbejder her, også blive betragtet som grænsegængere, selv om de tager bopæl her og opholder sig her i ugens 5 dage og tager hjem i weekenden.
Man må i sådanne tilfælde ved hjælp af overenskomstens art. 4, litra a-d afgøre, hvilket land der kan betragtes som bopælslandet, og som herved får beskatningsretten.
Vedrørende fortolkningen af ordet »hjemmehørende« i artikel 4 har skattedepartementet i en konkret sag udtalt, at afgørelsen i første instans må træffes på grundlag af detaillerede oplysninger om den pågældendes bopælsmæssige tilknytningsforhold til de to lande.
Såfremt de herom givne oplysninger medfører, at skatteyderen må anses for at have bopæl i begge lande, må afgørelsen baseres på detaillerede oplysninger om de økonomiske og personlige forhold i begge lande.
Under »økonomiske forhold« henhører enhver form for økonomisk interesse og tilknytning.
Under »personlige forhold« henhører ikke blot ægteskabelige men også andre personlige forhold, eksempelvis samleven uden for ægteskab og familiær tilknytning til børn eller andre slægtninge.
Såfremt den økonomiske tilknytning til det ene land er størst, medens den personlige tilknytning er størst til det andet land, kan dette kriterium (personlige og økonomiske forbindelser ikke anvendes til afggørelse af, hvor den pågældende må anses for hjemmehørende i overenskomstens forstand, og man må herefter forsøge at afgøre spørgsmålet på grundlag af nøjagtige oplysninger om, hvor den pågældende har opholdt sig og opholder sig i løbet af et år.
En skønsmæssig oplysning om »en uge i hvert land skiftevis«, kan  

 ikke uden nærmere dokumentation for rigtigheden heraf lægges til grund for afgørelsen.
Såfremt spørgsmålet heller ikke kan afgøres på grundlag af oplysninger om den pågældendes ophold i de to lande, vil den pågældendes statsborgerforhold være afgørende.
Såfremt statsborgerforholdet til et af landene skal lægges til grund, må dokumentation for dette statsborgerforhold præsteres.
 Underholdsbidrag til børn  .
Fra og med 1. januar 1973 gælder følgende vedrørende underholdsbidrag til børn (pkt. 18 i skd.s cirkulære nr. 72 af 18.1.1974):
a.
Er bidragene fastsat efter svensk ret, er de (bortset fra 1.500 kr.) ikke fradragsberettigede i Sverige og skal ikke medregnes til den danske modtagers skattepligtige indkomst.
Af praktiske grunde omfatter den danske fritagelse også de 1.500 sv.kr., for hvilke der er givet fradrag i Sverige.
b.
Er bidragene fastsat efter dansk ret, skal de medregnes til den danske modtagers skattepligtige indkomst, mens de tillades fradraget i den svenske bidragyders svenske skattepligtige indkomst.
Aftalen gælder også i tilfælde, hvor bidragene lovligt ydes i henhold til en privat (skriftlig) aftale, der ikke er godkendt af offentlig myndighed.
Hvor bidragene ydes i h.t. skriftlig, ikke af offentlig myndighed godkendt aftale er det endvidere i de under a.
nævnte tilfælde en forudsætning, at yderen ikke er dansk - mens det i de under b. nævnte tilfælde er en forudsætning, at han er dansk.
Aftalens anvendelse forudsætter ansøgning til skattedepartementet i det omfang de danske skatteregler skal fraviges, og til det svenske »Rigsskatteverket« i det omfang svensk ret skal  

 fraviges.
 Vedrørende Nordita-stipendiater: Se under Norge.
 Salg af fast ejendom  .
Beskatningsretten til indkomst ved salg af fast ejendom, beliggende i Sverige, tilkommer Sverige (art. 13), og der indrømmes alene credit ved beskatningen her i landet, jfr. art. 25, stk. 1, for betalt svensk skat, hvad enten indkomsten her i landet er undergivet alm. eller særlig indkomstskat.
Bor skatteyderen i Sverige og afstås ejendom her i landet, kan Danmark beskatte fortjenesten, opgjort efter danske regler.
Vedrørende genvundne afskrivninger ved salg af fast ejendom i Sverige, se lsr.1980.207.
Ved værdiansættelsen af en svensk ejendom, anvendes den til grund for svensk kommunalbeskatning liggende vurdering.
Den svenske kommuneskat af en fast ejendoms »garantibelop« (2  

 pct. af »taxeringsværdet«) anses for en indkomstskat, og ikke en ejendomsskat, Skd.mrdd. nr. 10, s.146.
 Pensioner m.v.  .
I henhold til art. 18 er det udelukkende kildestaten, der har beskatningsretten til såvel offentlige som private pensioner, livrenter og sociale ydelser.
En fra Sverige udbetalt pension til en i Danmark hjemmehørende person kunne således kun beskattes i Sverige.
Skattedepartementet har udtalt, at selv om Sverige i det konkrete tilfælde ikke kunne udnytte sin beskatningsret på grund af den interne lovgivning, har Danmark ikke nogen subsidiær beskatningsret.
Pensionen medregnes ved opgørelsen af den danske skattepligtige indkomst, men ved skatteberegningen gives exemption-lempelse efter art. 25, stk. 1, b. (Skd.70.74).
Beskatningsretten til dansk arbejdsløshedsunderstøttelse udbetalt til en i Sverige bosat person tilkommer Danmark i henhold til art. 18.
 (Skd.medd. nr. 43/1977, s. 260 og lsr.1981.198).
 Offentlige hverv  .
En dansk statsborger, som havde et barn i døgnpleje, fraflyttede til Sverige og modtog fortsat døgnplejevederlag fra Københavns magistrat, idet barnet flyttede med til Sverige.
Ifølge skattedepartementet er plejevederlaget vederlag for varetagelsen af hverv i kommunens tjeneste, således at artikel 19 skal finde anvendelse.
En dansker, der af SIDA i Stockholm (svarer til DANIDA i Danmark) udsendes som ulandsmedarbejder, bliver i Sverige beskattet som embedsmand.
Det er herefter antaget, at lønnen fra SIDA er omfattet af overenskomstens artikel 19 (offentlige hverv).
Tekstanmrækningerne vedrørende danske ulandsfrivillige finder således ikke anvendelse, Skd.medd. nr. 42, s.183.
En læge, der var ansat på et svensk sygehus, og som hver dag rejste frem og tilbage mellem bopælen i Danmark og arbejdspladsen i Sverige, var omfattet af art. 19, stk. 1, således at hans lønindkomst alene kunne beskattes i Sverige.
Arbejdsvederlag udbetalt af Stockholms Universitet til en professor med bopæl i Danmark anset for omfattet af artikel 19, stk.1, hvorfor Sverige har beskatningsretten til vederlaget, der dog skal medregnes i beskatningsgrundlaget i Danmark, således at Danmark giver nedslag efter »ny-exemption-regel«, skd.nr.75, s.562.
Skattedepartementet har meddelt, at ingen af nedennævnte institutioner har en sådan karakter af offentlige institutioner, at indkomst hidrørende fra disse skal behandles efter art. 19:
Malmø Stadsteater Stiftelsen Malmø Koncerthus Helsingborgs koncertforening H/B Gøteborgs Musikselskab A/B Folkets Park Stockholms Parkteater Musik- og teaternæmden, Lund Institut for Rikskoncerter Sveriges TV A/B Sveriges Riksradio A/B Kunstnere og sportsfolk  .
Bevillingsavgift (artistskat, der af en her bosat person erlægges i Sverige, udgør 30% af bruttoindtægten.
Afgiften erlægges af artisten, d.v.s. fratrækkes forinden udbetaling finder sted.
Såfremt der med arrangøren er truffet aftale om »fri skat«,  

 beregnes afgiften til 42,86% af nettoydelserne, hvilket modsvarer 30% af bruttobeløbet.
Afgiften erlægges af arrangøren udover den aftalte løn og anden godtgørelse.
I disse tilfælde kan nedslag kun indrømmes, såfremt der foreligger en af arrangøren underskreven kvittering for indeholdelse af afgiften eller en af de svenske skattemyndigheder udfærdiget attest for den indbetalte afgift.
 Norge, se under Norden.
Vedrørende praktisering af den tidligere overenskomst henvises til LV Dobbeltbeskatning 1983.
 Pakistan.
Bekg.nr.4 af 6.2.1963 Overenskomst af 4.9.1961 - indkomst Skattedepartementets cirkulære nr.185 af 10.10.1963 (vejledning).
 Overenskomsten er en creditoverenskomst.
 Overenskomsten omfatter ikke formueskatten.
Der henvises til den i slutningen af skattedepartementets cirkulære udfærdigede skematiske oversigt.
 Philippinerne.
Bekg.nr.116 af 5.12.1973 - overenskomst af 16.12.1966. Overenskomsten omfatter ikke de kommunale indkomstskatter, herunder den amtskommunale indkomstskat.
Skattepligtige til Danmark har imidlertid krav på nedslag for eventuel philippinsk kommuneskat i medfør af reglen i ligningslovens § 33.
Skattedepartementets cirkulære nr.195 af 12.september 1974 (vejledning).
Overenskomsten - som for Danmarks vedkommende er trådt i kraft med virkning fra 1.4.1974 og i Philippinerne fra 1.1.1974 - er dels en creditoverenskomst og dels en exemptionsoverenskomst (gl. metode).
Art.XIII (5), hvorefter hver af staterne har ret til at beskatte egne statsborgere af lønindkomst, er ikke til hinder for anvendelsen af nedslagsreglen i ligningslovens § 33 A. (Skd.medd.nr. 48, s.22).
 Polen.
Bekg.nr.2 af 6.1.1977 Overenskomst af 6.4.1976 - indkomst og formue Skattedepartementets vejledning, cirkulære nr.8 af 11.januar 1977.
 Overenskomsten gælder fra den 1. januar 1974.
 Dobbeltbeskatning løses primært ved creditmetoden.
Enkelte indkomster, der i henhold til overenskomsten kun kan beskattes i Polen (jfr. art.8, art. 13, stk.3 og art.19), medtages alene som progressionsindtægt her (ny exemption).
 Portugal.
Bekg.nr.2. af 16.januar 1974, af overenskomst af 3.3.1972 Skattedepartementets cirkulære nr.76 af 26.februar 1974 (vejledning) Overenskomsten vedrører alene indkomstskatter.
Dobbeltbeskatningen løses som hovedregel ved exemption med progressionsforbehold (ny metode). Vedrørende aktieudbytte, renter og royalties indrømmes dog credit.
Det herværende "Portugals Turistbureau" er en statsinstitution,  

 og de der ansattes løn m.v. er derfor omfattet af overenskomstens artikel 19, stk.1.
Portugal har i medfør af artikel 18 beskatningsret til pension fra Jurist- og Økonomiforbundets pensionskasse til en i Portugal boasat person, der har været offentlig ansat på overenskomstvilkår (Skd.medd.nr.48, s.34).
I henhold til artikel 10, 11 og 12 har Portugal begrænset sin skat af udbytte, rente og royalty-beløb, som oppebæres fra kilder i Portugal af personer (herunder selskaber), som er hjemmehørende i Danmark.
De portugisiske myndigheder har i den anledning udfærdiget blanketter.
a) dels til begæring om forhåndsfritagelse for portugisisk skat udover de procenter af indkomst, som Portugal som kildestat har ret til, og b) dels til begæring om tilbagebetaling af for meget erlagt portugisisk kildeskat.
Det portugisiske finansministerium har også udsendt en vejledning (instruktion) vedrørende benyttelsen af blanketterne.
Vejledningen og blanketterne er oversat til dansk.
Der benyttes samme slags formular til ansøgning vedrørende skat af udbytte, rente og royalty:
ad a) Blanket II Dn, når der begæres (delvis) fritagelse allerede i forbindelse med udbetaling af beløbet (skattenedsættelse ved kilden). Forhåndsfritagelse for den portugisiske skat ses ifølge den portugisiske vejledning ikke at kunne ske ved kilden for andre modtagere af indkomst end handelsselskaber o.l. (sociedade comercial ou civil sob forma comercial) hjemmehørende i Danmark, og heller ikke for selv denne kategori af indkomstmodtagere, hvis indkomsten hidrørende fra Portugal består af indkomst af ikke-registrerede portugisiske ihændehaverpapirer, se vejledningens punkt III A sammenholdt med B.
ad b) Blanket I Dn, når indkomsten er oppebåret af en fysisk person, der ønsker tilbagebetaling af for meget erlagt portugisisk skat.
Blanket III Dn, når indkomsten er oppebåret af selskaber i alle tilfælde, hvor forhåndsfritagelse for den portugisiske kildeskat ikke kan ske, smh. ad a) ovenfor, eller ikke har fundet sted.
Blanketter kan rekvireres i amtsskatteinspektoraterne, og såfremt skatteyderen er hjemmehørende i København, Frederiksberg eller Gentofte kommune, i den pågældende kommunes skatteforvaltning.
Endvidere kan de rekvireres i skattedepartementets 7. kontor og i Portugal.
Der er fastsat en 4-års frist for tilbagesøgning regnet fra tidspunktet for skattens opkrævning. (Skd.medd. nr.55, s.305-06).
 Rhodesia, se under Anquilla.
 Rumænien.
Bekendtgørelse nr.20 af 23. februar 1978 Overenskomst af 13. december 1976 Skattedepartementets vejledning, cirkulære nr.262 af 14. december 1977.
Overenskomsten har virkning fra den 1.januar 1974 - for formue dog pr. 31. december 1974.
Dobbeltbeskatningen løses som hovedregel ved creditmetoden, se dog artikel 25, stk. 2 c (ny exemption).
 Artikel 12 indeholder en særlig bestemmelse om provisionsindtægter.
De kan beskattes i bopælslandet, dog således, at der i kildestaten kan ske en beskatning med 4%.
Artikel 18 indeholder en særlig bestemmelse af en type som findes i flere nyere overenskomster, om kunstneres og sportsfolks honorarer, der kan beskattes i den stat, hvori virksomheden udøves, selvom indtægten ikke går til de pågældende selv, men til en anden person, jfr. artiklens stk.2. Såfremt der er tale om aktiviteter, der er udført inden for rammerne af kulturaftalen af 29.  

 august 1967 mellem Danmark og Rumænien, kan indkomsterne ifølge stk. 3 dog kun beskattes i udsendelsesstaten.
Artikel 21 indeholder en "professorregel", der også gælder  

 ophold i forskningsøjemed.
Ifølge artikel 22, stk. 2 er uddannelsessøgende i et vist omfang fritaget for beskatning af lønindtægter.
Fritagelsen, der er begrænset til 5 år fra ankomsten, omfatter beløb der må anses for nødvendige til underhold, undervisning eller uddannelse.
 Rusland, se under Sovjetunionen.
 Salomonøerne, se under Anquilla.
 Schweiz.
Bekg.nr.117 af 31.10.1974 af overenskomst af 23.11.1973 - indkomst og formue Bekg.nr.116 af 31.10.1974 af overenskomst af 23.11.1973 - arvemidler Skattedepartementets cirkulære nr.219 af 16. oktober 1974 (vejledning) Bekg. nr. 37 af 2.6.1978. (udvidelse til Færøerne).
Dansk udbytteskat refunderes fuldt ud (art. 10) til modtagere hjemmehørende i Schweiz.
Schweizisk fritagelse for skat af udbytte fra Schweiz gives i form af refusion af skatten (Verrechnungssteuer).
Den til brug ved refusion af schweizisk udbytteskat anvendte blanket R 89 fremsendes til statsskattedirektoratets 3. kontrolkontor, der videresender den til Schweiz.
Bopælsstaten har beskatningsretten vedrørende folke-, invalide- og enkepension.
For personer, der flytter fra Danmark til Schweiz, vil den fulde skattepligt til Danmark som hovedregel bestå i medfør af bestemmelsen i KL § 1, nr. 2, og Danmark vil derfor i 4 år fra fraflytningen kunne beskatte de nævnte pensioner.
Den fulde skattepligt kan dog anses for ophørt, hvis der foreligger en F 54-CH-erklæring, der attesterer, at skatteyderen er undergivet skattepligt efter reglerne for derboende og ikke er undergivet "Pauschalbesteuerung". Skattedepartementet har  

 meddelt, at erklæringen om ikke at være undergivet "Pauschalbesteuerung"  

 er nødvendig, idet denne beskatningsform ifølge schweizisk ret ikke udelukker, at en skatteyder kan anses som "skattepligtig efter reglerne for bosiddende personer", som det forstås i teksten på blanket F 54. Skattedepartementet er af den opfattelse, at "Pauschalbesteuerung" ikke er en sådan indkomstbeskatning, som  

 kan bringe skattepligten i h.t.
KL § 1, nr. 2 til ophør.
Da "Pauschalbesteuerung" iøvrigt kun anvendes på betingelse af, at den pågældende ikke udøver og aldrig har udøvet økonomisk virksomhed i Schweiz, samt sker efter ansøgning, må F-54-CH-erklæringen eventuelt kræves fornyet med passende mellemrum, Skd.medd. nr.41, s.104 og nr.43, s.259.
Personer fra Danmark, der ansættes i CERN, beskattes her i landet fuldt ud, jfr.
KL § 1, nr. 1 og 2 samt overenskomstens art.23, stk. 3. Først 4 år efter bopælsopgivelsen ophører dansk skattepligt.
Schweiziske statsborgere, som er hjemmehørende i Danmark, kan efter art.28, stk. 3, i den skattepligtige indkomst fratrække bidrag til den offentlige schweiziske forsikring (AHV). Bidragene er ikke omfattet af den begrænsede fradragsret i pensionsbeskatningslovens § 50, lsr.1983.62.
Sct.
Christopher, Nevis og Anguilla, se under Anquilla.
Seychellerne, overenskomsten er opsagt med virkning fra 1.4.1983, se bekg. af 23.9.1982.
 Sierra Leone, se under Anquilla.
 Singapore.
Bekg.nr.66 af 17.8.1970 af overenskomst af 17.3.1969-indkomst Skattedepartementets vejledning nr.120 af 17.6.1974.
Overenskomsten er opsagt pr. 29.6.1983 med virkning fra 1.1.1984. Ny overenskomst er under udarbejdelse.
 Sovjetunionen.
Ved noteveksling af 21.marts og 10.maj 1960 er der truffet aftale om, at de i Danmark værende sovjetiske borgere, der er medarbejdere i sovjetiske foretagender, institutioner og organisationer, fritages for danske skatter af indtægter, som de oppebærer for tjenester i de nævnte foretagender m.v.
Bekg.nr.40 af 30.4.1971 - prot. ang. gensidig skattefritagelse for luftfartsselskaber og deres ansatte.
 Spanien.
Bekg.nr.70 af 16.8.1973 af overenskomst af 3.7.1972 - indkomst og formue Skattedepartementets vejledning, cirkulære nr.27 af 4.februar 1974.
Overenskomsten gælder fra den 1.januar 1974 - vedrørende statslønninger og -pensioner dog fra 1. januar 1970.
Overenskomsten løser dobbeltbeskatning enten ved exemption med progressionsforbehold (ny metode) eller ved creditmetoden.
Skattedepartementet har meddelt socialministeriet, at understøttelse i henhold til § 23 i lov om offentlig forsorg om hjælp til danske statsborgere i udlandet omfattes af art.22. Hvis modtageren i henhold til art.4 har hjemsted i Spanien, har Spanien altså beskatningsretten til understøttelsen (Skd.medd. nr.32, s.95).
Pension fra Dyrlægernes Pensionskasse til en tidligere statsansat dyrlæge bosat i Spanien anset for omfattet af art. 18 (om private pensioner), da pensionskassen er en selvejende institution.
 (Skd.medd. nr.47, s.287).
Det samme gælder pension fra Jurist- og Økonomforbundets pensionskasse til en person, der har været offentlig ansat på overenskomstvilkår (Skd.medd. nr. 48, s. 34).
Tilsvarende med hensyn til pensioner, udbetalt fra Apotekervæsenets Pensionsordning. (Skd.medd.nr.76, p.745).
Beskatningsretten til en understøttelse til ikke-pensionssikret personale i statens tjeneste ydet i medfør af økonomi- og budgetministeriets cirkulære af 26. januar 1972 og betegnet som egenunderstøttelse tilkommer derimod Danmark i medfør af art. 19, stk. 1, (Skd.medd. nr.50, s. 176).
Beskatningsretten til en pension fra KTAS's pensionskasse til en i Spanien bosat person tilkommer Spanien, idet KTAS efter art. 19, stk. 2, anses for at være en offentlig selvstyrende institution i staten, der driver forretningsvirksomhed (skd.medd. nr.66, s.251).
I henhold til artikel 10 og 11 har Spanien begrænset sin skat af udbytte og rente, som oppebæres fra kilder i Spanien.
De spanske myndigheder har i den anledning udfærdiget blanketter a) dels til begæring om fritagelse for spansk skat udover de procenter, som Spanien som kildestat har ret til, og b) dels til begæring om tilbagebetaling af for meget erlagt kildeskat.
Der benyttes samme formular til ansøgning vedrørende skat af udbytte og af rente.
ad a) EE-D-Reduccion (peticion de reduccion), når der begæres (delvis) fritagelse allerede i forbindelse med udbetaling af beløbet (skattenedsættelse ved kilden); denne blanket udfyldes i 4 eksemplarer.
ad b) EE-D-Devolucion (peticion devolucion), når der søges om (delvis) tilbagebetaling af spansk skat, som allerede er indeholdt.
Denne blanket udfyldes i 3 eksemplarer.
Fristen for indgivelse af tilbagebetalingsandragender til det stedlige spanske Delegacion de Hacienda er fastsat til et år, som regnes fra følgende datoer:
 a) For så vidt angår udbytte:
fra udløbet af 2-måneders-dagen, efter at nævnte indkomst forfaldt til betaling, og b) For så vidt angår rente:
fra udløbet af den sidste dag i den første måned, som følger det kalenderkvartal, hvori nævnte rente forfaldt til betaling.
Indsendelse til dansk skattemyndighed til attestation inden udløbet af de givne frister er herefter ikke tilstrækkelig.
Blanketterne kan rekvireres hos ansøgerens stedlige amtsskatteinspektorat, eller, såfremt ansøgeren er hjemmehørende i Københavns, Frederiksberg eller Gentofte kommune, hos den pågældende kommunes skattedirektorat. (Skd.medd. nr.53, s.132-33).
Credit indrømmes dersom en her boende person i den skattepligtige indkomst medregner aktieudbytte fra Spanien, uanset at udbytteskatten i Spanien ved lov er frafaldet eller nedsat (såkaldt "matching credit"). Nedslaget i de danske skatter skal dog aldrig være større end svarende til den skat, som Spanien i henhold til overenskomsten har krav på - for aktieudbyttets vedkommende altså 15%. Tilsvarende problemer om credit kan også forekomme vedrørende renter.
Når der som i overenskomstens art. 19, stk. 1 står, at vederlaget kun kan beskattes i udbetalerstaten, betyder det, at indkomsten ikke kan medtages som progressionsindtægt her. (I nyere overenskomster giver metodebestemmelsen mulighed for progression i disse tilfælde).
Sri-Lanka Bekg. af 1.7.1983 af overenskomst af 22.12.1981 Skattedepartementets cirkulære nr.60 af 13.5.1983 (vejledning).
Overenskomsten omfatter såvel indkomst- som formueskat og er i vidt omfang i overensstemmelse med OECD's modelkonvention.
Den har i Danmark virkning fra 1. januar 1980. Den tidligere overenskomst med Ceylon er fra samme dato ophævet.
Dobbeltbeskatningen ophæves som hovedregel ved creditmetoden, idet Danmark dog skal indrømme nedslag efter "ny exemption"-metoden, hvor der er tale om indkomst, som "kun kan" beskattes i  

 Sri-Lanka.
Art.22, stk.5, indeholder endvidere en særregel om "matching credit".
St.
Lucia, se under Anquilla.
St.
Vincent, se under Anquilla.
 Sverige, se under Norden.
Vedrørende praktisering af den tidligere overenskomst henvises til LV Dobbeltbeskatning 1983.
 Sydafrikanske Union.
 Bekg.nr.4 af 17.2.1951 - skibs- og luftfart.
Sydyemen, se under Anquilla.
Den dansk-engelske overenskomst af 1950 finder ikke for tiden anvendelse for så vidt angår Sydyemen.
 Tanzania.
Bekg.nr. 11 af 7. februar 1977 af overenskomst af 6. maj 1976 Skattedepartementets cirkulære nr.53 af 3. marts 1977 (vejledning).
Overenskomsten trådte i kraft den 31. december 1976 og finder anvendelse f.s.v. angår indkomst for 1977 og følgende år.
Overenskomsten omfatter såvel indkomst- som formueskat (dog finder der for tiden ingen formuebeskatning sted i Tanzania).
Dobbeltbeskatning undgås ved creditmetoden (hovedregelen) eller ved exemption med progressionsforbehold (ny metode). Sidstnævnte metode gælder i forbindelse med art.8, stk.1, art.13, stk.2, art.20 og 23. Opmærksomheden henledes på  

 "matching-credit"-metoden i art.23, stk. 5 og 6.
Bestemmelsen i artikel 14 om eksperthonorar giver bopælsstaten ret til at beskatte sådanne honorarer, medens kildestaten maksimalt kan beskatte honorarerne med 20%. Vederlag af denne art er ikke undergivet begrænset skattepligt i Danmark (som kildeland).
Reglen i artikel 21, stk. 2 åbner mulighed for, at en studerende i et vist omfang kan tage beskæftigelse i en af staterne uden at der bliver tale om beskatning i det land, hvor arbejdet udføres.
Stipendiater fra Tanzania kan tillige fritages for beskatning af stipendier modtaget fra Danmark, jfr. tekstanmærkningerne til de årlige finanslove.
Fritagelse kan kun indrømmes af skattedepartementet.
 Thailand.
Bekg.nr.13 af 24.2.1966 - overenskomst af 14.4.1965 - indkomst og formue Skattedepartementets vejledning, cirkulære nr.129 af 6.6.1968.
Overenskomsten er en exemptionsoverenskomst med progressionsforbehold (gl. metode) - art.23.
Creditmetoden anvendes i forbindelse med skibsfart i international trafik og royalties (incl. salg af den til grund liggende rettighed - art.23).
 Ved skibsfartindtægt giver Thailand som kildestat afkald på 50 pct.
af sin skat.
Om konsekvens heraf ved beskatningen i Danmark, se vejl. pkt.15.
 Trinidad og Tobago.
Bekg.nr.88 af 12.10.1971 Overenskomst af 20.6.1969 - indkomstskat Skattedepartementets vejledning, cirkulære nr.75 af 14.februar 1974.
Overenskomsten er en creditoverenskomst, jfr.art.XX - omfatter ikke formueskatten.
 Tunesien.
Bekg. nr.78 af 29.7.1981 af overenskomst af 5.2.1981. Cirkulære nr.23 af 26.2.1982 (vejledning).
Tuvalu (tidl.
Elliceørene), se under Anquilla.
Tyskland. (Forbundsrepublikken) Bekg.nr.7 af 25.2.1964 Overenskomst af 30.1.1962 - indkomst og formue Skattedepartementets vejledning, cirkulære nr.174 af 11.8.1965.
Skattedepartementets cirkulære af 26.10.1983 (udvidelse af overenskomsten til staternes kontinentalsokkel).
Overenskomsten er en exemptionsoverenskomst med progressionsforbehold (ny metode). Dog credit for så vidt angår aktieudbytte (art.19 (4), sidste pkt.).
I skattedepartementets vejledning fastslås, at i tilfælde, hvor Danmark har givet afkald på beskatningsretten, må der ikke kræves dokumentation for beskatning i Tyskland som betingelse for skattefrihed her i landet.
Beskatningsretten til "Konkursausfallgeld", der ved tyske virksomheders konkurs udbetales af Bundesanstalt fuer Arbeit til arbejdstagere som erstatning for tabt løn, tilkommer Tyskland, hvis arbejdet er udført der, jfr. art. 9. (Skd.medd. nr. 48, s.
 21).
ATP er omfattet af art. 16 (dvs. at bopælsstaten har beskatningsretten), Skd.medd. nr. 56, s. 35.
Arbejdsløshedsunderstøttelse udbetalt af arbejdsløshedsforsikringen i Tyskland til en i Danmark bosiddende person anses ligeledes for omfattet af overenskomstens art.16, skd.nr.74, s.401.
 Beskatning af godtgørelser efter tyske erstatningslove  .
Ifølge art.11 (3) i overenskomsten til undgåelse af dobbeltbeskatning mellem Danmark og Forbundsrepublikken Tyskland skal beskatningsretten til "pension, livrente og andre periodisk eller ikke periodisk udgående beløb, der udbetales af en af de kontraherende stater eller en enkelt stat ("Land"), en kommune,  

 et kommunalforbund eller en anden offentligretlig juridisk person i en af staterne som godtgørelse for en skade, der er opstået som følge af krigshandlinger eller politisk forfølgelse, tilkomme den stat, hvorfra udbetalingen finder sted". Bestemmelsen vil særlig finde anvendelse på beløb, der udbetales af Forbundsrepublikken som erstatning for nationalsocialistisk forfølgelse, og beskatningsretten til sådanne beløb vil herefter tilkomme Tyskland.
Ifølge art. 19 (4) er Danmark som bopælsland berettiget til i beskatningsgrundlaget, d.v.s. ved opgørelsen af den skattepligtige indkomst - også at medregne de indkomster, hvortil Tyskland har beskatningsretten, men Danmark skal i den af den samlede indkomst beregnede skat indrømme fradrag for den del af skatten, der forholdsmæssigt falder på de indkomster, med hensyn til hvilke Tyskland har beskatningsret.
De godtgørelser, som reglen i art. 11 (3) finder anvendelse på, er især:
1) Restitutionsydelser (Wiedergutmachungsleistungen) til ofre for nationalsocialistisk forfølgelse.
Der blev i 1953 vedtaget en lov om erstatning til ofre for nationalsocialistisk forfølgelse - Gesetz zur Entschaedigung von Opfern der nationalsozialistichen Verfolgung (Bundesentschaedigungsgesetz eller forkortet B.E.G.). Nævnte lov blev ændret ved lov af 29. juni 1956, men der eksisterer flere andre forbundslove samt love i de enkelte lande, som beskæftiger sig med erstatningsproblemet.
 Der kan ifølge disse love betales erstatning for:
a.
Skade på liv, legeme, helbred og for frihedsberøvelse.
b.
Skade på ejendom og formue (Schaden an Eigentum und Vermoegen).
c.
Skade i forbindelse med udøvelse af erhverv (Schaden im beruflichen und wirschaftlichen Fortkommen).
De nævnte erstatninger er skattefrie i Forbundsrepublikken, og erstatningerne anføres at være fastsat under hensyn hertil.
Udover de ydelser, der udbetales i henhold til forbundserstatningsloven, omfattes også følgende godtgørelser af særreglen i art. 11 (3), nemlig godtgørelser, der betales i henhold til lov af 25. juni 1958 om restitution for nationalsocialistisk uret i krigsofferforsorgen (Gesetz zur Wiedergutmachung nationalsozialistischen Unrechts in der Kriegsopferversorgung) og lov af 25. juni 1958 om restitution for nationalsocialistisk uret i krigsofferforsorgen for erstatningsberettigede i udlandet (Gesetz zur Wiedergutmachung nationalsozialistichen Unrechts in der Kriegsopferversorgung fuer Berechtigte in Ausland).
Ydelserne består i almindelighed af en kapitalerstatning, en opsummeret renteydelse samt en løbende renteydelse.
2) Ydelser af offentlige midler til krigsinvalider, faldnes efterladte og med disse ligestillede personer Erstatning i anledning af krigsskade ydet i henhold til "Gesetz ueber die Versorgung der Opfer des Krieges" (Bundesversorgungsgesetz - BVG).
For så vidt det drejer sig om ydelser, der tillægges på grund af tjenestetiden, finder dog overenskomstens almindelige regler i art. 10 om ydelser fra det offentlige anvendelse.
 Understøttelsen omfatter særligt rente til invalider og efterladte.
Et alment krav på understøttelse har personer, som under militærtjeneste eller i forbindelse med de for denne særegne forhold, ved direkte krigsindvirkning, krigsfangenskab eller internering i udlandet på grund af deres tyske statsborgerskab eller nationalitet har lidt skade på deres helbred.
Er en understøttelsesberettiget død af følgerne af denne skade, kan understøttelsen på begæring tillægges de efterladte.
Hvis bestemte forudsætninger er opfyldt, kan der til bestemte formål i stedet for renten tilstås invaliderne en kapitalaffindelsessum.
Der er tale om ydelser fra den tyske stat, men ordningen administreres af "Versorgungsamt Flensburg", og beløbene  

 udbetales kun af praktiske grunde gennem en organisation kaldet "Kameradschaftshilfe Nordschleswig" i Åbenrå.
3) Ydelser i henhold til byrdeudligningsloven (Lastenausgleichsgesetz) Udligningsunderstøttelserne kan bevilges i form af renteydelser, kapitalaffindelse eller lån, som skal tilbagebetales.
Under den her omhandlede særbestemmelse i dobbeltbeskatningsoverenskomsten art. 11 (3) falder især følgende ydelser:
Hovederstatning (Hauptenschaedigung), krigsskaderenter (Kriegschadenrenten), underholdshjælp og erstatningsrenter (Entshcaedigungsrenten), indboerstatning, herunder møbleringshjælp (Hausrathilfe).
 Dansk rets regler og deres anvendelse på de tyske erstatningsydelser.
Der kan, som det fremgår af det foran anførte, blive tale om udbetaling fra tysk side dels af kapitalbeløb, dels af livrentebeløb.
Renteydelserne Den danske skattelovgivning fastsætter indkomstskattepligt for alle periodiske ydelser og indeholder ikke regler, hvorefter sådanne ydelser kan fritages for indkomstskattepligt.
Livrenter, som har karakter af en løbende ydelse, er indkomstskattepligtige i henhold til bestemmelsen i SL § 4 c, og dette må også gælde for efterbetalte rentebeløb, uanset om disse udbetales samlet.
Derimod er modtageren ikke pligtig til at svare indkomstskat af livrentens kapitaliserede værdi.
Disse regler finder også anvendelse på de fra Tyskland udbetalte renteydelser, og beskatning af renteydelser modtaget fra Tyskland må principielt skulle ske, når retten er endeligt erhvervet ved den tyske kendelse.
I skattedepartementets cirkulære af 20. juni 1961 om ligningsloven (til § 7 m) anføres, at erstatninger for skade på og tab af formuegenstande må behandles efter de almindelige regler, hvilket også vil medføre skattefrihed, hvor erstatningen ydes for skade på private indbogenstande.
Da renteydelser er undergivet indkomstskattepligt her i landet, har man ikke fundet, at der har været grundlag for at søge hjemmel for skattefrihed for de fra tysk side modtagne renteydelser.
Da Tyskland imidlertid i henhold til overenskomstens regler har beskatningsretten til disse ydelser, skal ydelserne medregnes ved beregningen af den skattepligtige indkomst.
Men der gives nedslag med del del af skatten der forholdsmæssigt falder på indkomsten.
Kapitalbeløb Skattedepartementet har efter omstændighederne fritaget kapitalerstatninger fra Tyskland - ydet i henhold til de nævnte erstatningslove - for særlig indkomstbeskatning.
Det vil ved gennemsyn af de tyske kendelser fremgå, hvilke beløb der udgør kapitalerstatning (Kapitalenschaedigung), og hvilke der udgør renteydelser.
For at der gives fradrag for omkostninger, f.eks. sagførersalær, må udgiften dokumenteres, og udgiften må eventuelt fordeles forholdsmæssigt på engangserstatning og opsummeret renteydelse.
Socialforsikringsydelser Renteydelser ydet i henhold til tysk lovgivning om Angestelltenversicherung - lov af 23. februar 1957 og senere - der ydes igennem Bundesversicherungsanstallt fuer Angestellte i Berlin for så vidt angår funktionærer og gennem Landesversicherungsanstallt fuer Angestellte i Luebech for så vidt angår arbejdere, og som begge er private selskaber, er skattepligtige her i landet.
Da overenskomsten ikke indeholder særregler om beskatningsretten med hensyn til beløb, der udbetales i henhold til reglerne om lovpligtig socialforsikring, har Danmark beskatningsretten som bopælsland, og der ydes ingen lempelse fra dansk side, lsr. 1974.97 og ØLD af 28.9.1981.
De tyske socialrenter udbetales gennem socialministeriet i henhold til den dansk-tyske socialforsikringsoverenskomst af 14.august 1953, jfr. bekendtgørelse nr. 44 af 7.oktober 1954. De omhandlede forsikringer må i skattemæssig henseende betragtes som pensionsordninger med løbende udbetalinger, men udbetalte engangsbeløb kan ikke beskattes i henhold til pensionsbeskatningsloven med en afgift, da loven ikke anses for at finde anvendelse på ydelser fra udlandet.
Anden fra tysk side ydet "lovpligtig socialforsikring" er  

 ligeledes fuldt ud skattepligtig her i landet, idet overenskomsten i modsætning til nyere overenskomster ikke indeholder særregler om beskatningen af sådanne beløb.
En fra Versorgunganstalt des Bundes und der Laender modtaget Ruhegeld i forbindelse med tidligere offentlig ansættelse i Tyskland er at betragte som en offentlig pension omfattet af overenskomstens art.11 (2) og medtages derfor i den skattepligtige indkomst, men giver ret til nedslag (exemption) her i landet.
En engangsudbetaling i forbindelse med ophævelse af en tysk "Angestellten-Rentenversicherung" som erstatning for de i løbet  

 af 10 år indbetalte præmiebeløb kunne ikke anses for indkomstskattepligtigt her i landet.
En skatteyder, der modtog enkepension fra Tyskland, mente sig berettiget til 2 personfradrag (nu forhøjet personfradrag).
Påstanden blev afvist, idet bestemmelsen i KL § 37 B (nu § 37, stk. 5) efter departementets formening kun refererer sig til den danske forsorgslovgivning, Skd.medd. nr.17, s.108.
Indbetaling til pensionsordning i "Bundesversicherung fuer Angestellte" er fradragsberettiget indenfor 2.000 kr. grænsen.
Udtalt, at de af arbejdstagere i Tyskland betalte bidrag til henholdsvis syge-, barsels- og dødsfaldsforsikring og til den tyske folke-, enke- og invalidepensionsordning er fradragsberettigede efter pensionsbeskatningslovens § 50. Disse fradrag skal henføres til den "danske" indkomst.
Bidrag til den tyske arbejdsløshedsforsikring er fradragsberettiget efter pensionsbeskatningslovens § 49, stk. 1, sammenholdt med kildeskattelovens § 24, stk. 1, nr. 4 og skal henføres til den "udenlandske" indkomst. (Skd.medd. nr. 47, s. 287).
Hvis der tilfalder en herboende person en privat livrente fra Forbundsrepublikken, omfattes dette forhold af art. 11 (1) i overenskomsten, og i henhold til denne bestemmelse har bopælsstaten beskatningsretten.
Et herværende aktieselskab, som var sambeskattet med tre tyske datterselskaber, for hvilke der var medregnet overskud på 508.185 kr. og 5.752 kr. samt et underskud på 411.434 kr. påstod sig ved skatteberegningen berettiget til et nedslag svarende til den del af skatterne som forholdsmæssigt faldt på den positive tyske indtægt på 513.937 kr.
Landsskatteretten fandt, at nedslaget kun skulle indrømmes i forhold til nettoindtægten fra Tyskland.
 Kommanditister m.v.
I lsr 1972.3 er refereret en afgørelse med en herboende komplementar i et tysk kommanditselskab, der foretog varelagernedskrivninger i den samlede her i landet skattepligtige indkomst og opskrivning i det følgende år, med et overskud i den tyske virksomhed til følge, for hvilket der skulle gives exemptionsnedslag ved beskatningen her i landet.
Denne anvendelse af samspillet mellem underskudsreglerne og dobbeltbeskatningsreglerne er ikke længere mulig, jfr. § 5 a i varelagerloven.
Renter, som en tysk kommanditist i et dansk kommanditselskab skulle betale til en tysk bank for et lån, han havde optaget for at være i stand til at yde indskuddet i kommanditselskabet, kunne efter landsskatterettens opfattelse fratrækkes i hans overskudsandel i det danske selskab, fordi forbindelsen mellem renteudgift og erhvervsindkomsten i Danmark var tilstrækkeligt dokumenteret.
Der spurgtes, om en dansk kommanditist, der deltager i et tysk kommanditselskab, i sin danske skattepligtige indkomst kan fratrække Gewerbesteuer, der er pålignet kommanditselskabet som sådant i Tyskland.
Skattedepartementet udtalte, at Gewerbesteuer ikke kan sidestilles med de i ligningslovens § 14, stk. 1, nævnte skatter af næring eller med driftsomkostninger efter statsskattelovens § 6 a, men må anses for en indkomst- og formueskat, der ikke kan fradrages, Skd.medd. nr.28, s.75.
I lsr.1983.61 er refereret en afgørelse om fortolkningen af begrebet "fast driftssted" i overenskomstens art.2 (1) 4, jfr. art.4 (1).
Et af en dansk skatteyder i Tyskland oprettet kommanditselskab havde et kontorlokale til rådighed hos selskabets tyske revisor.
Det var ikke ved skiltning eller på anden vis tilkendegivet, at kommanditselskabet drev virksomhed på den pågældende adresse, og der blev ikke modtaget kundebesøg i lokalet.
Alt arbejde for selskabet blev udført af skatteyderen fra hans kontor i Danmark.
Kontorlokalet i Tyskland kunne derfor ikke anses for et i art.2's forstand fast forretningssted, hvor foretagendets virksomhed helt eller delvist udøvedes, og skatteyderen fik følgelig ikke medhold i, at nogen del af hans indkomst var tysk indkomst.
Der er opnået enighed mellem skattedepartementet og det tyske finansministerium om, at den dansk-tyske dobbeltbeskatningsaftale ikke berører de 2 kontraherende staters mulighed for at tage udligningsskat, når udbytte, der er modtaget fra det andet land, videre udloddes. (Skd.medd. nr. 47, s. 287-88).
Aktionærer En dansk aktionær i et tysk selskab blev anset berettiget til dansk nedslag for 15% betalt tysk udbytteskat af maskerede udlodninger ("Gewinne verdeckt ausgeschuettet") fra selskabet under hensyn til, at "maskeret udlodning" fra et tysk selskab medfører såvel  

 en forhøjelse af selskabets skattepligtige indkomst ved beskatningen i Tyskland som krav om tysk udbytteskat.
Et i Tyskland bosiddende kapitalanlagegesellschaft, der har udbudt en »Publikumsfond« (dvs. en del af andelshaverne er fulds skattepligtige i Tyskland, mens en anden del af andelshaverne er begrænset skattepligtige i Tyskland) skal behandles som kapitalselskaber i den dansk-tyske dobbeltbeskatningsoverenskomsts forstand også med hensyn til tilbagebetaling af dansk udbytteskat, skd.nr.74, s.400.
Ved ansøgning om tilbagebetaling af tysk "Kapitalvertragsteuer" i.h.t. art. 12 og 13 forefindes tyske blanketter, hvor amtsskatteinspektoraterne (skattedir. i København, Frederiksberg og Gentofte) skal attestere dansk bopæl.
Det til de tyske myndigheder beregnede eksemplar af andragendet skal sendes direkte til de tyske myndigheder: Bundesamt fuer Finanzen, Koblenzer Strasse 63-65, 53 - Bonn - Bad Godesberg.
En livrente (Leibrenten), som er indført som »Reallast«  

 (grundbyrde) for en tysk, fast ejendom i en »Grundbuch« (tingbog i det tyske tinglysningssystem), anses som en »brugsrettighed til fast ejendom« som er indført i artikel 3 i den dansk-tyske dobbeltbeskatningsoverenskomst af 30. januar 1962, hvortil Tyskland som kildestat har beskatningsretten.
Livrenten var opstået som vederlag ved salg af ejendommen.
Skd.nr.73, s.230.
 Medarbejdere ved Det tyske Kulturinstitut i København er siden 1.
januar 1972 blevet lønnet fra den tyske Forbundsfinanskasse i Muenchen, hvorefter beskatningsretten vedrørende de pågældende lønninger tilfalder Tyskland, jfr. overenskomstens art.10.
Om et tilfælde, hvor tysk indkomst oversteg den samlede her i landet skattepligtige indkomst, se Skd.medd. nr. 19, s.5.
Bestemmelserne i art. 19 er ikke til hinder for omregning til helårsindkomst (KL § 35, stk. 3), jfr. lsr. 1981.186.
 Vedr. inddrivelse af danske skattekrav, se SD-cirk.1985.30.
 Uganda, se under Anquilla.
 Ungarn.
Bekg. nr.131 af 12.11.1979 Overenskomst af 24.10.1978 - indkomst og formue Skattedepartementets vejledning, cirkulære nr. 54 af 17.3.1980.
 Overenskomsten gælder fra den 1. januar 1980.
Dobbeltbeskatning løses ved creditmetoden, dog exemption med progressionsforbehold, ny metode for så vidt angår offentlige hverv (artikel 19), og enkelte andre tilfælde.
 United Kingdom, se under England.
 USA.
Bekg.nr. 1 af 11.1.1949 Overenskomst af 6.5.1948 - indkomst Skattedepartementets vejledning, cirkulære nr.232 af 12.9.1949 Bekg.nr. 26 af 24.6.1952 - aftale vedrørende fritagelse for skatter og afgifter for så vidt angår visse af De Forenede Staters udgifter til det fælles forsvar.
Overenskomsten af 6.5.1948 omfatter ikke formueskatten, og dobbeltbeskatning undgås efter creditmetoden, jfr. art.XV.
Uanset, hvad der er fastsat i overenskomsten, kan Danmark som bopælsland ved skatteansættelsen medregne enhver art af indkomst, jfr. art.
XV (b) -, men der skal indrømmes credit for så vidt angår indkomst omfattet af overenskomsten, art.
III, IX, X (1), XIII og XIV samt lønindtægt indtjent i De Forenede Stater.
Vedrørende beskatningen af pensionsindtægter fra U.S.A. har Skattedepartementet i december 1967 udsendt følgende vejledning:
A.
Offentlige pensioner For så vidt angår pensioner, der udbetales af den amerikanske stat eller af en anden amerikansk offentlig myndighed, har U.S.A. i henhold til overenskomstens artikel 10, stk. 1, beskatningsretten.
Såfremt U.S.A. herefter beskatter en offentlig pension, opstår der dobbeltbeskatning, som ifølge den forannævnte artikel XV ophæves ved, at Danmark i de på grundlag af den samlede skattepligtige indkomst (herunder den amerikanske pension) beregnede skatter, skal give et nedslag for de skatter, der er erlagt i U.S.A. af den omhandlede indtægt.
Nedslag kan dog højst gives med et beløb, der svarer til, hvad der af de danske skatter falder på pensionen fra U.S.A.
B.
Social security pensions Såfremt pensionsindtægten består i "social security" eller anden offentlig ydelse, der af særlige grunde ikke beskattes i U.S.A., vil der ved skatteberegningen her i landet blive givet et nedslag i de pålignede skatter svarende til forholdet mellem størrelsen af den udbetalte "social security" og størrelsen af den samlede indkomst.
Skd. har udtalt, at den hidtidige praksis vedrørende den skattemæssige behandling af social security fra USA skal fortsætte også i tilfælde, hvor pensionen beskattes i USA med 15%.
C.
Private pensioner For så vidt angår pensionsindtægter, der hidrører fra et privat selskab eller lignende, tilkommer beskatningsretten Danmark i henhold til overenskomstens artikel 10, stk. 2. U.S.A. skal undlade at beskatte sådan indtægt, men såfremt den pågældende pensionsmodtager er amerikansk statsborger, beskatter U.S.A. dog sådanne indtægter, og der vil derfor i disse tilfælde i de danske skatter blive indrømmet et nedslag, svarende til de amerikanske skatter, dog højst med et beløb, der svarer til den del af de danske skatter, der forholdsmæssigt falder på indtægterne fra U.S.A.
Ad A. og C.
Efter amerikansk ret beskattes visse løbende pensioner således, at modtageren er skattefri af den del af ydelserne, der forholdsmæssigt svarer til hans eget bidrag til pensionsordningen, men skattepligtig af den øvrige del.
Når modtagerens eget bidrag er mindre end 3 års pension, gennemføres skattefritagelsen dog således, at de udbetalte pensionsydelser er helt skattefri, indtil der i alt er udbetalt et beløb svarende til den pågældendes eget bidrag, og derefter beskattes senere ydelser fuldt ud.
Så længe pensionen er helt skattefri i U.S.A. efter denne regel, indrømmes der efter omstændighederne et nedslag i de danske skatter med så stor en del heraf, som forholdsmæssigt falder på den for amerikansk beskatning fritagne pension.
Veteranpension behandles på samme måde som ovennævnte "social security". Tilsvarende gælder også periodiske pensionsydelser fra "United States of America Railroad Retirement Board".
Pension fra hæren (Retired pay) er omfattet af art.X,stk.1, i overenskomsten, hvorfor Danmark i hewnhold til art.XV ved beregningen af skatten giver nedslag for de skatter, der er erlagt i USA.
En herboende 28 årig amerikaner modtog understøttelse (Educational allowance) med 298 dollar om måneden fra "Veterans Administrations" i U.S.A.
Da vedkommende dokumenterede, at understøttelsen var skattefri i U.S.A. efter samme regler som veteranpension, blev beløbet i overensstemmelse med Skattedepartementets afgørelse beskattet her ligesom veteranpension.
 Vedrørende beskatning af trainee-indtægter under arbejde i U.S.A.
 henvises til lsr. 1958.7.
De af en skatteyder til social security i U.S.A. erlagte ydelser betragtes som amerikansk skat, hvorfor sådanne ydelser giver ret til credit, hvis arbejdet er udført i U.S.A.
En amerikansk banks herværende filial indbetaler bidrag til amerikansk social security for lokalt ansatte amerikanske statsborgere med bopæl her i landet.
Udtalt, at bidragene er en fradragsberettiget driftsudgift for den herværende bankfilial, at bidragene for medarbejdere er en skat, der ikke kan fradrages ved deres indkomstopgørelse, at der skal indeholdes A-skat også af den til bidragene svarende del af medarbejdernes løn, at bidragene ikke berettiger til "credit-nedslag", hverken i  

 medfør af art.
XI (1) i den dansk-amerikanske dobbeltbeskatningsoverenskomst af 6. maj 1948 eller i medfør af ligningslovens § 33, da lønnen udbetales for arbejde udført her i landet, samt at der ikke i pensionsbeskatningsloven er hjemmel til at godkende individuelle ordninger af den omhandlede karakter. (Skd.medd. nr.
 48, s. 21-22).
 Fra og med 1973 beskattes social security hos modtageren d.v.s. evt.
 hos hustruen.
Den skat, som opkræves i U.S.A. under forkortelsen FICA berettiger også til credit her, hvis arbejdet er udført i U.S.A.
"Texas school tax" sidestilles med en efter dansk lov fradragsberettiget ejendomsskat, Skd.medd. nr. 37, s. 131.
 Når en her bosat person modtager underholdsbidrag fra sin i U.S.A.
bosatte tidligere ægtefælle til sig selv eller sit barn, indrømmes nedslag i de her pålignede skatter bevillingsmæssigt ved henvendelse til skattedepartementets 7. kontor.
Dersom en her bosat person ved salg af aktier i U.S.A. pålignes skat der, og avancen opgjort efter de danske regler for opgørelse af særlig indkomst her medfører påligning af særlig indkomstskat, vil der her blive indrømmet den pågældende nedslag i den særlige eller almindelige indkomstskat, jfr.
LL § 33.
En amerikansk statsborger med bopæl her i landet blev anset berettiget til nedslag i medfør af LL § 33 for så vidt angår de skatter, den pågældende i U.S.A. er pålignet af indtægter fra amerikanske kilder, som Danmark som bopælsland havde beskatningsretten til i henhold til den mellem Danmark og U.S.A.
indgåede dobbeltbeskatningsoverenskomst, men som U.S.A. også beskatter, fordi den pågældende er amerikansk statsborger.
Det gælder dog ikke lønindtægt ved arbejde her i landet (art.11). Det betyder f.eks., at en af arbejdstageren betalt FICA-tax (bidrag til social security), f.s.v. denne skat har relation til arbejde her i landet, ikke giver adgang til nedslag (credit) i Danmark.
Da der er tale om en skat, vil FICA-tax heller ikke kunne fradrages i indkomsten.
En overlæge, der som deltager i udvekslingsprogrammet under Smith-Mundt-loven havde opholdt sig 6 måneder i U.S.A., som "senior fellow" ved Harward universitetets hospital, blev anset for fuldt indkomstskattepligtig af den fra det pågældende hospital oppebårne indtægt, som ikke kunne anses for et rejselegat.
Endvidere ville der ved indkomstopgørelsen være at indrømme fradrag for de med den pågældendes egen hen- og tilbagerejse forbundne udgifter, reduceret med et passende beløb for værdien af hans personlige eget forbrug.
Endelig ville der ved skatteberegningen være at indrømme den pågældende nedslag for de i U.S.A. erlagte skatter i overensstemmelse med bestemmelserne i art.
XV i dobbeltbeskatningsoverenskomsten.
I henhold til artikel XI beskattes vederlag for personligt arbejde eller tjenesteydelser, udøvelse af frie erhverv indbefattet, som hovedregel i det land, hvori arbejdet udføres.
Herfra er der imidlertid i art.
XI (2) (a) og (b) 2 undtagelser:
 En 90 dages/3.000 dollars regel og en 180 dages regel.
Vedrørende 90 dages/3.000 dollars reglen kan nævnes, at den i en række tilfælde, hvor man ved forskudsregistreringen efter "artistreglerne" har udstedt skattekort med 20%-træk ved slutningen kan medføre, at de pågældende slet ikke har været skattepligtige her, men der må naturligvis foreligge dokumentation for at vedkommende er fast bosat i U.S.A., før der gives afkald på beskatningsretten.
 Vedrørende 180 dages reglen, se lsr.1980.204.
Et i U.S.A. hjemmehørende selskab havde fast driftssted i Danmark.
De amerikanske ansatte, der udførte arbejde for det faste driftssted i Danmark var omfattet af art.XI i den dansk-amerikanske overenskomst.
Herefter tilkom beskatningsretten til de amerikanske ansattes løn alene Danmark, såfremt de pågældende opholdt sig i Danmark i mere end 180 dage inden for et kalenderår.
 En "professorregel" findes i art.XIV.
Den i art.XIV omtalte 2-års periode regnes fra den pågældendes ankomst her til landet og ikke fra det tidspunkt, hvor undervisningen begynder, Skd.medd. nr.5, s.55. Betingelsen om, at den pågældende skal undervise her, kan anses for opfyldt, selv om undervisningen alene består i enkeltstående forelæsninger eller foredrag for andre professorer eller for studerende, og den pågældnede iøvrigt driver forskning her i landet, Skd.medd. nr.8, s. 3.
En amerikansk professor, der i et "sabbatår" oppebar halv løn  

 fra sit amerikanske universitet, og som i denne periode skulle tilknyttes Københavns universitet, ville, såfremt stillingen her i landet var forbundet med undervisning og ikke alene bestod i forskning, være skattefri her også af den amerikanske lønindtægt, idet denne efter omstændighederne fandtes at kunne sidestilles med det for undervisningen oppebårne vederlag (Revisorbl. 1968/69 s.20).
Aktieudbytte - art.
VI.
Beskattes som hovedregel i U.S.A. med 15 pct.
Modtageren er iflg. aftalen berettiget til credit på 15 pct. af nettoudbyttet (brutto - skat), d.v.s. et nedslag på 12 3/4 pct., dog højst den forholdsmæssige andel af de danske skatter, der falder på det fra U.S.A. beskattede udbytte.
Da ligningslovens § 33 gælder ved siden af overenskomsten og hjemler fradrag for - normalt - de fulde 15 pct. betalt i U.S.A., har brøken 12 3/4 pct.
 ingen praktisk betydning.
Amerikanske statsborgere, der er stationeret her i landet i henhold til den mellem Danmark og U.S.A. under 27.1.1950 afsluttede overenskomst om gensidig bistand på forsvarets område, er i henhold til den nævnte overenskomst skattepligtige til den danske stat efter de for diplomatisk personale gældende regler.
Personer, der i U.S.A. alene beskattes som "non-resident  

 aliens", kan ikke siges at være beskattet i U.S.A. efter de for derboende personer gældende regler (KL § 1, nr. 2), jfr.
Skd.medd. nr.15, s. 12.
 Vedr. inddrivelse af danske skattekrav, se SD-cirk. 1985.30.
 U.S.S.R., se under Sovjetunionen.
 Vesttyskland, se under Tyskland.
Yemen Folkerepublikken (tidl.
Aden), se under Anquilla.
 Zambia.
Bekg.nr. 120 af 8.12.1974 Overenskomst af 13.9.1973 - indkomst Skattedepartementets vejledning, cirkulære nr.240 af 19.11.1974 Overenskomsten omfatter ikke formueskat, og har forsåvidt angår Danmark virkning fra den 1. januar 1972.
 Overenskomsten er en Creditoverenskomst.
Beskatningsretten til vederlag og pensioner udbetalt for varetagelse af offentlige hverv i den ene stats tjeneste (artikel 19, stk. 1) er tillagt denne stat med den virkning, at den anden stat - bopælsstaten - helt skal holde lønnen og pensionen ude fra opgørelsen af den skattepligtige indkomst (ren exemption).
Creditnedslag for zambiansk udbytteskat gives tillige for den "underliggende selskabsskat". Da Zambia for tiden ikke opkræver udbytteskat, gives creditnedslag alene på den underliggende zambianske selskabsskat (Artikel 23, stk. 2 b).
Overenskomsten indeholder endvidere en bestemmelse om såkaldt "matching-credit", hvorved Danmark forpligter sig til også at  

 give creditnedslag for zambiansk skat, der er frafaldet i henhold til særlige love (Artikel 23, stk. 3).
 Zanzibar, se under Tanzania.
Zimbabwe (tidl.
Syd-Rhodesia). Overenskomsten er opsagt.
 Ægypten.
 Bekg.nr. 15 af 15.5.1959 - luftfart.
Østrig Bekg.nr. 17 af 21.3.1962 Overenskomst af 23.10.1961 - indkomst og formue Skattedepartementets vejledning, cirkulære nr. 138 af 7.6.1962 Bekg.nr. 127 af 28.11.1968 - udvidelse til Færøerne Bekg. nr. 15 af 28.1.1972 - ændringsprotokol af 29.10.1970 til overenskomsten Skattedepartementets cirkulære nr. 90 af 25.1.1972 (aftale om gennemførelse af fritagelsen for den ved kilden fradragne skat af udbytte og renter) Skattedepartementets vejledning, cirkulære nr. 137 af 22.6.1972.
Overenskomsten er en exemptionsoverenskomst med progressionsforbehold (gl. metode). (Dog credit for så vidt angår aktieudbytter, jfr.
 nedenfor).
I Skattedepartementets vejledning fastslås, at i tilfælde, hvor Danmark har givet afkald på beskatningsretten, kan der ikke kræves dokumentation for østrigsk beskatning som betingelse for skattefrihed her i landet.
Ifølge ændringen pr. 29.10.1970 kan aktieudbytte medskattes med 10 pct. i kildelandet, hvorefter bopælslandet må indrømme nedslag, hvilket for Danmarks vedkommende vil sige, at bruttoindkomsten medregnes i den skattepligtige indkomst, og at der indrømmes credit-nedslag med de 10 pct. - dog højst forholdsmæssigt fradrag.
Skattedepartementet har meddelt, at de ansatte hos Den Østrigske Handelsdelegerede i Danmark skatteretligt skal behandles som om de var ansat i Bundeswirtschaftskammer i Wien.
Handelsdelegationen anses derfor for omfattet af udtrykket "andre offentligretlige juridiske personer" i art.16, stk. 1, således at lønindtægter som oppebæres af de ansatte, er fritaget for beskatning i Danmark og i stedet undergives beskatning i Østrig.
Vedrørende den for studerende gældende 183-dages regel udtalte Statens Ligningsdirektorat, "at det alene er varigheden af den i art. 17, stk. 2 anførte lønnede beskæftigelse, der skal tages i betragtningen ved opgørelsen af de omhandlede 183 dage, hvorimod varigheden af det samlede ophold her i landet i et kalenderår - herunder f.eks. ferie eller en ulønnet undervisningsperiode - vil være uden betydning i denne relation".
Pensioner, der udbetales fra Pensionversicherungsanstalt der Angestelten er sociale pensioner, som er omfattet af overenskomstens art.16, nr.1.
I lsr.1983.155 er refereret en afgørelse, der har taget stilling til spørgsmålet, om prioritetsrenter vedrørende en herboende østrigers ejendom i Østrig kan holdes uden for den i art.4 nævnte indkomst af fast ejendom, ved beregningen af det beløb, for hvilket der kan gives exemption her i landet.
Landsskatteretten afgjorde, at skatteyderens skattepligtige indkomst her til landet måtte afgøres på grundlag af de her gældende regler for beregningen af driftsresultatet af fast ejendom, således at der skulle ske fradrag for prioritetsrenter.
Da driftsresultatet herefter var negativt, forelå der ikke nogen "indkomst af fast ejendom", der kunne berettige til exemptionslempelse.
 Østtyskland, se under D.D.R.
3. Skematiske oversigter På de følgende sider gives en oversigt over indholdet af aftaler til undgåelse af dobbeltbeskatning for hvert af de lande, med hvilke Danmark har indgået overenskomst.
Oversigterne er udarbejdet ensidigt, således at forstå, at der gives udtryk for, hvorledes en dansk skatteyders indtægt fra udlandet skal behandles for at undgå dobbeltbeskatning.
Oversigterne er ikke udtømmende.
Der henvises i øvrigt til bogens forord.
Sidenummeret henviser til den trykte udgave fra skattedepartementet (DOBBELTbeskatning 1985) 4. Skemaer vedrørende fritagelse for dansk udbytteskat Sidenummeret henviser til den trykte udgave fra skattedepartementet (DOBBELTbeskatning 1985) 5. Oversigt over statsskattedirektoratets samling af blanketter vedr.  

 tilbagesøgning af udenlandsk kildeskat på udbytte, renter, royalties m.v.  

 (jan. 1986).
Blanketterne rekvireres gennem amtsskatteinspektoraterne eller skattedirektoraterne i København, Frederiksberg og Gentofte kommuner.
6. Oversigt pr. 15. jan. 1986 over danske dobbeltbeskatningsforhandlinger  

 LV5) Der foregår forhandlinger med følgende lande om indgåelse af en dobbeltbeskatningsaftale vedr. indkomst (og evt. formue):
Argentina Bulgarien Grækenland Indonesien Kina Marokko Singapore (hidtidig aftale opsagt af Singapore) Sovjetunionen Ægypten I enkelte tilfælde er aftalen færdigforhandlet, men afventer ratifikation i aftalelandet, noteveksling mv.
Desuden er der indledt forhandling om revision af de gældende aftaler med følgende lande:
Belgien (off. shore protokol) Canada England (off. shore protokol) Frankrig Færøerne Holland Indien Italien (off. shore protokol) Nigeria Norden bl.a. vedr. en evt. forlængelse af overgangsreglerne med Sverige Pakistan Vesttyskland Endelig bemærkes, at en ny beskatningsaftale mellem Danmark og USA - til afløsning af 1948-aftalen - længe har været færdigforhandlet, idet aftalen blev underskrevet af repræsentanter for de to landes regeringer 23. august 1983. Aftalen afventer godkendelse i det amerikanske senat.
