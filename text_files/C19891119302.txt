 I henhold til § 45, stk. 2, i lov om tjenestemænd i staten m.v.
 aftales følgende: 1.
 Visitationsopgaver og eventuelle andre særlige opgaver vedrørende de  

 kvindelige indsatte i arresthusene varetages af kvindelige fængselsbetjente.
I arresthuse, hvor der ikke er døgndækning af kvindeligt personale,  

 således at de ovennævnte opgaver kun delvis kan varetages af kvindelige  

 fængselsbetjente, samt i arresthuse, hvor der ikke er ansat kvindelige  

 fængselsbetjente, kan en anden dertil egnet kvinde tilkaldes med henblik på  

 varetagelse af ovennævnte opgaver.
Tilkald må kun finde sted, såfremt det  

 tjenstgørende personale ikke kan løse opgaven.
 Honoreringen af den tilkaldte for varetagelse af ovennævnte opgaver sker  

 efter nedennævnte retningslinier. 2.
Der udbetales vederlag for det antal timer, der er forrettet tjeneste, dog  

 minimum for een time pr. tilkald.
Tilkald, der har en varighed af mere end  

 een time, afrundes opad til nærmeste halve time.
 Visitationsopgaverne m.v. skal søges tilrettelagt således, at der i  

 tilfælde af flere kvindelige indsatte så vidt muligt sker samlet tilkald. 3.
 Vederlag beregnes på grundlag af en timeløn svarende til den for  

 tjenestemænd fastsatte løn på skalatrin 14, stedtillægsområde IV. 4.
 Visitationsopgaverne m.v. skal søges tilrettelagt således, at der så vidt  

 muligt ikke udløses krav på særlige ydelser for varetagelse af opgaverne.
 I tilfælde, hvor varetagelse af visitationsopgaverne udløser krav på  

 særlige ydelser, kan der udbetales særlige ydelser efter de for tjenestemænd  

 gældende regler om natpenge og godtgørelse for tjeneste på lørdage og søn- og  

 helligdage. 5.
 I tilfælde, hvor den person, der normalt tilkaldes med henblik på  

 varetagelse af visitationsopgaverne m.v., helt eller delvist er forhindret i  

 at varetage de nævnte opgaver, kan en anden dertil egnet og villig person  

 udpeges til varetagelse af opgaverne efter godkendelse af arrestinspektøren.
 Aflønning sker efter de retningslinier, der er fastsat ovenfor under  

 punkterne 2-4. 6.
 Nærværende aftale træder i kraft den 1. juli 1989 og kan opsiges af enhver  

 af parterne med 3 måneders varsel til et kalenderårs udgang, dog tidligst pr.  

 31. december 1990.
