Resumé  



  

 Ombudsmanden konstaterede i flere sager at grundlæggende forvaltningsretlige  

 krav blev tilsidesat i forbindelse med kommunernes masseadministration ved  

 hjælp af it-systemer.
Under hensyn til den forestående kommunalreform rettede  

 ombudsmanden derfor en forespørgsel til Ministeriet for Videnskab, Teknologi  

 og  

 Udvikling, Indenrigs- og Sundhedsministeriet og KL om hvordan de ville  

 medvirke  

 til at sikre at kommunernes it-løsninger i forbindelse med kommunalreformen  

 overholder grundlæggende forvaltningsretlige krav.
 (J.nr. 2005-1620-409).
It-løsninger i forbindelse med  

 kommunalreformen.
Sikring af at grundlæggende forvaltningsretlige krav  

 overholdes Ved breve af 21. juni 2005  

 bad jeg Ministeriet for Videnskab, Teknologi og Udvikling, Indenrigs- og  

 Sundhedsministeriet og KL om en udtalelse.
I mit brev til Ministeriet for  

 Videnskab, Teknologi og Udvikling skrev jeg således:
 Jeg har ved forskellige  

 lejligheder konstateret at der i forbindelse med masseadministration som sker  

 ved  

 hjælp af it-systemer, sker tilsidesættelse af grundlæggende  

 forvaltningsretlige  

 krav.
For så vidt angår kommunerne,  

 var dette således tilfældet i den sag som er omtalt i Folketingets  

 Ombudsmands  

 beretning for 1997, s. 198*, der angik Gentofte Kommunes manglende mulighed  

 for  

 at genudskrive en nøjagtig kopi af pensionsmeddelelser.
Jeg henviser  

 endvidere  

 til en sag vedrørende Brøndby Kommune som er omtalt i Folketingets  

 Ombudsmands  

 beretning for 1998, s. 360*. En senere sag om forvaltningsmyndigheders  

 bevaring  

 af kopi (i papirform eller elektronisk) af de dokumenter de selv producerer,  

 er  

 omtalt i Folketingets Ombudsmands beretning for 2003, s. 686*, og angår  

 Københavns Kommunes manglende bevaring af kopi af afkrævningsbreve i  

 inddrivelsessager.
I denne sag har Københavns Kommune ved brev af 17. maj  

 2005  

 oplyst at Københavns Kommune sammen med KL vil rette henvendelse til  

 regeringen  

 om behovet for en nærmere afklaring på området.
Jeg vedlægger en kopi af  

 Københavns Kommunes brev.
Jeg har endvidere af egen drift  

 over for Haarby Kommune rejst spørgsmålet om manglende kopi af breve om  

 betaling af gebyr, jf. vedlagte kopi af den foreløbige redegørelse af 20. maj  

 2005 i sagen.
Sagen er således endnu ikke afsluttet.
Som det fremgår af disse  

 sager, er kravet om en kopi af myndighedernes udgående breve særligt  

 begrundet  

 i to hensyn.
Det ene er at myndighederne (såvel af hensyn til myndighedernes  

 interne behov som af eksterne hensyn) derved har et sikkert bevis for det  

 nøjagtige indhold af de udgående dokumenter.
Det andet er hensynet til en  

 eventuel meddelelse af aktindsigt i overensstemmelse med forvaltningsloven og  

 offentlighedsloven.
Formålet med kravet om kopi (eller en nøjagtig  

 rekonstruktion  

 svarende til en kopi) af udgående breve er således at overholde  

 forvaltningsloven,  

 offentlighedsloven og grundlæggende krav om dokumentation i  

 forvaltningssager.
 De ovenfor omtalte sager i  

 Folketingets Ombudsmands beretning for 1997, s. 198, og for 2003, s. 686,  

 indeholder i øvrigt en omtale af den af Forskningsministeriet i juni 1996  

 udgivne vejledning om elektronisk dokumenthåndtering og forvaltningsregler  

  en  

 vejledning om de forvaltningsretlige konsekvenser af elektronisk arkivering,  

 sagsbehandling og kommunikation.
 Videnskabsminister Helge  

 Sander har i en pressemeddelelse af 24. maj 2005 om betydelige besparelser og  

 stigende interesse for fælles it-løsninger i staten bl.a. udtalt at det ikke  

 mindst i sammenhæng med kommunalreformen er et væsentligt og aktuelt  

 spørgsmål  

 hvordan der sikres en mere effektiv anvendelse af it i den offentlige sektor.
Det er efter min opfattelse  

 af afgørende betydning for borgernes retssikkerhed at man ikke får et problem  

 svarende til det ovenfor omtalte i de nye kommuner som dannes ved  

 kommunalreformen.
Der bør således i forbindelse med de aftaler om levering af  

 it-løsninger der må formodes at blive indgået forud for kommunalreformens  

 ikrafttræden, ikke kun stilles systemtekniske og økonomisk-administrative  

 krav,  

 men også krav om at systemerne gør det muligt for kommunerne at leve op til  

 de  

 forvaltningsretlige krav.
 På denne baggrund beder jeg  

 efter ombudsmandslovens § 17, stk. 1, Videnskabsministeriet om en udtalelse  

 om  

 hvordan ministeriet vil medvirke til at sikre at kommunernes it-løsninger i  

 forbindelse med kommunalreformen lever op til ovennævnte krav om en kopi  

 (eller  

 en nøjagtig rekonstruktion svarende til en kopi) af kommunernes udgående  

 breve.
Jeg har ligeledes bedt  

 Indenrigs- og Sundhedsministeriet og KL om en udtalelse i sagen.
Jeg har  

 orienteret Den Digitale Taskforce og de omtalte kommuner om sagen ved kopi af  

 dette brev. I et svar af 19. september  

 2005 skrev KL således:
De skrev til KL, den 21.  

 juni 2005, for at indhente KLs bud på, hvordan de kommende større  

 kommuners  

 IT-systemer kommer til at opfylde grundlæggende forvaltningsretlige krav til  

 offentlig sagsbehandling.
De adresserede i særdeleshed muligheden for at  

 sikre  

 kopier af al udgående korrespondance.
KL ønsker at bidrage til at  

 belyse problemkomplekset, der har stor relevans for den kommunale  

 administration.
Københavns Kommune og KL har kontaktet regeringen for at  

 afdække blandt andet udstrækningen af kravet til bevaring af kopier af breve.
 KL har orienteret KMDs  

 direktion om Deres henvendelse og KL har efterfølgende modtaget en foreløbig  

 redegørelse for situationen fra KMD.
 Hovedelementerne i denne  

 redegørelse peger på, at:
  Det i dag er muligt i en  

 række af KMDs løsninger, direkte eller via en såkaldt OnDemand løsning,  

 at  

 genskabe en kopi af tidligere producerede uddata.
  KMD arbejder på at sikre,  

 at alle større systemområder i løbet af de kommende ca. 3 år kommer til at  

 indeholde denne mulighed (som funktion i selve løsningerne eller via  

 OnDemand).
  Der vil være mindre  

 systemområder, hvor kommunerne vil skulle klare kopi-kravet ved selv at  

 arkivere uddata i deres ESDH-systemer.
 KL vil løbende orientere KMD  

 om udviklingen frem mod den kommende Opgave- og strukturreforms ikrafttræden  

 den 1. januar 2007.
 KL har orienteret en række  

 leverandører af blanketsystemer til kommunerne om Deres henvendelse på et  

 møde  

 i KLs blanketfaglige forum den 31. august 2005.
KL noterer, at De i Deres  

 praksis tager udgangspunkt i, at offentlige myndigheder som et ubetinget krav  

 skal kunne producere en (papir)kopi af al udgående korrespondance.  

 Myndigheden  

 skal alternativt etablere en systemudskrift, der kan sidestilles med en sådan  

 (papir)kopi.
Og KL har noteret sig, at dette skal ske med henblik på at:
  Kommunen skal sikre et  

 bevis for det nøjagtige indhold af de udgående dokumenter både af hensyn til  

 kommunens egne interne behov og af hensyn til eksterne behov.
  Kommunen skal kunne leve op  

 til krav om aktindsigt i henhold til forvaltningsloven, offentlighedsloven og  

 til grundlæggende krav om dokumentation i forvaltningssager.
KL ønsker at indgå i en  

 dialog med Dem for at afklare, om det er muligt at opfylde hensynene på andre  

 måder, end ved at genskabe nøjagtige udskrifter eller egentlige kopier.
Dog  

 uden dermed at gå på kompromis med borgernes rettigheder og samfundets  

 interesser i udvikling af en digital forvaltning.
KL vil udarbejde uddybende  

 formuleringer til brug i kommunernes fremtidige kravspecifikationer til  

 systemanskaffelser.
Målet er at påvirke IT-leverandørerne til at sikre  

 hensynet  

 til krav fra den generelle forvaltningsretlige lovgivning i den fremtidige  

 systemudvikling.
KL er indstillet på en dialog med Dem om udformningen af  

 disse  

 standardformuleringer.
KL forventer at orientere  

 kommunerne om Deres henvendelse og Deres opfattelse af retstilstanden. I et fælles svar af 29.  

 september 2005 fra Ministeriet for Videnskab, Teknologi og Udvikling og  

 Indenrigs- og Sundhedsministeriet skrev ministerierne således:
 Det er Videnskabsministeriets  

 og Indenrigs- og Sundhedsministeriets vurdering, at en række forhold vil gøre  

 det nemmere for kommunerne at overholde de grundlæggende forvaltningsretlige  

 krav.
Det gælder bl.a. følgende forhold:
Systemer til elektronisk  

 sagsbehandling og dokumenthåndtering (ESDH) På baggrund af hidtidige  

 erfaringer med udvikling og indførelse af ESDH systemer er der gennem  

 FESD-projektet (FESD: Fælles offentlig Elektronisk Sags- og  

 Dokumentbehandling)  

 opstillet en omfattende kravspecifikation til et ESDH-system.
Disse krav er  

 formaliseret i FESD-standarden, hvilken er en standard, der fortsat udvikles  

 af  

 IT- og Telestyrelsen.
 Desuden er der indgået  

 rammeaftaler med tre leverandører om leverance af ESDH-systemer, der opfylder  

 FESD-standarden.
 Såfremt en offentlig  

 myndighed anskaffer et ESDH-system, der opfylder FESD-standarden, og indfører  

 systemet på en hensigtsmæssig måde, vil man umiddelbart kunne opfylde de  

 grundlæggende  

 forvaltningsmæssige krav til sagsbehandlingen, som ombudsmanden har peget på  

 i  

 brevet af 21. juni 2005.
Fagsystemer med  

 masseudsendelser Fagsystemer med  

 masseudsendelser har traditionelt benyttet forskellige løsninger til at  

 bevare/genskabe  

 en kopi af et udskrevet dokument.
Den tekniske og økonomiske udvikling på  

 elektroniske lagermedier betyder imidlertid, at lagring af en elektronisk  

 kopi  

 af dokumenter fremover vil være den mest effektive løsning.
Samtidig vil  

 kravene til øget service over for borgere og virksomheder i form af  

 selvbetjeningssystemer via internettet støtte den udvikling.
Fagsystemer med mere ad hoc  

 præget udskrivning af dokumenter Fagsystemer med ad hoc  

 udskrivning af dokumenter kan jf. ovenstående vælge en løsning, hvor en kopi  

 af  

 de udskrevne dokumenter gemmes elektronisk.
 Alternativt kan man for denne  

 type udskrifter vælge at overføre dokumenterne til organisationens  

 ESDH-system.  

 Til det formål omfatter FESD-standarden et sæt specifikationer for, hvorledes  

 en sådan overførsel kan gennemføres.
 Det er efter  

 Videnskabsministeriets og Indenrigs- og Sundhedsministeriets opfattelse den  

 enkelte kommunes ansvar at stille krav til de enkelte it-systemer og at  

 sikre,  

 at systemet indføres i organisationen på en hensigtsmæssig måde.
 Videnskabsministeriet og  

 repræsentanter fra en række andre ministerier, herunder Indenrigs- og  

 Sundhedsministeriet, drøfter imidlertid løbende med de kommunale parter,  

 herunder KL, koordinering og udvikling af en fælles it-politik for den  

 offentlige sektor i KIU (Det Koordinerende Informationsudvalg).
For at medvirke til at sikre,  

 at de it-løsninger, som kommunerne anskaffer i forbindelse [med]  

 kommunalreformen, lever op til de grundlæggende forvaltningsretlige krav, som  

 ombudsmanden har peget på i brevene af 21. juni 2005, blev det på det seneste  

 møde i KIU den 21. september 2005 aftalt, at KL i samarbejde med  

 Videnskabsministeriet og Indenrigs- og Sundhedsministeriet vil udarbejde og  

 udsende uddybende formuleringer til brug i kommunernes fremtidige  

 kravspecifikationer til systemanskaffelser. Ved breve af 5. oktober 2005  

 til Ministeriet for Videnskab, Teknologi og Udvikling, Indenrigs- og  

 Sundhedsministeriet og KL meddelte jeg herefter at jeg ikke foretog mig  

 videre  

 i sagen.
I mit brev til Ministeriet for Videnskab, Teknologi og Udvikling  

 skrev  

 jeg således:
I et brev af 21. juni 2005  

 skrev jeg til Ministeriet for Videnskab, Teknologi og Udvikling, Indenrigs-  

 og  

 Sundhedsministeriet og KL at jeg ved forskellige lejligheder havde  

 konstateret  

 at der i forbindelse med masseadministration som sker ved hjælp af  

 it-systemer,  

 sker tilsidesættelse af grundlæggende forvaltningsretlige krav.
Efter en  

 omtale  

 af flere konkrete sager bad jeg de to ministerier og KL om en udtalelse om  

 hvordan disse vil medvirke til at sikre at kommunernes it-løsninger i  

 forbindelse med kommunalreformen lever op til kravet om en kopi (eller en  

 fuldstændig nøjagtig udskrift svarende til en kopi) af kommunernes udgående  

 breve med henblik på at overholde forvaltningsloven, offentlighedsloven og  

 grundlæggende krav om dokumentation i forvaltningssager.
 KL har besvaret min  

 henvendelse ved e-mail af 19. september 2005, og Videnskabsministeriet og  

 Indenrigs- og Sundhedsministeriet har afgivet et fælles svar i e-mail af 29.  

 september 2005. KLs svar vedlægges til orientering.
 Af ministeriernes udtalelse  

 af 29. september 2005 fremgår bl.a. at Videnskabsministeriet og  

 repræsentanter  

 fra en række andre ministerier, herunder Indenrigs- og Sundhedsministeriet,  

 løbende drøfter med de kommunale parter, herunder KL, koordinering og  

 udvikling  

 af en fælles it-politik for den offentlige sektor i KIU (Det Koordinerende  

 Informationsudvalg). For at medvirke til at sikre at de it-løsninger som  

 kommunerne anskaffer i forbindelse med kommunalreformen, lever op til de  

 grundlæggende forvaltningsretlige krav som jeg har peget på i brevene af 21.  

 juni 2005, blev det på det seneste møde i KIU den 21. september 2005 aftalt  

 at  

 KL i samarbejde med Videnskabsministeriet og Indenrigs- og  

 Sundhedsministeriet  

 vil udarbejde og udsende uddybende formuleringer til brug for kommunernes  

 fremtidige kravspecifikationer til systemanskaffelser.
 På den baggrund foretager jeg  

 mig ikke videre i sagen.
 Hvis der undervejs i det  

 fremtidige arbejde måtte opstå spørgsmål som Videnskabsministeriet,  

 Indenrigs- og  

 Sundhedsministeriet og KL ønsker en drøftelse af, er jeg naturligvis meget  

 indstillet herpå.
Jeg har sendt et enslydende  

 brev til Indenrigs- og Sundhedsministeriet og KL.
Jeg har tilsendt Den  

 Digitale  

 Taskforce samt de kommuner jeg har omtalt i mit brev af 21. juni 2005, en  

 kopi  

 af dette brev, ligesom jeg har tilsendt disse en kopi af KLs og  

 ministeriernes  

 svar i sagen. NOTER: (*) FOB  

 1997, s. 198, FOB  

 1998, s. 360, og FOB  

 2003, s. 686.
