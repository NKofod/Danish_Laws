INDHOLD CIRKULÆRE Generelle bemærkninger ORGANISATIONSAFTALE § 1.  Organisationsaftalens område § 2.  Løn § 3.  Normal arbejdstid § 4.  Overarbejde § 5.  Undervisning § 6.  Ikrafttræden og opsigelse GENERELLE BEMÆRKNINGER Finansministeriet og Ledernes Hovedorganisation har den 5. november 1992  

 indgået medfølgende organisationsaftale for værkstedsfunktionærer.
Organisationsaftalen udgør sammen med StK-fællesoverenskomsten af 24.  

 april 1991 (* 2) det samlede overenskomstgrundlag.
 Der henvises til Finansministeriets cirkulære af 18. april 1991 om  

 lokalløn og chefløn med tilhørende vejledning.
 Den hidtidige overenskomst af 15. februar 1990 for værkstedsfunktionærer  

 (cirk. af 30. jan. 1990, APD.nr. 21/90) ophæves hermed.
Finansministeriet Administrations- og Personaledepartementet Den 14. december 1992 P.M.V.
 E.B.
Inga Mørkegaard ORGANISATIONSAFTALE FOR VÆRKSTEDSFUNKTIONÆRER Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
 Organisationsaftale for værkstedsfunktionærer ved Danmarks Tekniske  

 Højskole og Ålborg Universitet.
§ 1.  Organisationsaftalens område Organisationsaftalen omfatter værkstedsfunktionærer (værkmestre), der  

 ansættes ved Danmarks Tekniske Højskole og Ålborg Universitet.
§ 2.  Løn Lønnen svarer til lønnen lønramme 25.
 Arbejdstid mv.
§ 3.  Normal arbejdstid Arbejdstiden er normalt 37 timer ugentlig.
 Stk. 2. Hvis der lokalt er enighed herom, kan arbejdstidsnedsættelsen fra  

 40 timer ugentlig opspares til hele fridage til senere afvikling.
 Stk. 3. Indføres en opsparingsordning, udløser arbejde op til 40 timer  

 den enkelte uge ikke krav på godtgørelse (betaling eller afspadsering) for  

 overarbejde.
 Stk. 4. Frihed opspares under fravær på grund af sygdom, men ikke under  

 ferie.
§ 4.  Overarbejde Overarbejde bør så vidt muligt undgås.
Beordret og kontrollabelt  

 overarbejde afspadseres inden 4 måneder efter overarbejdets udførelse efter  

 aftale mellem institutionen og den pågældende.
 Stk. 2. Såfremt afspadsering undtagelsesvis ikke finder sted, ydes der  

 overtidsbetaling med 1/160,33 af månedslønnen med tillæg af 50 pct.
 Stk. 3. Ved afspadsering ydes fritid af samme varighed som det præsterede  

 overarbejde med tillæg i fritid svarende til den i stk. 2 nævnte procentsats.
§ 5.  Undervisning Til værkstedsfunktionærer ved Danmarks Tekniske Højskole, der varetager  

 selvstændig undervisning i et omfang af mindst 25 timer månedlig, ydes et  

 fradrag i den ugentlige arbejdstid på 10 minutter pr. præsteret  

 undervisningstime.
§ 6.  Ikrafttræden og opsigelse Organisationsaftalen har virkning fra den 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1993.
København, den 5. november 1992 Ledernes Finansministeriet Hovedorganisation P.M.V.
 E.B.
