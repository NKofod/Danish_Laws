(Til socialforvaltningen i samtlige  

 kommuner og amtskommuner m.fl.) 1. Loven om delpension er ændret ved lov nr. 164 af  

 23. marts 1988.
 Lovændringen er en følge af den arbejdstidsnedsættelse, der blev aftalt  

 ved indgåelse af overenskomsterne på arbejdsmarkedet i foråret 1987.
 De overenskomstmæssige arbejdstidsnedsættelser får indflydelse på  

 beregningen af delpensionen, da man efter de gældende regler tager  

 udgangspunkt i en fuld overenskomstmæssig arbejdstid på 39 timer.
Arbejdstidsnedsættelsen er aftalt individuelt inden for de forskel- lige  

 områder og får virkning på forskellige tidspunkter.
Af administrative grunde  

 gennemføres reguleringerne i delpensionsloven i to omgange med 1 time pr.  

 gang.
 Konsekvensændringerne i delpensionsloven får virkning fra den 1. januar  

 1989 og den 1. januar 1991.
Fra den 1. januar 1989 bliver udgangspunktet for beregningen af delpension  

 en overenskomstmæssig ugentlig arbejdstid på 38 timer.
Delpensionen udgør  

 derfor fra dette tidspunkt 1/38 af basisbeløbet for hver time arbejdstiden  

 nedsættes.
 Fra den 1. januar 1991 bliver udgangspunktet for beregningen en ugentlig  

 arbejdstid på 37 timer, og delpensionen vil udgøre 1/37 af basisbeløbet for  

 hver time arbejdstiden nedsættes.
 Delpensionister, der efter lovens ikrafttræden bevarer den gennemsnitlige  

 ugentlige arbejdstid, de havde den 1. januar 1989 får fortsat beregnet  

 delpension med 1/39 af basisbeløbet for det antal timer,  

 arbejdstidsnedsættelsen udgjorde på samme tidspunkt.
 Det er endvidere ved ændringen af loven præciseret, at man efter overgang  

 til delpension ikke kan være beskæftiget som både lønmodtager og selvstændig,  

 se dog om undtagelser fra denne regel nedenfor under Socialministeriets  

 bekendtgørelse.
 2. Socialministeriets bekendtgørelse af 25. november  

 1988 om delpension til personer med anden erhvervsindtægt end lønindtægt.
Bekendtgørelsen er for det første ajourført som følge af de ændringer i  

 delpensionsloven, der er nævnt ovenfor.
For selvstændige udgør  

 arbejdstidsnedsættelsen og arbejdstiden efter overgang halvdelen af den fulde  

 overenskomstmæssige arbejdstid.
Dernæst er der i § 1, stk. 3 medtaget en regel om, at lønmodtagere kan  

 modtage delpensiion som lønmodtagere, selv om de har indtægter i form af  

 dagpengegivende anden erhvervsindtægt fra borgerlige ombud o.lign.
Dette  

 spørgsmål er omtalt i pkt. 17 i Vejledende Udtalelser om delpension nr. 1.
Reglen i § 2, stk. 1, nr. 5 om beskæftigelse inden overgang er ændret  

 således, at selvstændige skal have arbejdet som selvstændige erhvervsdrivende  

 i mindst 9 måneder inden for de sidste 12 måneder før overgang.
Reglen svarer  

 til den regel, der gælder for lønmodtagere, og ændringen medfører således, at  

 fuld sygemelding i op til 3 måneder inden for de sidste 12 måneder herefter  

 ikke afskærer ret til delpension.
 Reglen i § 2, stk. 1, nr. 6 om mindsteindtægt i det sidste år inden  

 overgang til delpension er ændret således, at mindsteindtægten herefter kun  

 skal udgøre mindst 1/3 af basisbeløbet.
 3. Sikringsstyrelsens bekendtgørelse af 25. november  

 1988 om delpension.
 Bekendtgørelsen er ajourført som følge af de ændringer i delpensionsloven,  

 der er nævnt ovenfor.
 Endvidere er der i § 3 om opgørelse af lønindtægten ved den første  

 delpensionsberegning medtaget en ny regel, hvorefter anden erhvervsindtægt  

 end lønindtægt kan medtages ved opgørelsen, hvis lønmodtageren før overgang  

 har haft bijob som selvstændig.
 4. Sikringsstyrelsens cirkulære af 25. november 1988  

 om delpension.
 Underretning om ansøgning og afgørelse om delpension for ansøgere, der er  

 medlem af en arbejdsløshedskasse, skal nu gives til Direktoratet for  

 Arbejdsløshedsforsikringen, se § 4.
