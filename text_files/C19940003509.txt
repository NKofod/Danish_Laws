 Fra 1. januar 1994 er der sket en bruttoficering af ydelser i henhold til  

 bistandsloven, således at bistandsydelser som hovedregel er skattepligtige.  

 Efter § 20, nr. 3, i bekendtgørelse nr. 795 af 1. oktober 1993 om opkrævning  

 m.v. af indkomst- og formueskat er skattepligtige ydelser i henhold til  

 bistandsloven A-indkomst.
 Ydelser i henhold til bistandsloven, der gives til dækning af nærmere  

 bestemte udgifter for modtageren, samt ydelser efter lovens § 37 a og 47 a er  

 dog stadig skattefri.
Lønindholdelse Efter 1. januar 1994 bør der som udgangspunkt fortsat ikke foretages  

 lønindeholdelse for restancer i kontanthjælp, jf.
SD-cirkulære 1979-3 af 19.  

 januar 1979.
I tilfælde, hvor udbetalingen af kontanthjælp efter bruttoprincippet fører  

 til en betalingsevne, f.eks. hvor kontanthjælpsmodtageren har ingen eller kun  

 beskedne boligudgifter, har indtægt ud over kontanthjælpen, eller hvor  

 kontanthjælpsmodtageren på grund af fremført underskud har fået frikort,  

 således at der ikke skal betales løbende A-skat, herunder indregnet restskat,  

 vil der dog kunne foretages lønindholdelse.
I sådanne tilfælde gælder  

 bestemmelserne i kildeskattelovens § 73, stk. 3 og 4, hvorefter  

 lønindholdelse kan ske, såfremt ikke særlige hensyn efter skattemyndighedens  

 skøn taler derimod, og således at der i hver enkelt tilfælde er sikre  

 oplysninger om, at der overlades skatteyderen det nødvendige til eget og  

 familiens underhold.
Henstand med indregnet restskat Kontanthjælpsmodtagere, som ikke kun er på kortvarig bistandshjælp, men  

 som har løbende, varig hjælp, vil i visse tilfælde komme i økonomisk trang,  

 hvis de har en væsentlig indregnet restskat.
Disse skatteydere har i lighed med alle andre mulighed for at søge  

 eftergivelse og henstand med restskatten.
Betingelserne for at indrømme  

 eftergivelse vil dog normalt ikke være opfyldt.
Ansøgning om eftergivelse behandles af told- og skatteregionerne og af  

 Københavns Kommune og Frederiksberg Kommune.
Ved afslag gives klagevejledning  

 til Told- og skattestyrelsen.
 Hvis skatteyderen kun har bistandshjælp og derfor nedsat betalingsevne,  

 kan der gives hel eller delvis opkrævningsmæssig henstand med den indregnede  

 restskat, jf. principperne i Skatteministeriets cirkulære af 26. november  

 1990 om eftergivelse og henstand med told- og skattebeløb m.v. pkt. 11. Det  

 beløb, der er givet henstand med, trækkes i så fald ud af  

 forskudsregistreringen og omdannes til et skattetilsvar som B/restskat.
Ansøgninger om sådan henstand behandles af kommunerne.
Ved afslag gives  

 der klagevejledning til told- og skatteregionerne.
 Der skal i disse tilfælde træffes afgørelse ud fra skatteyderens aktuelle  

 økonomiske forhold, således at man i hvert enkelt tilfælde har sikre  

 oplysninge om, at der overlades skatteyderen de nødvendige midler til eget og  

 evt. familiens underhold jf. retsplejelovens § 509.
 Opkrævningsmæssig henstand efter ovenstående principper kan gives, uanset  

 at restskatten efter kildeskattelovens § 61, stk. 3, anses for betalt.
