Klage  

 over delvist afslag på aktindsigt i mindreårig datters journal Patientklagenævnet fandt grundlag for kritik af  

 overlægen, idet nævnet fandt, at overlægen burde have givet moderen delvis  

 aktindsigt, dvs. aktindsigt i alle oplysninger fra den ønskede periode, der  

 ikke vedrørte datterens plejefamilie.
Nævnet vurderede herved, at de passager  

 i  

 journalen, som vedrørte datterens plejefamilie, indeholdt oplysninger af en  

 sådan karakter, at de kunne være til skade for samspillet mellem  

 plejefamilien  

 og datteren og dermed for rammerne for datterens videre psykiske udvikling.  

 Endvidere vurderede nævnet, at de resterende oplysninger i journalen ikke var  

 af en sådan karakter, at der var tungtvejende hensyn, som talte imod, at  

 moderen fik aktindsigt i disse.
