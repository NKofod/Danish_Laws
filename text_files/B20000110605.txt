Bekendtgørelse om ændring af  

 bekendtgørelse om landets inddeling i sogne (Oprettelse af Holsted Sogn i Roskilde Stift) § 1. Det bekendtgøres herved, at der ved kgl.  

 resolution af 15. november 2000 er oprettet et nyt sogn i Roskilde Stift,  

 kaldet Holsted Sogn.
Stk. 2. Sognet fremkommer ved udskillelse af den del af  

 Herlufsholm Hgd., Herlufsholm, der er beliggende øst for en linie, der  

 fra Næstved Bygrunde følger østskellet for matr.nr. 19,  

 Suså, Herlufsholm Hgd., Herlufsholm til den offentlige vej litra »c«,  

 Herlufsholms Alle, smst., går over nævnte vej og videre mod nord  

 over den gren af nævnte matr.nr. 19, der deler matr.nr. 1dd smst.,  

 videre nordpå langs østskellet for nævnte matr.nr. 19 og  

 over matr.nr. 10, jernbanen, smst.
Følger fortsat østskellet  

 for nævnte matr.nr. 19 i nordgående retning til skellet mod  

 Rislev By, Rislev.
Endvidere overføres ejerlavene Holsted By,  

 Herlufsholm, Vridsløse By, Herlufsholm og Øverup By,  

 Herlufsholm til det nye Holsted Sogn.
 § 2. Holsted Sogn er oprettet fra den 3. december 2000.
 Stk. 2. Med virkning fra samme dato ændres § 1 i  

 bekendtgørelse nr. 246 af 19. april 1988 om landets inddeling i sogne,  

 således at der efter Holmstrup under Roskilde Stift indføjes  

 Holsted.
