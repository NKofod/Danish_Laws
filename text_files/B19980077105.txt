Bekendtgørelse om indberetning i  

 henhold til lov om  

 beskyttelse af havmiljøet I medfør af § 39, § 48 og § 61 i lov nr. 476 af 30.  

 juni 1993 om beskyttelse af havmiljøet som ændret ved lov nr.  

 394 af 12. maj 1996 og til § 29 i anordning nr. 1012 af 14. december  

 1994 om ikrafttræden for Grønland af lov om beskyttelse af  

 havmiljøet, fastsættes:
§ 1. Skibsføreren og chefen for  

 havanlægget skal straks indberette til de i § 3 nævnte  

 myndigheder, såfremt der fra skibet eller havanlægget sker  

 udtømning eller der er fare for udtømning, som er i strid med  

 lov om beskyttelse af havmiljøet, kapitlerne 2-7 eller regler udstedt  

 i medfør af bestemmelserne i disse kapitler, eller som omfattes af  

 lovens § 58. Endvidere skal der straks ske indberetning ved enhver  

 kollision eller grundstødning, eller såfremt der som  

 følge af brand, eksplosion, fejl på maskineri eller udstyr, der  

 kan påvirke skibets eller havanlæggets manøvredygtighed,  

 eller af andre grunde er fare for udtømning herunder 1)	en udtømning eller mulig udtømning af skadelige  

 stoffer i emballeret form herunder sådanne stoffer i containere,  

 flytbare tanke, køretøjer og jernbanevogne og  

 ombordværende pramme eller 2)	ved skade, fejl eller sammenbrud på et skib med en  

 længde på 15 meter eller derover, som a)	påvirker skibets sikkerhed og som inkluderer, men som ikke er  

 begrænset til kollision, grundstødning, brand, eksplosion,  

 skader på skibets konstruktion, indtrængning af søvand,  

 forskydning af lasten eller b)	resulterer i en forringelse af skibets navigationssikkerhed og som  

 inkluderer, men som ikke er begrænset til fejl eller svigt af  

 styresystemet, fremdrivningsmaskineriet, strømforsyningssystemet, og  

 væsentlige skibsbaserede navigationshjælpemidler.
 Stk. 2. Skibsføreren, chefen for havanlægget og  

 føreren af et luftfartøj skal straks indberette til de i  

 § 3 nævnte myndigheder, såfremt der fra skibet,  

 havanlægget eller luftfartøjet iagttages væsentligt spild  

 af olie eller skadelige flydende stoffer, herunder spild af skadelige stoffer  

 og materialer, der transporteres i emballeret form.
 Stk. 3. Skibsføreren og chefen for havanlægget  

 skal straks indberette, såfremt der fra skibet eller havanlægget  

 af hensyn til disses sikkerhed eller for at redde menneskeliv eller som  

 følge af skade på skibet eller havanlægget eller deres  

 udstyr er foretaget dumpning eller afbrænding på havet i henhold  

 til § 58 i lov om beskyttelse af havmiljøet.
 Stk. 4. Såfremt ejeren eller brugeren af skibet eller  

  havanlægget får kendskab til, at skibsføreren eller  

 chefen for havanlægget ikke har foretaget indberetning, eller  

 såfremt indberetningen er ufuldstændig, jfr. §§ 5-8, skal ejeren  

 eller brugeren straks foretage indberetning.
 Stk. 5. I de i stk. 1 og 2 nævnte tilfælde  

 skal lodsen på skibet eller havanlægget ligeledes straks  

 indberette til de i § 3 nævnte myndigheder.
 Stk. 6. Ved »skadelige stoffer i emballeret form« som  

 anført i nr. 1) og stk. 2 forstås stoffer, som er  

 identificerede som havforurenende i den internationale kode for transport af  

 farligt gods udgivet af da Forenede Nationers Internationale  

 Søfartsorganisation (IMO).
 Stk. 7. Faste og flytbare havanlæg, der udfører  

 efterforskning, produktionsboring og indvinding af undersøiske  

 mineralforekomster, skal kun indrapportere de i §§ 5-8 anførte  

 oplysninger, der er relevante for det pågældende anlæg.
 Stk. 8. Nærværende bekendtgørelse omfatter  

 ikke indberetninger i henhold til tilladelser til udledning eller anden  

 bortskaffelse i medfør af bekendtgørelse nr. 394 af 17. juli  

 1984 om udledning i havet af stoffer og materialer fra visse  

 havanlæg.
 § 2. Havnebestyrelsen skal straks indberette,  

 såfremt der i havnen iagttages væsentligt spild af olie eller  

 skadelige flydende stoffer, herunder spild af skadelige stoffer og  

 materialer, der transporteres i emballeret form og der er fare for forurening  

 af havet.
§ 3. Indberetning skal ske til  

 Søværnets Operative Kommando.
I Grønlands  

 fiskeriterritorium uden for Grønlands søterritorium skal  

 indberetning ske til Rigsombudsmanden i Grønland.
Stk. 2. I den eksklusive økonomiske zone eller uden for  

 dansk søterritorium i øvrigt, kan indberetning ligeledes ske  

 til de kompetente myndigheder i den nærmeste kyststat.
Indberetning fra  

 skibe og havanlæg sker gennem den nærmeste kystradiostation eller  

 ad den vej, som er hurtigst på tidspunktet for indberetningen.  

 Indberetning fra luftfartøjer sker gennem den lufttrafiktjenesteenhed,  

 som luftfartøjet til enhver tid har forbindelse med.
 Stk. 3. Såfremt der i de i § 1, stk. 3,  

 nævnte tilfælde er sket indberetning til udenlandske myndigheder,  

 skal dumpningen eller afbrændingen ligeledes indberettes til  

 Miljøstyrelsen senest en uge efter, at dumpningen eller  

 afbrændingen har fundet sted.
 § 4. Indberetning skal ske over radio, telefonisk  

 eller ad den vej, som er hurtigst på tidspunktet for indberetningen.  

 Indberetningen i de i § 3, stk. 3, nævnte tilfælde kan  

 dog ske skriftligt.
 Stk. 2. Udgifterne til indberetning i de i § 1,  

 stk. 2, nævnte tilfælde afholdes af  

 Miljøstyrelsen.
§ 5. Indberetning i de i § 1, stk. 1,  

 nævnte tilfælde skal indeholde alle oplysninger, der kan  

 være af betydning for de i § 3 nævnte myndigheders  

 bedømmelse af situationen, herunder oplysninger om 1)	skibets eller havanlæggets navn, hjemsted og internationale  

 radiokaldesignal, 2)	skibets eller havanlæggets type og tonnage, 3)	lastens art, mængde og placering, herunder mulighederne for at  

 overføre last eller ballast til andre skibe eller havanlæg, 4)	brændstofbeholdningens art, mængde og placering, 5)	tidspunktet for hændelsen, 6)	skibets eller havanlæggets position, kurs og hastighed, da  

 hændelsen indtraf, 7)	skibets eller havanlæggets kurs og hastighed efter  

 hændelsen eller, såfremt skibet eller havanlægget er  

 grundstødt, amning for og agter, 8)	skibets eller havanlæggets sidste afgang samt tid og sted for  

 forventet nærmeste destination, 9)	de herskende vind-, sø- og strømforhold samt  

 sigtbarheden, 10)	hændelsens art, årsag og forløb, herunder om en  

 evt. skades placering, og om en evt. udtømning fortsætter, 11)	de relevante forhold vedrørende skibets eller  

 havanlæggets tilstand, 12)	hvilke forholdsregler, der er taget for at forhindre eller  

 begrænse udtømning.
13)	i hvilket omfang, der er søgt eller opnået  

 assistance, 14)	hvilken radiofrekvens eller kanal, der aflyttes, og 15)	skibets eller havanlæggets ejer, bruger og nærmeste  

 lokale agent.
Stk. 2. Indberetning i de i § 1, stk. 1,  

 nævnte tilfælde skal endvidere indeholde udførlige  

 oplysninger om de stoffer, der er udtømt, eller som der er fare for  

 vil blive udtømt, herunder 1)	tydelig angivelse eller beskrivelse af stofferne, herunder den  

 korrekte tekniske betegnelse, 2)	angivelse af eller skøn over mængder, koncentrationer  

 og sandsynlige tilstande af stofferne, 3)	beskrivelse af spildets udstrækning og bevægelser,  

 og 4)	angivelse af navn på modtageren, afskiberen eller  

 producenterne af stofferne.
 Stk. 3. Indberetningen skal suppleres, såfremt den  

 videre udvikling ændrer de forhold, der er indberettet.
 Stk. 4. Indberetning fra lodsen skal indeholde de af de i  

 stk. 1-3 nævnte oplysninger, som lodsen er eller burde være  

 bekendt med.
§ 6. Indberetning i de i § 1, stk. 2,  

 nævnte tilfælde skal indeholde alle oplysninger, der kan  

 være af betydning for de i § 3 nævnte myndigheders  

 bedømmelse af situationen, herunder 1)	skibets, havanlæggets eller luftfartøjets navn,  

 hjemsted og internationale radiokaldesignal, 2)	tidspunktet for iagttagelsen, 3)	positionen og udstrækningen af det iagttagne spild, 4)	hvilke stoffer, spildet består af og den sandsynlige  

 mængde, 5)	hvor spildet stammer fra, og 6)	de herskende vind-, sø- og strømforhold samt  

 sigtbarheden på tidspunktet for iagttagelsen.
§ 7. Indberetning af dumpning i henhold til  

 § 1, stk. 3, skal indeholde oplysninger om 1)	skibets eller havanlæggets navn, hjemsted og internationale  

 radiokaldesignal, 2)	tidspunktet for dumpningen, 3)	skibets eller havanlæggets position, da dumpningen fandt  

 sted, 4)	arten og mængden af de dumpede stoffer og materialer, 5)	de herskende vind-, sø- og strømforhold samt  

 sigtbarheden, 6)	fremgangsmåden ved dumpningen, og 7)	de grunde, der førte til, at der foretoges  

 dumpning.
§ 8. Indberetning af afbrænding på  

 havet i henhold til § 1, stk. 3, skal indeholde oplysninger  

 om 1)	skibets eller havanlæggets navn, hjemsted og internationale  

 radiokaldesignal, 2)	tidspunktet for afbrændingen, 3)	skibets eller havanlæggets position, da afbrændingen  

 fandt sted, 4)	arten og mængden af de afbrændte stoffer og  

 materialer, 5)	de herskende vind-, sø- og strømforhold samt  

 sigtbarheden, 6)	fremgangsmåden ved afbrændingen, 7)	forbrændingseffekten, og 8)	de grunde, der førte til, at der foretoges afbrænding  

 på havet.
§ 9. Indberetning i de i § 2 nævnte  

 tilfælde skal indeholde alle oplysninger, der kan være af  

 betydning for Søværnets Operative Kommandos bedømmelse af  

 situationen, herunder 1)	positionen og udstrækningen af det iagttagne spild, 2)	hvilke stoffer, spildet består af og den sandsynlige  

 mængde, 3)	de herskende vind-, sø- og strømforhold, og 4)	hvor spildet stammer fra.
 § 10. I de i §§ 1-2 nævnte  

 tilfælde skal de nævnte personer og vedkommende havnebestyrelse  

 efter anmodning give de i § 3, stk. 1, nævnte myndigheder,  

 samt de udenlandske myndigheder, der i medfør af § 3,  

 stk. 2, har modtaget indberetning, alle oplysninger, som har betydning  

 for iværksættelse af foranstaltninger for at forhindre eller  

 bekæmpe forurening af havet.
 § 11. Medmindre højere straf er forskyldt  

 efter den øvrige lovgivning straffes med bøde den der  

 overtræder §§ 1-2 eller 4-10.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4. I Grønland kan der for overtrædelser, der  

 begås af aktieselskaber, andelsselskaber, anpartsselskaber eller  

 lignende, pålægges selskabet som sådant  

 bødeansvar.
 Stk. 5. Er overtrædelsen begået af  

 Grønlands Hjemmestyre, en kommune eller et kommunalt fællesskab,  

 der er omfattet af § 64 i landstingslov om kommunalbestyrelser og  

 bygdebestyrelser m.v., kan der pålægges hjemmestyret, kommunen  

 eller det kommunale fællesskab bødeansvar.
 § 12. Bekendtgørelsen træder i kraft  

 den 4. november 1998.
 Stk. 2. Samtidig hermed ophæves bekendtgørelse  

 nr. 311 af 12. juni 1981 om indberetning i henhold til lov om beskyttelse af  

 havmiljøet.
 § 13. Miljø- og energiministeren fastsætter  

 tidspunktet for bekendtgørelsens ikrafttræden for  

 Grønland.
