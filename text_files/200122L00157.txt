Fremsat den 13. marts 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om udnyttelse af  

 vedvarende energikilder m.v.
(Ophævelse af regler om solvarmepligt) § 1 I lov om udnyttelse af vedvarende energikilder m.v., jf.  

 lovbekendtgørelse nr. 692 af 25. august 1999, som ændret ved  

 bekendtgørelse nr. 1363 af 20. december 2000, bekendtgørelse  

 nr. 186 af 16. marts 2001 og lov nr. 337 af 16. maj 2001, foretages  

 følgende ændringer:
 1. Kapitel 2 a ophæves.
 2. § 11 a, stk. 4, ophæves.
 3. § 11 b, stk. 1, affattes således:
» § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er at ophæve  

 bestemmelserne om pligtmæssig etablering af solvarmeanlæg i lov  

 om udnyttelse af vedvarende energikilder m.v.
Bestemmelserne er indsat ved  

 lov nr. 337 af 16. maj 2001 om ændring af lov om vedvarende  

 energikilder m.v. (Solvarmepligt i nybyggeri uden for fjernvarmeområder  

 m.v.), der er sat i kraft ved ikrafttrædelsesbekendtgørelse nr.  

 90 af 19. februar 2002.
2. Baggrund for lovforslaget Folketinget vedtog den 3. maj 2001 lovforslag L 154 om  

 ændring af lov om vedvarende energikilder m.v. (Solvarmepligt i  

 nybyggeri uden for fjernvarmeområderne m.v.). Vedrørende  

 Folketingets behandling af lovforslaget henvises til FT. 2000-2001, A 3914, A  

 3925, B 838, C 659 samt FF 4429, FF 6994 og FF 7332.
Loven blev fremsat som opfølgning på den plan  

 for solvarmeområdet, som den tidligere miljø- og energiminister  

 i samarbejde med den tidligere by- og boligminister udarbejdede i  

 efteråret 2001. Til grund for arbejdet med solvarmeplanen lå en  

 beretning, som Folketingets Energipolitiske Udvalg afgav den 21. juni 2000  

 over et forslag til Folketingsbeslutning om solvarme i nybyggeri uden for  

 eksisterende fjernvarmeområder (B 33), jf.
FT. 1999-2000, A 2486, A  

 2489, FF 4797, B 1429.
Det fremgår af lov nr. 337 af 16. maj 2001, at  

 ministeren fastsætter tidspunktet for lovens ikrafttræden.
Af  

 bemærkningerne til lovforslaget (L 154), fremgår det, at det var  

 hensigten, at loven skulle sættes i kraft den 1. oktober 2001, men at  

 ikrafttrædelsesbestemmelsen giver en fleksibilitet med hensyn til  

 ikraftrædelsestidspunktet, hvis forholdene taler herfor.
Loven blev  

 ikke sat i kraft den 1. oktober 2001, da det var planen, at dette skulle  

 gøres i sammenhæng med udstedelsen af den bekendtgørelse,  

 der udmønter lovens regler om solvarmepligt.
 Et udkast til en bekendtgørelse om solvarmepligt  

 udarbejdet i henhold til lovens bemyndigelse er af den tidligere  

 miljø- og energiminister notificeret for Europa-Kommissionen i henhold  

 til informationsproceduredirektivet (Direktiv 98/34/EF om en  

 informationsprocedure med hensyn til tekniske standarder og forskrifter, som  

 ændret ved direktiv 98/48/EF). Den notificerede bekendtgørelse  

 kan udstedes, efter at fristen for indsigelser fra Europa-Kommissionen eller  

 andre medlemslande udløb den 4. januar 2002. Energistyrelsen fik den  

 28. januar 2002 endeligt bekræftet at Europa-Kommissionen ikke havde  

 yderligere indsigelser i forhold til notifikationen.
Økonomi- og erhvervsministeren har i sin  

 orientering af Folketingets Energipolitiske Udvalg af den 8. februar 2002 og  

 af den 20. februar 2002 (Alm. del   bilag 148 og Alm. del   bilag 172)  

 tilkendegivet, at regeringen agter at fremsætte et lovforslag, hvori  

 lovbestemmelserne om solvarmepligt foreslås ophævet.
For at  

 undgå, at der opstår tvivl om fremgangsmåden, har  

 ministeren forinden sat loven i kraft ved  

 ikrafttrædelsesbekendtgørelse nr. 90 af 19. februar 2002.
3. Lovforslagets indhold Med lovforslaget foreslås det, at de bestemmelser om  

 solvarmepligt, der blev vedtaget med lov nr. 337 af 16. maj 2001  

 ophæves.
Med lov nr. 337 af 16. maj 2001 blev der skabt hjemmel for  

 ministeren til at fastsætte regler om pligtmæssig etablering af  

 solvarmeanlæg ved nybyggeri i kommunale og selvejende institutioner,  

 erhvervsbygninger og visse større sommerhuse beliggende uden for  

 fjernvarmeområderne.
Pligten til at installere solvarmeanlæg kan  

 kun foreligge i de tilfælde, hvor anlægget er  

 brugerøkonomisk fordelagtigt, hvilket betyder, at værdien af  

 energibesparelser som følge af anlægget skal være mindst  

 lige så store som de gennemsnitlige omkostninger til finansiering og  

 vedligeholdelse over en 20-årig periode.
I øvrigt kan der  

 henvises til vedtagelsen af L 154, jf. henvisningerne under pkt. 2.
Regler om pligtmæssig etablering af  

 solvarmeanlæg er ikke en del af regeringens politik.
Som det  

 fremgår af økonomi- og erhvervsministerens bemærkninger  

 ved Folketingets førstebehandling af lovforslag L 27, (Forslag til lov  

 om ændring af lov om almene boliger samt støttede private  

 andelsboliger m.v., lov om andelsboligforeninger og andre  

 boligfællesskaber og lov om individuel boligstøtte, jf.
FT  

 2000-2001, FF 682), er regeringen af den opfattelse, at regler om  

 solvarmepligt udgør et væsentligt indgreb i bygningsejernes ret  

 til frit at indrette deres ejendomme på den mest hensigtsmæssige  

 måde.
Regeringen ser positivt på etableringen af  

 solvarmeanlæg, men det bør dog være den enkelte  

 bygningsejer, der frit træffer beslutning om etablering af  

 solvarmeanlæg.
Regeringen har således tiltro til, at den enkelte  

 bygningsejer selv vil iværksætte installation af  

 solvarmeanlæg, hvis økonomien taler herfor.
4. Økonomiske og administrative konsekvenser for stat, amter og  

 kommuner De økonomiske og administrative konsekvenser for  

 det offentlige af solvarmepligt ville hovedsageligt vedrøre det  

 almene, støttede byggeri.
I bemærkningerne til lovforslaget om  

 solvarmepligt (L 154) blev de kommunale merudgifter til kapitalstøtte  

 som følge af solvarmeanlæg opgjort til 1,7 mio. kr. i 2002.  

 Tilsvarende blev de statslige merudgifter opgjort til 3,5 mio. kr.
Endeligt  

 blev det vurderet, at kommunernes merudgifter til byggesagsbehandling ville  

 udgøre ca. 200.000 kr. pr. år.
Med ophævelsen af  

 solvarmepligten bortfalder disse konsekvenser.
5. Miljømæssige konsekvenser De miljømæssige konsekvenser af  

 solvarmepligten opgjordes i bemærkningerne til lovforslaget (L 154) til  

 en CO2-besparelse på ca. 800 tons for en årlig  

 tilvækst på 1200 nye solvarmeanlæg.
Akkumuleret over de  

 kommende 20 år for nye anlæg, der ville blive etableret i denne  

 periode, ville besparelsen blive ca. 160.000 tons CO2. Tilsvarende  

 blev reduktionen i NOx-belastningen skønnet til ca. 1,2  

 tons årligt akkumuleret over de kommende 20 år i alt ca. 240  

 tons.
Endeligt blev reduktionen i SO2-belastningen vurderet til  

 ca. 0,7 tons årligt, akkumuleret over de kommende 20 år i alt ca.  

 140 tons.
Med ophævelsen af solvarmepligten bortfalder disse  

 miljømæssige konsekvenser.
6. Administrative og økonomiske konsekvenser for  

 erhvervslivet Ophævelsen af solvarmepligten forventes  

 primært at berøre solvarmefabrikanter og  

 solvarmeinstallatører, som ikke umiddelbart vil få den  

 forventede meromsætning på 1200 nye solvarmeanlæg om  

 året.
Som opfølgning på vedtagelsen af lov nr. 337 af 16.  

 maj 2001 har Energistyrelsen imidlertid ladet udarbejde et simpelt  

 beregningsprogram til bestemmelse af brugerøkonomien i  

 solvarmeanlæg.
Regnearket (Exsolar) er offentligt tilgængeligt,  

 og kan hjælpe solvarmebranchen til markedsføring af  

 økonomisk fordelagtige solvarmeanlæg på frivillig  

 basis.
I bemærkningerne til L 154 er det desuden  

 anført, at solvarmepligten vil påføre erhvervslivet en  

 ubetydelig administrativ byrde i forbindelse med byggesager.
I samråd  

 med Erhvervs- og Selskabsstyrelsens Center for Administrative Lettelser er  

 det vurderet, at at det vil være unødvendigt byrdefuldt for  

 virksomhederne at deltage i en panelundersøgelse med henblik på  

 at vurdere omfanget af den administrative lettelse, som følger af  

 ophævelsen af bestemmelserne om solvarmepligt.
Dette følger dels  

 af, at lovforslaget vedrører et stærkt begrænset antal  

 virksomheder, dels af at den administrative lettelse i sig selv er  

 beskeden.
7. Forholdet til EU-retten Lovforslaget har ikke EU-retlige aspekter.
Et udkast til  

 en bekendtgørelse om solvarmepligt udarbejdet i henhold til lovens  

 bemyndigelse er af den tidligere miljø- og energiminister notificeret  

 for Europa-Kommissionen i henhold til informationsproceduredirketivet  

 (Direktiv 98/34/EF om en informationsprocedure med hensyn til tekniske  

 standarder og forskrifter, som ændret ved direktiv 98/48/EF).
8. Høring Lovforslaget er den 21. februar 2002 sendt i høring  

 til følgende: Affaldsteknisk Samarbejde, Amtsrådsforeningen i  

 Danmark, Andelsboligforeningernes Fællesrepræsentation,  

 Arbejderbevægelsens Erhvervsråd, Boligselskabernes Landsforening,  

 Brancheforeningen for Biogas, CO Industri, Danmarks Lejerforeninger, Danmarks  

 Naturfredningsforening, Danmarks Vindmølleforening, Dansk Handel og  

 Service, Dansk Industri, Dansk Energi, Dansk Smedemesterforening, Danske  

 Fjernvarmeværkers Forening, De danske Landboforeninger, DEG, DONG  

 Naturgas A/S, ELFOR, Elkraft Transmission, Elkraft System, Elsam A/S,  

 Elsparefonden, Eltra, Energi E2 A/S, Energiklagenævnet,  

 Energimiljørådet, Erhvervs- og Boligstyrelsen, Økonomi-  

 og Erhvervsministeriet, Finansministeriet, Forbrugerrådet, Foreningen  

 af Danske Kraftvarmeværker, Foreningen af Rådgivende  

 Ingeniører, Foreningen af Slutbrugere af Energi, Forsvarets  

 Bygningstjeneste, Ministeriet for videnskab, teknologi og udvikling,  

 Frederiksberg Kommune, Greenpeace Danmark, Handelskammeret, Hovedstadens  

 Udviklingsråd, Håndværksrådet, Indenrigs- og  

 Sundhedsministeriet, Justitsministeriet, Kommunale Tjenestemænd og  

 Overenskomstansatte (KTO), Kommunernes Landsforening, Energitilsynet,  

 Københavns Kommune, Landbrugsrådet, Lejernes Landsorganisation,  

 LO, Miljøministeriet, Fødevareministeriet, NESA A/S,  

 Organisationen for Vedvarende Energi, Renosam, Samvirkende Energi- og  

 Miljøkontorer, SID, Skatteministeriet, Skov- og Naturstyrelsen, Slots-  

 og Ejendomsstyrelsen, Solfangerfabrikantforeningen, Solenergicenteret,  

 Statsministeriet, Tekniq, Udenrigsministeriet, Vindmølleindustrien og  

 WHF.
Samlet vurdering af lovforslagets konsekvenser Positive konsekvenser / mindreudgifter Negative konsekvenser / merudgifter Økonomiske Konsekvenser for stat, kommuner og amter Merudgifter for statslige og kommunale myndigheder som følge af en  

 solvarmepligt, vurderet til henholdsvis 3,5 og 1,7 mio. kr. årligt,  

 bortfalder.
- Administrative konsekvenser for Stat, amter og kommuner Merudgifter for kommuner ved behandling af sager om solvarmeanlæg,  

 vurderet til ca. 200.000 kr. årligt bortfalder.
- Økonomiske konsekvenser for erhvervslivet - Med ophævelsen af solvarmepligten forventes solvarmefabrikanter og  

 solvarmeinstallatører ikke umiddelbart at få den forventede  

 meromsætning på 1200 nye solvarmeanlæg om året.
Administrative konsekvenser for erhvervslivet Et ubetydelige merforbrug af ressourcer i byggesager, som ville  

 følge af solvarmepligten, bortfalder.
- Miljømæssige konsekvenser - På baggrund af en forventning om en årlig tilvækst  

 på 1200 nye solvarmeanlæg blev det vurderet at solvarmepligten  

 ville mindske udledningen af CO2, NOx og SO2  

 med henholdsvis 800, 1,2 og 0,7 tons årligt.
Disse konsekvenser  

 bortfalder med forslaget.
Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1 Bestemmelsen ophæver kapitel 2 a (Installation af  

 solvarmeanlæg). Kapitel 2 a, der indeholder en bemyndigelse til  

 ministeren til at fastsætte regler om solvarmepligt, er indsat i lov om  

 udnyttelse af vedvarende energikilder m.v. ved lov nr. 337 af 16. maj 2001.  

 Der henvises til de almindelige bemærkninger.
Til nr. 2 Bestemmelsen ophæver § 11 a, stk. 4, hvorefter  

 kommunalbestyrelsen og Energiklagenævnet kan pålægge  

 installatører at meddele alle sådanne oplysninger, som er  

 nødvendige til behandling af sager om installation af  

 solvarmeanlæg.
Ophævelsen er en konsekvens af nr. 1.
Til nr. 3 § 11 b, stk. 1, affattes således, at den ikke  

 indeholder regler om straf for forhold vedrørende pligtmæssig  

 etablering af solvarmeanlæg. Ændringen er en konsekvens af nr.  

 1.
Til § 2 Bestemmelserne om solvarmepligt foreslås  

 ophævet snarest muligt.
Lovforslaget sammenholdt med gældende lov Gældende formulering Ændringsforslaget (Ændringer i medfør af Lov nr. 337 af 16. maj 2001, som ikke  

 er trådt i kraft, er markeret med fed) I lov om udnyttelse af vedvarende energikilder m.v., jf.  

 lovbekendtgørelse nr. 692 af 25. august 1999, som ændret ved  

 bekendtgørelse nr. 186 af 16. marts 2001 og lov nr. 337 af  16. maj  

 2001, foretages følgende ændringer:
»Kapitel 2 a Installation af solvarmeanlæg § 10 f.
Miljø- og energiministeren kan fastsætte  

 regler om, at ejere af de i stk. 2 nævnte bygninger skal installere  

 solvarmeanlæg til forsyning med varmt brugsvand ved opførelse af  

 nye bygninger, tilbygning til bygninger, væsentlige ombygninger af  

 bygninger eller væsentlige ændringer af varmeinstallationerne i  

 bygninger, forudsat at installationen og driften af solvarmeanlægget  

 må anses for brugerøkonomisk fordelagtig.
1. Kapitel 2 a ophæves Stk. 2. Bestemmelserne i stk. 1 gælder for  

 følgende bygninger beliggende i områder uden  

 fjernvarmeforsyning:
1)	Bygninger til brug for den kommunale forvaltning eller de i stk. 4  

 nævnte selskaber, institutioner, foreninger m.v., 2)	bygninger til erhvervsmæssig brug og 3)	sommerhuse med væsentligt samlet etageareal eller  

 væsentlige energiforbrugende installationer.
Stk. 3. Miljø- og energiministeren kan  

 fastsætte regler om gennemførelsen og administrationen af  

 bestemmelserne i stk. 1 og 2, herunder regler om, 1)	hvilke kategorier af bygninger der omfattes af bestemmelserne, 2)	solvarmeanlæggenes konstruktion, installation og kapacitet  

 og 3)	beregning af brugerøkonomiske forhold.
 Stk. 4. Med selskaber m.v. som nævnt i stk. 2, nr.  

 1, menes i denne lov selskaber, institutioner, foreninger m.v., såfremt  

 udgifterne ved deres virksomhed overvejende dækkes af statslige eller  

 kommunale midler, eller såfremt de ved eller i henhold til lov har  

 fået tillagt beføjelse til at træffe afgørelse  

 på statens eller en kommunes vegne.
§ 10 g.
Kommunalbestyrelsen påser overholdelsen af  

 bestemmelserne i § 10 f og regler, der er fastsat i henhold til denne  

 bestemmelse.
Stk. 2. Kommunalbestyrelsen kan give påbud til den  

 til enhver tid værende ejer af en ejendom om at berigtige et ulovligt  

 forhold.
Kommunalbestyrelsen kan tinglyse påbudet for ejerens regning.  

 Når forholdet er berigtiget, skal kommunalbestyrelsen på ejerens  

 anmodning lade påbudet aflyse fra tingbogen.
 Stk. 3. Miljø- og energiministeren kan  

 fastsætte regler om kommunalbestyrelsens administration af  

 bestemmelserne i § 10 f og regler udstedt i henhold til denne bestemmelse,  

 herunder om kommunalbestyrelsens adgang til at give dispensation fra  

 bestemmelserne, når nærmere angivne hensyn taler herfor.
§ 10 h.
Energiklagenævnet behandler klager over  

 afgørelser truffet af kommunalbestyrelsen efter denne lov og regler  

 udstedt i henhold til loven.
Kommunalbestyrelsens afgørelser kan ikke  

 indbringes for domstolene, før den endelige administrative  

 afgørelse foreligger.
 Stk. 2. Klage skal være indgivet skriftligt inden 4  

 uger efter, at afgørelsen er meddelt.
 Stk. 3. Energiklagenævnets formand kan efter aftale  

 med nævnet træffe afgørelse på nævnets vegne i  

 sager, som nævnet behandler efter denne lov og regler udstedt i henhold  

 til loven.
Stk. 4. Miljø- og energiministeren kan  

 fastsætte regler om, 1)	at visse afgørelser ikke skal kunne indbringes for  

 Energiklagenævnet, 2)	betaling af gebyr til dækning af omkostningerne ved behandling  

 af en klage for Energiklagenævnet og 3)	Energiklagenævnets sammensætning ved behandlingen af  

 afgørelser efter denne lov og regler udstedt i henhold til loven.« § 11 a.
Enhver, der modtager tilskud efter denne lov, er forpligtet  

 til efter anmodning fra miljø- og energiministeren at afgive enhver  

 oplysning, der har betydning for ydelse af tilsagn og udbetaling af tilskud  

 og for miljø- og energiministerens kontrol med, at de fastsatte  

 vilkår overholdes.
 Stk. 2. Miljø- og energiministeren eller personer,  

 der af ministeren bemyndiges hertil, har til enhver tid mod legitimation og  

 uden retskendelse adgang til besigtigelse af de støttede aktiviteter,  

 til gennemsyn af regnskabsmateriale samt til konstatering af aktivers  

 tilstedeværelse og aktiviteternes gennemførelse.
 Stk. 3. Politiet yder bistand ved udøvelsen af  

 beføjelser efter stk. 2.
»Stk. 4. Kommunalbestyrelsen og Energiklagenævnet kan  

 pålægge bygningsejere og installatører at meddele alle  

 sådanne oplysninger, som er nødvendige til behandling af sager  

 efter § 10 f og regler udstedt i henhold til denne bestemmelse.« 2. § 11a, Stk. 4, ophæves 3. § 11 b, stk. 1, affattes således:
§ 11 b Medmindre højere straf er forskyldt efter anden  

 lovgivning, straffes med bøde eller fængsel indtil 4  

 måneder den, der » 1)	afgiver urigtige eller vildledende oplysninger i forbindelse med  

 ansøgning om tilsagn om tilskud eller om udbetaling af tilskud eller  

 undlader at give oplysninger efter § 11 a, stk. 1, Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af  

 reglerne eller påbud i henhold til love.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
