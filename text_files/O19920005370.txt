 Resumé  


  

 A klagede over  

 Energiministeriets (E) afslag på aktindsigt i et "Udkast til  

 Biomassehandlingsplan".
 E anførte i sin  

 udtalelse til ombudsmanden, at afslaget var begrundet i hensynet til  

 beskyttelse af den politiske beslutningsproces jf. offentlighedslovens § 2,  

 stk. 2. Udkastet var sendt til samtlige partiers gruppeformænd og  

 energipolitiske ordførere som grundlag for politiske drøftelser, og det var  

 aftalt, at forhandlingsoplægget ikke skulle offentliggøres.
Ombudsmanden  

 henviste til en tidligere ombudsmandsudtalelse, hvor det var lagt til grund,  

 at  

 de sager, der er omfattet af undtagelsesbestemmelsen i § 2, stk. 2, må  

 afgrænses snævert, og således at de kun omfatter handlinger og dokumenter med  

 nær tilknytning til den lovgivningspolitiske proces.
Det må som udgangspunkt  

 kræves, at der foreligger et lovgivningsprojekt af et bestemt, relativt  

 præcist  

 angivet indhold, og at det påtænkte lovforslag forventes fremsat inden for  

 nær  

 fremtid.
Ombudsmanden  

 udtalte på den baggrund, at det i denne sag var usikkert, om der ville blive  

 udarbejdet lovforslag, herunder udkast til aktstykker, på hvilke områder det  

 i  

 givet fald ville ske, og hvornår.
Under disse omstændigheder kunne  

 betingelserne  

 for at anvende undtagelsen i § 2, stk. 2, ikke siges at være opfyldt.  

 Ombudsmanden anmodede E om at træffe en ny afgørelse i sagen.
I øvrigt fandt  

 ombudsmanden det kritisabelt, at E i afslaget på aktindsigt alene henviste  

 til  

 offentlighedslovens § 2, stk. 2, og ikke oplyste nærmere om grundlaget for at  

 anvende denne bestemmelse.
Dette fandt ombudsmanden utilstrækkeligt i forhold  

 til begrundelseskravene efter forvaltningslovens §§ 22 og 24. (J. nr.  

 1992-2235-301).
Aktindsigt i  

 udkast til handlingsplan.
Lovgivningssag? Begrundelse af  

 aktindsigtsafgørelse.
 A klagede over, at Energiministeriet havde givet afslag på  

 aktindsigt i "Udkast til Biomassehandlingsplan" udarbejdet af  

 Energiministeriet, Landbrugsministeriet og Miljøministeriet.
 Det fremgik af sagen, at A den 4. september 1992 anmodede  

 Energiministeriet telefonisk om aktindsigt i "Udkast til  

 biomassehandlingsplan",  

 og at A den 11. september 1992 tillige sendte en skriftlig anmodning om  

 aktindsigt.
 Energiministeriet afslog A's anmodning om aktindsigt i  

 skrivelse af 14. september 1992. Skrivelsen havde følgende ordlyd:
"Under henvisning til Deres telefoniske henvendelse af  

 4. september samt skriftlige henvendelse af 11. september 1992, hvorved De  

 begærede aktindsigt i Energiministeriets, Landbrugsministeriets og  

 Miljøministeriets UDKAST TIL BIOMASSEHANDLINGSPLAN, skal Energiministeriet  

 herved meddele Dem afslag på Deres anmodning.
Ministeriet skal herved henvise  

 til lov om offentlighed i forvaltningen, § 2, stk. 2." I udtalelsen af 14. oktober 1992 har Energiministeriet bl.a.  

 anført følgende:
 "Udkastet til biomassehandlingsplan er udarbejdet på  

 grundlag af Folketingets vedtagelse den 10. marts 1992 af dagsordensforslag  

 nr.  

 D 34, hvorved tinget bl.a. vedtog, at der skulle indledes forhandlinger om  

 biomassens indplacering i energiforsyningen.
 Som det fremgår af D 34, skulle forhandlingerne finde sted  

 med udgangspunkt i den gældende aftale af 20. marts 1990. Hensigten hermed  

 var  

 at skabe grundlag for, at regeringen inden 1. september 1992 kunne fremlægge  

 en  

 handlingsplan for udnyttelsen af biobrændsler.
 ...
Som det fremgår af dagsordensforslaget, skulle der herefter  

 indledes politiske forhandlinger med udgangspunkt i aftalen af 20. marts  

 1990,  

 og derfor blev der med henblik på at aftale de nærmere rammer for en  

 handlingsplan afholdt møder den 10. april og den 15. juni 1992 mellem  

 energiministeren  

 og repræsentanter for aftaleparterne, dvs.
Det Radikale Venstre og  

 Socialdemokratiet.
 Under disse møder kunne der ikke opnås enighed om  

 elementerne i handlingsplanen, og Energiministeriet fortsatte derfor arbejdet  

 med handlingsplanen i et snævert samarbejde med Landbrugs- og  

 Miljøministeriet.
 Udkastet til handlingsplanen blev den 28. august fremsendt  

 til personlig orientering for regeringspartiernes energi-, miljø- og  

 landbrugspolitiske ordførere til eventuel kommentering, og derpå drøftet af  

 energiministeren og miljøministeren - idet landbrugsministeren var forhindret  

 -  

 på et møde den 31. august 1992.
 Efter aftale mellem ministrene blev udkastet til  

 handlingsplanen den 1. september sendt til samtlige partiers gruppeformænd og  

 energipolitiske ordførere som grundlag for de politiske drøftelser, der  

 samtidig var indbudt til den 14. september 1992.
 Det blev samtidig mellem ministrene aftalt, at  

 forhandlingsoplægget ikke skulle offentliggøres, men at eventuelle  

 henvendelser  

 skulle besvares efter retningslinjerne i vedlagte notits af 1. september  

 1992.
Mødet den 14. september havde karakter af et indledende  

 møde, som formentlig vil blive fulgt af flere forhandlingsmøder.
På mødet  

 blev  

 der udtrykt tilfredshed med, at forhandlingsoplægget ikke var offentliggjort.
Energiministeriets afslag på anmodningen fra (A) om  

 aktindsigt i et udkast til biomassehandlingsplan har således været begrundet  

 i  

 hensynet til beskyttelse af den politiske beslutningsproces." Energiministeriet gav i udtalelse af 21. oktober 1992 en  

 oversigt over indholdet i "Udkast til biomassehandlingsplan", og  

 pegede i den forbindelse på, at det var angivet i udkastet, at regeringen  

 ville  

 tage forskellige initiativer.
Det hed herefter i udtalelsen:
 "Disse initiativer vil i forskelligt omfang - afhængigt  

 af forløbet af de politiske forhandlinger - kunne føre til udmøntning i  

 lovgivning  

 på de pågældende områder.
 Som det vil fremgå af den allerede fremsendte handlingsplan,  

 angives det imidlertid ikke eksplicit i planen i forbindelse med omtalen af  

 de  

 pågældende initiativer eksempelvis, at en opblødning af 20. marts-aftalen (en  

 aftale indgået mellem regeringen og Socialdemokratiet og Det Radikale Venstre  

 om øget anvendelse af kraftvarme og naturgas m.v.) på de nærmere præciserede  

 områder vil føre til en ændring af varmeforsyningsloven (navnlig som følge af  

 derved opstået uoverensstemmelse med bemærkningerne), at (et bestemt  

 initiativ  

 anført i handlingsplanen) indebærer, at der søges bevillinger på et nærmere  

 angivet beløb, eller tilsvarende for så vidt angår de øvrige  

 tilskud/bevillinger,  

 handlingsplanen omhandler - i det omfang de vil gå ud over eksisterende  

 bevillingsrammer.
 I denne sammenhæng er det efter Energiministeriets  

 opfattelse af betydning at holde sig for øje, at udkastet til handlingsplanen  

 har karakter af et oplæg til de videre politiske forhandlinger, der skulle  

 efterfølge vedtagelsen af dagsordensforslag D 34. Efter omstændighederne kan  

 det således - i respekt for et reelt forhandlingsforløb - anses for  

 hensigtsmæssigt,  

 at sådanne forhandlinger foregår på et grundlag, som ikke på forhånd af de  

 involverede parter vil kunne anses for "fastlåst" ved, at der  

 allerede inden forhandlingerne foreligger endelige udkast til lovændringer,  

 aktstykker m.v.
 På den anden side er det samtidig ministeriets opfattelse,  

 at handlingsplanen dog bør anses som tilstrækkelig konkret til, at den  

 opfylder  

 de krav, som må stilles efter bestemmelsen i offentlighedslovens § 2, stk. 2,  

 herunder at der er fornøden klarhed over hvilke emner, der søges reguleret,  

 at  

 de pågældende emner er af relativt præcist angivet indhold, samt at den  

 lovgivning,  

 som handlingsplanen lægger op til, er så veldefineret og afgrænset, som det  

 vil  

 være muligt inden for de rammer, der samtidig lægges af et politisk  

 forhandlingsforløb,  

 jfr. det ovenfor anførte.
Efter Energiministeriets opfattelse må planen således  

 betragtes som et dokument med nær tilknytning til den lovgivnings  

  

 politiske  

  

 proces.
Et dokument som det  

 foreliggende bør derfor være omfattet af den - snævre - afgrænsning, der skal  

 ske inden for § 2, stk. 2's område.
 Energiministeriet skal dermed henvise til det hensyn til  

 beskyttelse af den politiske beslutningsproces, der udgør det generelle sigte  

 bag bestemmelsen i offentlighedslovens § 2, stk. 2.
På denne baggrund har Energiministeriet fundet det rigtigt  

 at undtage regeringens udkast til biomassehandlingsplan fra offentlighed  

 under  

 henvisning til offentlighedslovens § 2, stk. 2." I en skrivelse til A udtalte jeg herefter følgende:
 "Forvaltningsloven, lov nr. 571 af 19. december 1985,  

 indeholder følgende bestemmelser i §§ 22 og 24:
 § 22:
"En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold." § 24:
"En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent  

 indeholde en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i  

 det omfang partens interesse i at kunne benytte kendskab til denne til  

 varetagelse  

 af sit tarv findes at burde vige for afgørende hensyn til den pågældende selv  

 eller til andre private eller offentlige interesser, jfr. § 15." Energiministeriets skrivelse af 14. september 1992 henviste  

 som begrundelse for afgørelsen til offentlighedslovens § 2, stk. 2. Som det  

 fremgår, skal begrundelsen for en afgørelse udover en henvisning til de  

 relevante retsregler om fornødent også indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig  

 betydning for sagen.
Offentlighedslovens § 2, stk. 2, angår sager om  

 lovgivning.
Afgørelsen af 14. september 1992 indeholdt imidlertid ingen  

 oplysninger, der viste, at sagen angik lovgivning.
Da oplysningerne herom var  

 tillagt væsentlig betydning i forbindelse med Energiministeriets afgørelse,  

 finder jeg det kritisabelt, at skrivelsen af 14. september 1992 ikke  

 indeholdt  

 en kort redegørelse for disse oplysninger.
 Offentlighedsloven (lov nr. 572 af 19. december 1985 om  

 offentlighed i forvaltningen) indeholder følgende bestemmelse i § 2, stk. 2:
"Sager om lovgivning, herunder bevillingslove, er kun  

 omfattet af loven, for så vidt lovforslag er fremsat for folketinget." Det generelle spørgsmål om, hvad der skal forstås ved  

 udtrykket "sager om lovgivning" i denne bestemmelse, er behandlet i  

 en sag gengivet i Folketingets Ombudsmands beretning for 1991, s. 47 ff.
I  

 den  

 sag gav jeg udtryk for følgende opfattelse:
 "2....
Offentlighedslovens sagsbegreb er ikke defineret i  

 lovteksten og er heller ikke søgt præciseret i forarbejderne.
Loven må  

 således  

 antages at henholde sig til sædvanlig sprogbrug og tilsvarende administrative  

 traditioner.
Det giver sjældent fortolkningsproblemer, når der begæres  

 aktindsigt i sager i gængs forstand, dvs. konkrete afgørelsessager.
Er der  

 derimod tale om forvaltningens faktiske virksomhed, om mere omfattende  

 enkeltdispositioner eller om forvaltningens generelt prægede virksomhed, er  

 sagsbegrebet helt upræcist og i realiteten indholdsløst som selvstændigt  

 kriterium for fastlæggelse af lovens anvendelsesområde.
 Den journaliseringsmæssige og praktiske (sagsomslag mv.)  

 behandling og opbevaring af dokumenterne er vejledende, men kan selvsagt ikke  

 i  

 sig selv være afgørende for, hvorvidt der skal gives aktindsigt.
Ved fortolkningen af udtrykket "sager om  

 lovgivning" og den heraf følgende undtagelse må det afgørende efter min  

 mening være undtagelsesbestemmelsens formål, sammenholdt med lovens ordning i  

 øvrigt.
Formålet er at beskytte den politiske beslutningsproces.  

 Offentlighedsloven indeholder ikke nogen almindelig undtagelsesbestemmelse  

 til  

 beskyttelse heraf.
I stedet er der på begrænsede områder, hvor politiske  

 synspunkter i særlig grad gør sig gældende, gjort undtagelse til beskyttelse  

 af  

 netop denne, eller netop denne del af den politiske beslutningsproces.
Jeg  

 henviser udover § 2, stk. 2, til bestemmelserne i lovens § 10, nr. 1, og §  

 10,  

 nr. 2. Denne lovgivningsteknik indebærer efter min mening, at sagsbegrebet i  

 §  

 2, stk. 2, må afgrænses snævert, og således at det kun omfatter handlinger og  

 dokumenter med nær tilknytning til den lovgivningspolitiske proces.
 ...
 3. Afgrænsningsproblemet består bl.a. i forhold til  

 centraladministrationens arbejde med generelle spørgsmål,  

 undersøgelsesvirksomhed,  

 planlægning mv., hvor lovgivning nok er en mulighed, men en fjern og usikker  

 mulighed.
Efter min opfattelse må det som udgangspunkt for anvendelse  

 af § 2, stk. 2, kræves, at der foreligger et lovgivningsprojekt af et  

 bestemt,  

 relativt præcist angivet indhold, særlig i henseende til hvilke emner, der  

 søges reguleret.
Det må endvidere normalt kræves, at det påtænkte lovforslag  

 forventes fremsat inden for nær fremtid.
Et præcist angivet, men omfattende  

 lovgivningsprojekt  

 vil naturligvis kunne være meget tidkrævende, f.eks. ved overgivelse af  

 opgaven  

 til et særligt lovforberedende udvalg.
I så fald må tidsfaktoren komme i  

 anden  

 række og hovedvægten lægges på den målrettede virksomhed.
 4. ...
5. Om bevillingslovgivning, herunder konkrete  

 bevillingssager, der forelægges Folketingets Finansudvalg, gælder det særlige  

 forhold, at lovgivningsspørgsmålet alene omfatter udgiftsforbruget i  

 forbindelse med dispositioner, afgørelser, kontraktsindgåelser m.v., der  

 udgør  

 sager i sædvanlig (materiel) forstand.
Det udgiftsmæssige aspekt kan være  

 mere  

 eller mindre fremtrædende.
Nogle gange dominerer det.
Andre gange er  

 bevillingsbehovet en underordnet del af en beslutning, der har vidtgående  

 implikationer i andre henseender, f.eks. flytning af en statsinstitution til  

 provinsen eller sager om privatisering af offentlig virksomhed.
Hertil kommer, at der kan være tvivl om, hvorvidt en konkret  

 bevillingssag bliver forelagt for Folketingets Finansudvalg.
Der gælder visse  

 retningslinier for, hvilke sager der skal forelægges, jf.
Finansministeriets  

 budgetvejledning (1989), afsnit 61. Herudover forelægges i betydeligt omfang  

 sager,  

 som det af andre grunde findes hensigtsmæssigt at forelægge for  

 finansudvalget.  

 En hvilken som helst forvaltningssag af blot nogen økonomisk og  

 samfundsmæssig  

 betydning kan for så vidt blive til en sag, hvor der udfærdiges aktstykke.
 Disse forhold - og hensynet til, at der ikke sker udhuling  

 af offentlighedslovens grundprincip - kræver efter min mening, at der  

 foretages  

 en forholdsvis snæver afgrænsning af den sag, der omhandler fremskaffelse af  

 bevillinger via Folketinget, og som dermed kan undtages fra aktindsigt efter  

 §  

 2, stk. 2.
 Hvor det udgiftsmæssige aspekt er underordnet, men dog  

 kræver en finansudvalgsforelæggelse, eller hvor en sådan forelæggelse sker  

 uden  

 at være påkrævet (på tilsvarende måde som forvaltningssager ofte forelægges  

 Folketingets øvrige stående udvalg), vil det efter min opfattelse i  

 almindelighed  

 ikke være holdbart at udstrække undtagelsesbestemmelsen til hele den sag, som  

 danner baggrund for finansudvalgsforelæggelsen, og som der henvises til i  

 aktstykket.
Konsekvensen er, at der ofte må sondres mellem på den ene  

 side bevillingssagen, dvs. sagen om udfærdigelse af aktstykke til  

 finansudvalget, og på den anden side sagen defineret i relation til den  

 påtænkte disposition over for omverdenen.
Bevillingssagen vil efter  

 omstændighederne kun omfatte selve aktstykket og udkast hertil samt  

 brevveksling om, hvad der skal stå i aktstykket.
Sagens øvrige dokumenter vil  

 ikke  

 kunne undtages fra aktindsigt efter § 2, stk. 2, men eventuelt efter andre af  

 lovens  

 undtagelsesbestemmelser." Aktindsigtsbegæringen i denne sag drejer sig om et udkast  

 til en handlingsplan vedrørende anvendelsen af biomasse i energiforsyningen.  

 Reguleringen af biomasseanvendelsen kan i vid udstrækning ske inden for  

 rammerne af gældende lov, navnlig varmeforsyningsloven, og med hensyn til den  

 økonomiske ordning er der kun i begrænset omfang tale om tilskud, som kræver  

 særlig bevillingsmæssig hjemmel.
Handlingsplanudkastet er udformet som et  

 oplæg  

 til politiske forhandlinger, og det er forudsat, at der skal fremlægges en  

 endelig handlingsplan fra regeringens side, før der træffes beslutning om det  

 videre administrative og politiske forløb, herunder eventuel fremsættelse af  

 lovforslag.
 Det er usikkert, om der vil blive udarbejdet lovforslag,  

 herunder udkast til aktstykker, på hvilke områder det i givet fald vil ske,  

 og  

 hvornår.
Under disse omstændigheder kan betingelsen om, at der skal  

 foreligge et lovgivningsprojekt af et bestemt, relativt præcist angivet  

 indhold, ikke siges at være opfyldt.
Der er heller ikke oplysninger om, at  

 lovforslag kan forventes fremsat inden for nær fremtid.
Den omstændighed, at  

 den igangværende proces, som udkastet indgår i, eventuelt munder ud i  

 lovforslag, kan således ikke begrunde, at der er meddelt afslag på aktindsigt  

 under henvisning til offentlighedslovens § 2, stk. 2. At der eventuelt vil  

 blive udfærdiget et eller flere aktstykker som resultat af forhandlingerne,  

 kan  

 heller ikke begrunde, at der ikke gives aktindsigt i udkastet til  

 biomassehandlingsplan, i hvert fald ikke i udkastet som helhed.
Det er således min opfattelse, at der ikke i bestemmelsen i  

 offentlighedslovens § 2, stk. 2, er grundlag for at afvise at give aktindsigt  

 i  

 "Udkast til biomassehandlingsplan". Jeg har gjort Energiministeriet  

 bekendt med min opfattelse og har anmodet ministeriet om at træffe en ny  

 afgørelse i sagen." I en samtidig skrivelse til Energiministeriet udtalte jeg  

 bl.a. følgende:
"Selv om det ikke er påberåbt fra Energiministeriets  

 side, har jeg under min behandling af sagen overvejet, om der i bestemmelsen  

 i  

 offentlighedslovens  

  

 § 13, stk. 1, nr. 6,  

  

 vedrørende "private og offentlige interesser, hvor hemmeligholdelse  

 efter  

 forholdets særlige karakter er påkrævet" - den såkaldte generalklausul -  

 skulle være hjemmel for at undtage handlingsplanudkastet som helhed fra  

 aktindsigt.
Min opfattelse er, at der næppe er grundlag herfor.
Jeg henviser  

 herved til, at der er tale om en politisk beslutningsproces, som igennem de  

 senere år er blevet forholdsvis almindelig (udarbejdelse af handlingsplaner,  

 forudgående inddragelse af de politiske ordførere), og til, at bestemmelsen i  

 §  

 13, stk. 1, nr. 6, ifølge forarbejderne skal fortolkes snævert, jf. bl.a.  

 sagen  

 omtalt i Folketingets Ombudsmands Beretning for 1988, side 57 ff.
 Det fremgår endvidere af sagen, at Energiministeriet internt  

 har overvejet, om undtagelsesbestemmelsen i offentlighedslovens  

  

 § 10, nr. 2  

  

 - om dokumenter udarbejdet  

 til brug for møder mellem ministre - kunne finde anvendelse, men har afvist  

 dette under henvisning til, at den kreds, som var inddraget i  

 beslutningsprocessen og havde fået dokumentet tilsendt, var for bred.
 Endelig er det klart, at overgivelsen af  

 handlingsplanudkastet til folketingspartiernes ordførere indebærer, at  

 bestemmelsen i offentlighedslovens  

  

 § 7  

  

 om interne arbejdsdokumenter ikke kan finde anvendelse.
 Offentlighedsloven synes således ikke at rumme nogen  

 mulighed for at undtage et dokument som det omhandlede fra aktindsigt.
Da jeg har forståelse for de hensyn vedrørende beskyttelse  

 af den politiske proces, som Energiministeriet har anført, har jeg overvejet,  

 om der ud fra disse hensyn er grundlag for en udvidende fortolkning af  

 undtagelsesbestemmelsen i § 2, stk. 2, eller af andre af de ovenfor nævnte  

 undtagelsesbestemmelser, eventuelt ud fra formålsbetragtninger eller ved  

 anvendelse af analogislutninger.
Jeg er imidlertid af den opfattelse, at det  

 ikke er muligt at foretage en sådan fortolkning på forsvarligt juridisk  

 grundlag.  

 Jeg har herved bl.a. lagt vægt på, at netop fordi der er tale om  

 undtagelsesbestemmelser,  

 må adgangen til at foretage en udvidende fortolkning være snæver.
 Det må samtidig påpeges, at der fra anden side vil kunne  

 anføres hensyn til pressens og borgernes deltagelse i de politiske  

 beslutningsprocesser samt almindelige lighedshensyn (det kan ikke udelukkes,  

 at  

 overgivelsen af dokumenterne til en forholdsvis bred kreds af politikere vil  

 kunne medføre videregivelse til enkelte journalister m.v.) til støtte for, at  

 der i en sag som den foreliggende bør gives aktindsigt efter  

 offentlighedsloven.
En imødekommelse af Energiministeriets synspunkter  

 vedrørende hensyn til den politiske beslutningsproces forudsætter efter min  

 mening en afvejning, som må foretages af Folketinget i forbindelse med en  

 eventuel ændring af offentlighedsloven." Jeg orienterede samtidig Folketingets Retsudvalg om mine  

 udtalelser i sagen i forbindelse med en anden sag omkring aktindsigt i  

 koncernledelsens dokumenter (optaget i FOB 1992 som sag nr. 8-1 [s. 96]).
 I en senere skrivelse oplyste Energiministeriet, at  

 ministeriet havde fremsendt udkastet til Biomassehandlingsplan til A.
 NOTER: (*1) Jf.  

 FOB 1991, s. 47.
