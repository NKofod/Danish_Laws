 I tilslutning til udenrigsministeriets bekendtgørelse nr. 35 af 22.  

 november 1938 og efterfølgende bekendtgørelser, senest nr. 92 af 13. august  

 1975, Lovtidende C, meddeles det, at følgende lande med virkning fra de  

 angivne datoer har tiltrådt den i Bruxelles den 25. august 1924 undertegnede  

 internationale konvention om indførelse af visse ensartede regler om  

 konnossementer og den dertil knyttede undertegnelsesprotokol af samme dato:
Cuba .......... 25. januar 1978 Senegal ....... 14. august 1978.
 Cuba har ved sin tiltrædelse taget forbehold over for anvendelsen af  

 konventionens bestemmelser på transport af gods i indenrigskystfart.
 Endvidere har Det forenede Kongerige Storbritannien opsagt konventionen  

 for så vidt angår Det forenede Kongerige Storbritannien og Nordirland samt  

 øen Man med virkning fra 13. juni 1978 og for så vidt angår Gibraltar med  

 virkning fra 22. september 1978.
 Herudover har Tongas regering meddelt, at man anser konventionen for  

 gældende for Tonga.
 I tilslutning til udenrigsministeriets bekendtgørelse nr. 96 af 20.  

 oktober 1977, Lovtidende C, meddeles det, at følgende lande med virkning fra  

 de angivne datoer har tiltrådt eller ratificeret den i Bruxelles den 23.  

 februar 1968 undertegnede protokol om ændring af den internationale  

 konvention af 25. august 1924 om indførelse af visse ensartede regler om  

 konnossementer:
 Storbritannien har meddelt, at protokollens bestemmelser med virkning fra  

 den 22. december 1977 er udstrakt til Gibraltar.
Udenrigsministeriet, den 6. april 1979 F.
M.
