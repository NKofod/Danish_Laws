 I henhold til kgl. resolution af 22. november 1983 har Danmark, efter at  

 folketinget den 17. s.m. havde meddelt sit samtykke dertil, ratificeret en i  

 Reykjavik den 15. juni 1983 undertegnet overenskomst mellem Danmark, Finland,  

 Island, Norge og Sverige om ændring af overenskomsten af 6. november 1972  

 mellem nævnte lande om samarbejde på transport- og kommunikationsområdet,  

 jfr. udenrigsministeriets bekendtgørelse nr. 48 af 15. maj 1973, Lovtidende  

 C.
 Ændringsoverenskomsten har følgende ordlyd:
OVERENSKOMST om ændring af overenskomsten mellem Danmark, Finland, Island, Norge og  

 Sverige om samarbejde på transport- og kommunikationsområdet Danmarks, Finlands, Islands, Norges og Sveriges regeringer, som den 6. november 1972 har undertegnet overenskomsten om samarbejde på  

 transport- og kommunikationsområdet, som finder det formålstjenligt at foretage visse tilføjelser til  

 overenskomsten, er blevet enige om følgende:
I Artikel 4 i overenskomsten får følgende nye ordlyd:
»Artikel 4 Med henblik på udførelsen af de hverv, som følger af denne overenskomst,  

 skal der under ministerrådet nedsættes en embedsmandskomite (Nordisk  

 embedsmandskomite for Transportspørgsmål). Komiteen består af en repræsentant  

 for hvert land, udpeget af regeringen.
Embedsmænd fra Færøerne, Grønland og  

 Åland kan deltage i embedsmandskomiteens møder.« II Artikel 5 i overenskomsten får følgende nye ordlyd:
»Artikel 5 Det påhviler i særdeleshed embedsmandskomiteen at følge udviklingen inden for virksomhedsområdet, at finde frem til opgaver, som ved et løbende inventeringsarbejde findes  

 egnede for samarbejde mellem to eller flere nordiske lande, herunder  

 Færøerne, Grønland og Åland, at forelægge til ministerrådets godkendelse et årligt program for  

 komiteens virksomhed med angivelse af arbejdsopgaverne og fremgangsmåden ved  

 deres løsning og finansiering, at afgive en rapport hvert år til ministerrådet om virksomheden i det  

 forløbne år med en redegørelse for de resultater, som er opnået inden for  

 komiteens virksomhedsområde, og de foranstaltninger af fælles interesse, som  

 landene eller Færøerne, Grønland og Åland har truffet på transport- og  

 kommunikationsområdet, samt i øvrigt at løse de opgaver, som ministerrådet giver komiteen.« III Denne overenskomst skal ratificeres, og ratifikationsinstrumenterne skal  

 snarest muligt deponeres i det svenske udenrigsministerium.
 Overenskomsten skal forblive deponeret i det svenske udenrigsministerium,  

 og bekræftede afskrifter skal af det svenske udenrigsministerium tilstilles  

 hvert enkelt af landene.
 Overenskomsten træder i kraft den første i den måned, som kommer nærmest  

 efter den dag, da samtlige landes ratifikationsinstrumenter er deponeret.
 Til bekræftelse heraf har undertegnede befuldmægtigede repræsentanter  

 underskrevet denne overenskomst.
Underskrevet i Reykjavk den 15. juni 1983 i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
For  

 Danmarks regering:
Christian Christensen Suomen hallituksen puolesta:
Gustav Bjorkstrand Fyrir hond rkisstjornar Islands:
Matthas A.
Mathiesen For Norges regjering:
Asbjorn Haugstvedt For Sveriges regering:
Svante Lundkvist  Danmarks ratifikationsinstrument deponeredes i  

 det svenske udenrigsministerium den 28. november 1983. Ændringsoverenskomsten  

 trådte i medfør af stk.
III i kraft den 1. januar 1984.
