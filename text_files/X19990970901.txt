 Disciplinærnævnet afviste derefter klagen.
God revisorskik Ved skrivelser af 14. august 1997 og 15. september 1997  

 har Juelsminde Efterskole ved bestyrelsesformand Walther Pedersen og  

 forstander Ebbe Larsen indgivet en klage mod Deloitte & Touche  

 Statsautoriseret Revisionsaktieselskab og de statsautoriserede revisorer  

 Kjeld Chr.
Bøg, Gunnar Christian Mikkelsen og Lars Jacobsen.
 Erhvervs- og Selskabsstyrelsen har meddelt, at Kjeld Chr.  

 Bøg har været beskikket som statsautoriseret revisor siden den  

 16. februar 1973, Gunnar Christian Mikkelsen siden den 21. december 1981 og  

 Lars Jakobsen siden den 4. marts 1986.
 Det fremgår af sagen, at indklagede Deloitte &  

 Touche Statsautoriseret Revisionsaktieselskab    efter  

 undervisningsministeriets bemyndigelse af 6. marts 1996   udarbejdede en  

 revisorundersøgelse vedrørende tilskudsgrundlaget for frie  

 kostskoler under skolesamvirket Tvind samt kontrol af elevernes fysiske  

 tilstedeværelse og lærernes ansættelsesforhold.
 Klageren er en af de 25 skoler, som undersøgelsen  

 vedrørte.
Undersøgelsens konklusion, der er underskrevet den  

 5. maj 1996 af de indklagede Kjeld Chr.
Bøg og Gunnar Mikkelsen, var  

 en del af det beslutningsgrundlag, der resulterede i vedtagelsen af lov nr.  

 506 af 12. juni 1996. Ved loven mistede skolerne under skolesamvirket Tvind,  

 herunder klageren, retten til offentlige tilskud.
 I bemærkningerne til lovforslaget (L 268),  

 anføres bl.a.:
 "Lovforslaget fremsættes i forlængelse  

 af de den 13. marts 1996 fremsatte lovforslag, L 218 og L 219. Disse forslag  

 har bl.a. til formål at klargøre den gældende lovgivnings  

 krav om, at de frie skoler skal være selvejende institutioner.
 Lovforslaget har til formål yderligere at beskrive  

 kravene til de selvejende uddannelsesinstitutioner samt udbygge adgangen til  

 at trække godkendelse og tilskud tilbage.
 På baggrund af flere undersøgelser af  

 skolerne, der har været tilknyttet Skolesamvirket Tvind, foreslås  

 det samtidig, at disse skoler efter den 31. december 1996 ikke kan modtage  

 tilskud fra stat og kommuner i henhold til lovgivningen om de frie skoler.
 Den 26. januar 1996 afsluttede ministeriet en  

 undersøgelse af, om skolerne under Skolesamvirket Tvind er selvejende  

 institutioner i overensstemmelse med lovgivningen om de frie skoler.  

 Konklusionen var, at ministeriet efter en samlet vurdering fandt, at skolerne  

 ikke opfylder den fundamentale tilskudsbetingelse om at være selvejende  

 institutioner, således som det er krævet i lovgivningen om de  

 frie skoler.
 På denne baggrund forlangte ministeriet i breve af  

 26. januar 1996, at samtlige skoler under skolesamvirket foretager de  

 ændringer, der er nødvendige, for at ministeriet kan anerkende  

 dem som selvstændige, frie, uafhængige skoler.
Skolerne har som svar på dette indsendt stort set  

 ensartede planer for gennemførelse af de krævede ændringer  

 til ministeriet.
Skolerne angiver herunder, at skolesamvirket er under  

 opløsning.
Den 2. maj 1996 afgav Rigsrevisionen til Statsrevisoratet  

 en beretning til statsrevisorerne om sine undersøgelser af  

 Skolesamvirket Tvind.
Beretningen blev offentliggjort den 7. maj 1996 og  

 behandles på Statsrevisorernes møde den 8. maj 1996.  

 Rigsrevisionens undersøgelser omfatter 9 repræsentativt udvalgte  

 skoler i samvirket.
Undervisningsministeriet har endvidere den 6. maj 1996  

 modtaget resultatet af en undersøgelse af de 18 øvrige  

 Tvind-kostskoler, som Undervisningsministeriet har bestilt hos  

 revisionsfirmaet Deloitte & Touche.
Undersøgelserne  

 bekræfter og underbygger:
* at skolerne ikke fungerer som uafhængige, frie,  

 selvejende institutioner, men er underkastet en central økonomisk  

 styring af omfattende karakter med mange muligheder for udbytning af de  

 enkelte skoler, * at skolerne systematisk og ensartet fortolker og hermed  

 omgår tilskudsbestemmelserne med det formål at maksimere de  

 statslige tilskud til skolerne hver for sig og samlet, * at skolerne som følge af den centrale styring  

 ikke udviser skyldige økonomiske hensyn, herunder formodentlig  

 tilsidesætter elevernes/kursusdeltagernes interesser (i undervisning,  

 betryggende tilsyn m.v.) til fordel for formål, der er uvedkommende for  

 de enkelte skoler, * at offentlige midler bevilget til skoleformål  

 hermed systematisk trækkes ud af skolerne til uvedkommende  

 formål, * at elevernes arbejdskraft tillige anvendes til  

 uvedkommende formål (indsamling, rutinemæssigt arbejde), * at skolerne unddrager sig kontrol gennem lemfældig  

 revision, samt at der foreligger indicier for betydelige  

 efterrationaliseringer i skolernes dokumentation for tilskudsgrundlaget.
Ministeriet har ført drøftelser med de 7  

 kostskoler, der er omfattet af Rigsrevisionens undersøgelse.
Skolerne  

 har under drøftelserne ikke på tilfredsstillende måde  

 tilbagevist Rigsrevisionens udsagn.
Udkast til Rigsrevisionens beretning om  

 skolernes forhold i øvrigt har ligeledes været til udtalelse hos  

 de 9 skoler.
Udtalelserne har ikke ført til, at Rigsrevisionen har  

 ændret sine konklusioner.
I den undersøgelse, som Deloitte &  

 Touche har udført på ministeriets vegne, dokumenteres de samme  

 kritisable forhold, som Rigsrevisionen har påvist for så vidt  

 angår de øvrige skoler i skolesamvirket.
I alle de år Tvind-skolerne har eksisteret, har der  

 været problemer.
Det har ikke hidtil været muligt at dokumentere  

 omfanget, men de seneste undersøgelser fra Undervisningsministeriet og  

 Rigsrevisionen viser, at skolerne er sammenflettet i et indbyrdes  

 økonomisk, administrativt og ledelsesmæssigt netværk - en  

 koncern - der styret udefra bl.a. har til formål at føre penge  

 ud af skoledriften, og dermed fra eleverne, til aktiviteter, der ligger uden  

 for lovgivningen om frie kostskoler og om frie grundskoler.
 Først nu efter en umådeligt omfattende og  

 krævende juridisk undersøgelse og revisionsmæssig  

 gennemgang af regnskabsbilag, tilskudsmateriale, kontrakter,  

 bestyrelsesprotokoller osv. på alle skoler har myndighederne kunnet  

 samle et dækkende billede af de ulovlige og kritisable forhold på  

 skolerne, der i øvrigt synes at være tiltagende i styrke og  

 omfang.
 Alle disse forhold tilsammen gør, at skolerne  

 afgørende har svigtet den tillid, der er en forudsætning for at  

 være en fri og uafhængig skole, der forvalter de modtagne store  

 offentlige tilskud til størst mulig gavn for eleverne.
 I forbindelse med de igangværende  

 undersøgelser og forhandlinger må det konstateres, at  

 Undervisningsministeriet ikke mener, at skolernes erklæringer om at  

 ville følge lovgivningen er reel, idet skolernes afhængighed af  

 bagvedliggende organer, fonde m.v. efter Undervisningsministeriets vurdering  

 kun ændres på papiret, men ikke sikres reelt brudt.
Et konstaterbart forhold er således, at næsten  

 al kapital, som er en forudsætning for skoledriften, og som i vid  

 udstrækning må stamme fra denne, er blevet koncentreret i de  

 erhvervsdrivende fonde inden for koncernstrukturen - specielt i  

 Fælleseje, der ejer de bygninger, som skolerne anvender.
Kun en  

 opløsning af disse fonde med overførsel af bygninger og hermed  

 forbunden tilbageførsel af egenkapital til de enkelte skoler ville  

 kunne sikre skolerne reel økonomisk uafhængighed af de  

 bagvedliggende erhvervs- og kapitalinteresser.
En sådan  

 tilbageførsel ville samtidig modsvare den anvendelse af offentlige  

 midler til erhvervsmæssig kapitaldannelse, som Fælleseje og  

 øvrige erhvervsdrivende Tvind-fonde er udtryk for.
 Da de erhvervsmæssige fonde er lovgivningen om frie  

 skoler uvedkommende, er der efter Undervisningsministeriets vurdering behov  

 for en lovgivningsmæssig indgriben over for de skoler under  

 Tvind-samvirket, der modtager statslige tilskud.
 Der må her blive tale om direkte indgriben over for  

 disse skoler, idet en yderligere opstramning af de i Folketinget den 13.  

 marts 1996 fremsatte lovforslag, L 218 og L 219, efter ministeriets vurdering  

 stort set kun vil ramme skoler, hvis forhold ikke er kritisable.
 Undervisningsministeren har ifølge de  

 gældende love for henholdsvis folkehøjskoler, efterskoler,  

 husholdningsskoler og håndarbejdsskoler samt for friskoler og private  

 grundskoler hjemmel til administrativt at træffe afgørelse, der  

 betyder stop for fremtidig tilskudsudbetaling.
Dels kan ministeren for højskoler m.v. bl.a.  

 tilbagekalde godkendelsen, såfremt skolen ikke opfylder kravet om at  

 være en selvejende institution, og i øvrigt hvis undervisning og  

 øvrige forhold findes åbenbart i strid med sædvanlig  

 praksis for den pågældende skoleform.
Endvidere kan ministeren  

 ifølge samme lov lade tilskud bortfalde, hvis skolen ikke  

 følger eller opfylder bestemmelserne i loven eller regler fastsat af  

 ministeren eller finansministeren.
Dels findes den sidstnævnte hjemmel om  

 tilskudsbortfald også i loven om de frie grundskoler.
Det er en  

 tilskudsbetingelse i denne lov, at skolerne er selvejende institutioner.
En afgørelse om lukning af et så stort antal  

 skoler er imidlertid så usædvanlig i det danske skolesystem og  

 derfor af så principiel rækkevidde, at det findes  

 nødvendigt at sikre en stillingtagen hertil fra Folketingets side.  

 Hertil kommer, at en administrativ løsning mere sandsynligt end en  

 lovgivningsmæssig løsning vil resultere i et stort antal  

 retssager, der i en årrække vil betyde store og mangeartede  

 omkostninger for samfundet.
Også af denne grund bør beslutningen  

 træffes af Folketinget.
Det foreslås derfor, at der efter den 31. december  

 1996 ikke ydes tilskud til skoler, der har været tilknyttet  

 Skolesamvirket Tvind.
Indtil denne dato har skolerne et retskrav på  

 udbetaling af tilskud.
Med henblik på fremover at sikre, at de frie skoler  

 lever op til lovens intentioner, præciseres kravene til, hvorledes en  

 selvejende uddannelsesinstitution skal opføre sig.
Findes dette krav  

 ikke opfyldt med rimelig sikkerhed, kan undervisningsministeren træffe  

 beslutning om tilbagekaldelse af godkendelsen (eller af fremtidige tilskud  

 på de frie grundskolers område). Endvidere kan ministeren undlade  

 at godkende sådanne nye skoler eller at give dem tilskud.
Økonomiske og administrative konsekvenser Undersøgelserne af Tvind-skolerne vil uanset dette  

 lovforslag give anledning til fremsættelse af betydelige  

 tilbagebetalingskrav overfor skolerne med deraf følgende udgifter til  

 revisionsmæssig og juridisk bistand.
Udgifterne hertil kan ikke  

 skønnes på nuværende tidspunkt.
Det må forventes, at  

 tilbagebetalingskravene i de fleste tilfælde overstiger skolernes  

 betalingsevne, således at heller ikke de samlede tilbagebetalinger kan  

 skønnes på nuværende tidspunkt.
Administrative forhold De netop afsluttede undersøgelser af Tvind-skolerne  

 har medført en meget betydelig administrativ belastning, ligesom der  

 over årene er gennemført en række andre mere eller mindre  

 omfattende undersøgelser af Tvind-skolerne.
Med dette lovforslag vil  

 disse tilbagevendende undersøgelser ophøre".
 Klagen er bl.a. begrundet i, at de indklagede angiveligt  

 ikke har været uafhængig af hvervgiver og i øvrigt ikke  

 har taget stilling til alle forhold samt er fremkommet med vildledende  

 udtalelser i undersøgelsen.
Under sagsforberedelsen har klageren anmodet  

 Disciplinærnævnet om at pålægge klagerne at  

 fremlægge korrespondancen med Undervisningsministeriet om  

 udførelsen af undersøgelsen.
Disciplinærnævnet har  

 herefter meddelt klageren, at nævnet ikke har kompetence til at meddele  

 et sådan pålæg, og de indklagede har afvist at  

 fremlægge korrespondancen under henvisning til deres tavshedspligt.
 Spørgsmålet, om klageren har retlig interesse  

 i klagen, og om klagen må anses for åbenbar grundløs, er  

 udskilt til særskilt afgørelse.
De indklagede har i denne anledning gjort  

 gældende, at klageren ikke har den fornødne retlige interesse i  

 sagen.
Det er korrekt, at undersøgelsen har omfattet klageren, men den  

 har ikke haft direkte retlige konsekvenser for klageren, herunder  

 medført et tilbagebetalingskrav.
Undersøgelsens resultater er  

 indgået i en samlet vurdering, der har dannet grundlag for  

 undervisningsministerens beslutning om at fremlægge et lovforslag.  

 Konsekvenserne af, at det lægges til grund, at klageren har retlig  

 interesse, ville være uoverskuelige.
I givet fald ville alle, for hvem  

 et lovforslag måtte have konsekvenser, kunne indbringe en sag for  

 Disciplinærnævnet, såfremt et revisionsfirma har ydet et  

 ministerium bistand i relation til forarbejdet med et sådan  

 lovforslag.
Klagen må dog også afvises, idet den på  

 forhånd må skønnes grundløs.
I henhold til § 13 i  

 lov om folkehøjskoler m.v. fører undervisningsministeren tilsyn  

 med skolerne og kan indhente oplysninger til dette brug.  

 Undervisningsministeriet kunne have valgt selv at indhente de ønskede  

 oplysninger, ligesom ministeriet kunne have bemyndiget et andet  

 revisionsfirma til at tilvejebringe disse.
Ministeriet har selv draget de  

 retlige konsekvenser og bedømt bevisværdien af oplysningerne.  

 Oplysningerne har således udelukkende været bestemt til  

 hvervgiverens eget brug, jvf. § 1 i erklæringsbekendtgørelsen,  

 jvf. § 6 a, stk. 3 i lov om statsautoriserede revisorer.
Klagen mod Lars  

 Jakobsen må endelig afvises allerede af den grund, at han ikke har  

 underskrevet undersøgelsesrapporten.
 De indklagede har i øvrigt anmodet  

 Disciplinærnævnet om at overveje, hvorvidt klagen muligvis alene  

 tilsigter at opnå en uberettiget adgang til oplysninger om interne  

 forhold mellem de indklagede og undervisningsministeriet.
 Klageren har påstået sagen fremmet i  

 realiteten.
Klageren har således anført, at man har den  

 fornødne retlige interesse i at indbringe sagen for  

 Disciplinærnævnet.
Ved loven mistede klageren sin adgang til  

 statstilskud med begrundelse i, hvad der (med urette) er anført i de  

 indklagedes undersøgelse.
Det fremgår af lovens forarbejder, at  

 bl.a. de indklagedes undersøgelse bekræfter og underbygger de  

 punkter, der har været undervisningsministerens grundlag for at  

 fremsætte lovforslaget.
Klageren er direkte anført i lovens § 7  

 og klagerens forhold er refereret og indgår på mange måder  

 i undersøgelsen.
Klageren har derfor en konkret og individuel  

 interesse i de forhold, klagen angår.
Klageren har i øvrigt bestridt, at sagen må  

 anses som åbenbar grundløs.
Endelig, for så vidt  

 angår indklagede Lars Jakobsen, har klageren henvist til, at denne  

 indklagede efter det oplyste har ledet undersøgelsen og derfor har  

 haft et selvstændigt ansvar for undersøgelsens tilblivelse.
 Formanden for Disciplinærnævnet  

 udtaler:
 Nærværende klage angår en   angiveligt  

 mangelfuld   revisorundersøgelse, der var bestilt af  

 Undervisningsministeriet vedrørende bl.a. klagerens forhold, og som  

 indgik i det lovforberedende arbejde forud for vedtagelsen af lov nr. 506 af  

 12. juni 1996, hvorved klageren   i lighed med en række andre  

 tilsvarende institutioner under skolesamvirket Tvind   mistede retten til  

 offentlige tilskud.
Klageren er således ikke blevet berørt af det  

 påklagede revisorarbejde på en sådan måde, at  

 klageren har lidt en skuffelse eller tab ved at have stolet på eller i  

 øvrigt disponeret i tillid  til arbejdets rigtighed.
Klageren findes  

 herefter ikke at have en retlig interesse i den rejste klage, således  

 som påkrævet i henhold til § 18, stk. 4, i lov om  

 statsautoriserede revisorer.
 Klagen vil derfor allerede af denne grund i det hele  

 være at afvise.
 Beslutningen offentliggøres, jf. § 18 a, stk. 6, i  

 lov om statsautoriserede revisorer.
 Det indbetalte gebyr på 500 kr. vil være at  

 tilbagebetale klageren, jf. forretningsordenens § 13, stk. 4.
