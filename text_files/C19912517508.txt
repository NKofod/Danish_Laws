Fridage til personel med tjeneste til søs Ref.: a.
KFF B. 2-8. b.
KFF B. 5-30. c.
KFF B. 5-32. d.
FKOBST Ø. 560-2  

 afsnit 2-5, OKT 1988. (Under revision) Bilag: Aftale mellem Forsvarsministeriet, Akademikernes  

 Centralorganisation (Tjenestemandsudvalget), Statstjenestemændenes  

 Centralorganisation I og Statstjenestemændenes Centralorganisation II, af 25  

 JAN 1985.
 Erstatter: FKOBST P. 408-3, JUN 1976.
FORMÅL 1. Formålet med denne bestemmelse er at fastsætte de  

 forvaltningsmæssige regler for fridage til personel med tjeneste til søs.
OMFANG 2. Bestemmelsen omfatter militære tjenestemænd,  

 officerer af reserven, mekanikere og stampersonel.
 3. Indtjening og afvikling af fridage bortfalder under  

 beredskabsforøgelser, hvorom beslutning er truffet af regeringen.
INDTJENING AF FRIDAGE 4. Der ydes personellet 2 fridage ud af hver  

 sammenhængede 7 døgn, hvor skibstjeneste forrettes, og under forudsætning af,  

 at der udføres normal tjeneste på dage, der ikke medregnes som fridage,  

 herunder lørdage samt søn- og helligdage.
Ved skibstjeneste forstås i denne forbindelse tjeneste i skib under  

 kommando, der foretager sejlads eller har ophold i havn eller til ankers uden  

 for den til enhver tid anviste basehavn.
Skibstjenesten beregnes fra  

 begyndelsen af det kalenderdøgn, hvor basehavnen forlades, til udgangen af  

 det kalenderdøgn, hvor basehavnen atter anløbes.
Under ophold i basehavnen  

 samt under ophold uden for basehavnen i de tilfælde, hvor Forsvarskommandoen  

 i overensstemmelse med ref. d. har bestemt, at søtillæg ikke kan ydes, følges  

 de ved forsvarets landtjenestesteder gældende regler for kompensation for  

 tjeneste på lørdage, søn- og helligedage.
 Er skibstjenesten af under 7 døgns varighed (beregnet som anført oven  

 for), tilkommer personellet fridage i overensstemmelse med ref. a.
 Ved normal tjeneste forstås den tjeneste, der udføres på hverdage i  

 henhold til gældende tjenestebestemmelser.
 5. I de uger, hvor der forekommer helligdage uden for  

 søndage (herunder ikke Grundlovsdagen), forhøjes antallet af fridage  

 tilsvarende.
 6. Under ferieafvikling indtjenes fridage ikke.
AFVIKLING AF FRIDAGE 7. Optjente fridage skal tilstræbes afviklet løbende  

 og bør fortrinsvis lægges på lørdage samt søn- og helligdage.
 Afvikling af fridage skal i videst mulig omfang planlægges samtidig med  

 udfærdigelse af forslag til sejl- og øvelsesplan for det enkelte skib og i  

 samråd med berørte personelgrupper.
 8. Fridagene kan afvikles under ophold i havn ved  

 eller uden for det faste tjenestested, herunder havneophold i udlandet, på  

 Færøerne og i Grønland uden forudsætning af, af personellets bevægelsesfrihed  

 i øvrigt ikke er begrænset.
Ved begrænsninger i bevægelsesfriheden forstås, at besætningen i fritiden  

 pålægges beordret ophold om bord, i havneområde, landlovsby eller omegnen,  

 således at ombordkaldelsessignal kan observeres, eller ombordkaldelse på  

 anden måde hurtigt kan finde sted.
Ligeledes vil sejl- og beredskabsvarsel af  

 under 16 timers varighed være at betragte som begrænsning i  

 bevægelsesfriheden.
 9. Fridagene skal, når de afvikles enkeltvis, så vidt  

 muligt have en længde af mindst 40 timer, dog af de kan betragtes som givet,  

 uanset af friheden kan har udgjort 36-40 timer, såfremt der i denne fritid  

 indgår et helt kalenderdøgn.
Såfremt 2 eller flere fridage afvikles sammenhængende, skal de 2 første  

 tilsammen så vidt muligt have en længde af mindst 64 timer, medens de øvrige  

 skal vare 24 timer.
De 2 første kan dog betragtes som givet, uanset at  

 fritiden kun har udgjort fra 56-64 timer, såfremt denne fritid omfatter 2  

 hele kalenderdøgn.
 Fridagene skal afvikles i den rækkefølge, hvori de er indtjent, idet dog  

 fridage indtjent i de løbende kalenderår afvikles forud for eventuelt  

 tilgodehavende fridage for afsluttet kalenderår.
 Fridage afvikles uafhængig af afvikling af anden frihed, idet det i hvert  

 enkelt tilfælde tilkendegives, hvilken kategori af friheder, der aktuelt  

 afvikles.
 10. Såfremt personellet ønsker det, kan fridage med  

 skibschefens tilladelse afvikles, selv om bevægelsesfriheden er begrænset.
 11. Skibschefer m.fl. skal, når de skibet pålagte  

 opgaver og omstændighederne i øvrigt tillader det, udnyttet eventuelle  

 muligheder for, at dele af eller enkeltpersoner i besætningen afvikler  

 tilgodehavende fridage.
 12. Sygedage under afvikling af fridage betragtes i  

 almindelighed som fridage.
 Fridage, der falder inden for sygeperioder, erstattes ikke.
 13. Hvor tilstedeværelse eller tjeneste på lørdage  

 samt søn- og helligdage er pålagt som disciplinarmiddel, skal de pågældende  

 dage afskrives som afviklede fridage.
 14. Under afvikling af fridage kan den enkelte efter  

 eget ønske deltage i planlagte fælles udflugter og arrangementer samt opholde  

 sig om bord, uden at dagenes karakter af fridage ændres.
INDBERETNING OG KONTROL 15. Såfremt fridagene ikke er afviklet inden  

 afsked/kontraktophør eller udløbet af det efter indtjeningsåret følgende  

 ferieår, ydes i stedet et kontant vederlag.
 For fridage, der ikke er afviklet inden afsked/kontraktophør eller udløbet  

 af det efter indtjeningsåret (= kalenderåret) følgende ferieår, indsender  

 tjenestestedet begrundet indstilling om kontant vederlag til Søværnets  

 Operative Kommando seneste 3 måneder forinden udbetaling.
 16. Kontrol med indtjening og afvikling af fridage  

 finder sted ved tjenestestedets foranstaltning.
IKRAFTTRÆDELSE 17. Nærverende FKOBST har virkning fra 1 JAN 1991.
SAGSBEHANDENDE SEKTION 18. Sagsbehandlende sektion i FKO er Personelstabens  

 Adjudantursektion (PSU5) EB Arvid Sørensen Kontreadmiral Chef for Personalestaben AFTALE mellem forsvarsministeriet, Akademikernes Centralorganisation  

 (tjenestemandsudvalget), Statstjenestemændenes Centralorganisation I og Statstjenestemændenes Centralorganisation II om fridage til personel i forsvaret med tjeneste til søs.
 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken samt under henvisning til §§ 18 og 24 i  

 aftale af 4. juni 1981 mellem finansministeriet og statstjenestemændenes  

 centralorganisationer om de for statens tjenestemænd gældende  

 arbejdstidsregler m.m., overarbejdsbetaling og godtgørelse for mistede  

 fridage og med finansministeriets bemyndigelse aftales følgende:
 § 1.  Der ydes personellet 2 fridage ud af hver  

 sammenhængende 7 døgn, hver skibstjeneste forrettes og under forudsætning af,  

 at der udføres normal tjeneste på dage, der ikke medregnes som fridage,  

 herunder lørdage samt søn- og helligdage.
 Stk. 2.  I de uger, hvori der forekommer helligdage uden  

 for søndage (herunder ikke grundlovsdagen), forhøjes antallet af fridage  

 tilsvarende.
 Stk. 3.  Fridagene skal tilstræbes afviklet løbende og  

 bør fortrinsvis lægges på lørdage samt søn- og helligdage.
 Stk. 4.  Fridagene kan afvikles under ophold i havn ved  

 eller uden for det faste tjenestested, idet herved forudsættes, at  

 personellets bevægelsesfrihed iøvrigt ikke er begrænset.
 § 2.  Fridage i henhold til § 1 skal, når de afvikles  

 enkeltvis, så vidt muligt have en længde på mindst 40 timer, dog at de kan  

 betragtes som givet, uanset at friheden kun har udgjort fra 36 til 40 timer,  

 såfremt der i denne fritid indgår et helt kalenderdøgn.
Stk. 2.  Såfremt 2 eller flere fridage afvikles  

 sammenhængende, skal de 2 første tilsammen så vidt muligt have en længde af  

 minst 64 timer, medens de øvrige skal vare 24 timer.
De 2 første kan dog  

 betraget som givet, uanset af fritiden kun har udgjort fra 56 til 64 timer,  

 såfremt denne fritid omfatter 2 hele kalenderdøgn.
 § 3.  Såfremt fridagene ikke er afviklet inden  

 afsked/kontraktophør eller udløbet af det efter indtjeningsåret følgende  

 ferieår, ydes i stedet en kontant vederlag på indtil videre 390 kr. pr.  

 fridag (grundbeløb pr. 1. oktober 1983).
 § 4.  Denne aftale har virkning fra 1. januar 1984 og  

 erstatter aftale af 10. februar 1975 mellem forsvarsministeriet og  

 Akademikernes Centralorganisation (tjenestemandsudvalget),  

 Statstjenestemændenes Centralorganisation I og Statstjenestemændenes  

 Centralorganisation II om fridage til personel i forsvaret med tjeneste til  

 søs.
 København, den 25. januar 1985.
 For Akademikernes Centralorganisation  

 For forsvarsministeriet:
 (tjenestemandsudvalget) P.M.V.
