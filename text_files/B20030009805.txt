Bekendtgørelse om henlæggelse af  

 beføjelser til  

 Konkurrencestyrelsen vedrørende elektronisk kommunikation I medfør af § 15 b i konkurrenceloven, jf.  

 lovbekendtgørelse nr. 539 af 28. juni 2002, fastsættes:
 § 1. Ved anmeldelser, forespørgsler,  

 afgørelser m.v. til og fra Konkurrencestyrelsen,  

 Konkurrencerådet og Konkurrenceankenævnet kan der ske anvendelse  

 af elektronisk kommunikation.
 § 2. Beføjelsen til at fastsætte  

 nærmere regler for anvendelsen af elektronisk kommunikation, herunder  

 om brug af elektronisk signatur, til og fra Konkurrencestyrelsen,  

 Konkurrencerådet og Konkurrenceankenævnet, henlægges til  

 Konkurrencestyrelsen.
 § 3. Bestemmelsen i § 1 træder i kraft den 1. maj  

 2003. Bestemmelsen i § 2 træder i kraft den 22. februar 2003.
