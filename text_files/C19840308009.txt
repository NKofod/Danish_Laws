 Arbejdsformidlingskontorerne.
 De statsanerkendte arbejdsløshedskasser.
 I forbindelse med udarbejdelse af ny blanket til begæring om optagelse i  

 en arbejdsløshedskasse for lønmodtagere (AR 50) bestemmes herved, at der i  

 forbindelse med optagelse fremtidig skal foreligge fornøden dokumentation for  

 den beskæftigelse, der danner grundlag for optagelsen, jfr.  

 arbejdsløshedslovens § 41, stk. 1, litra a) og b).
 Nyordningen indebærer, at begæring om optagelse skal ledsages af  

 lønsedler/lønkonto eller anden form for dokumentation, såfremt pågældende på  

 begæringstidspunktet er i beskæftigelse og har haft tilstrækkeligt arbejde  

 til at opfylde betingelserne for optagelse.
 Såfremt den af medlemmet fremlagte dokumentation undtagelsesvist ikke  

 anses for et tilstrækkelig sikkert grundlag for bedømmelsen af, om  

 optagelsesbetingelserne (arbejdskravet) er opfyldt, skal kassen indhente  

 arbejdsgivererklæring til nærmere afklaring af den foreliggende tvivl.
Opfylder pågældende på begæringstidspunktet ikke optagelsesbetingelserne  

 (mindst 5 ugers beskæftigelse) må pågældende anmodes om at fremlægge den  

 nævnte dokumentation inden for en vis frist.
Det påhviler kassen at sikre  

 sig, at dokumentationen faktisk fremkommer.
 Dokumentationen skal sammen med optagelsesbegæringen opbevares af kassen i  

 5 år efter afslutningen af det regnskabsår, hvor medlemmet er blevet optaget  

 i forsikringen, og kassen skal på optagelsesbegæringen angive, i hvilken form  

 dokumentationen er afgivet.
Blanket AR 50 foreligger 4-bladet, således at blad 1 opbevares i kassen og  

 blad 2 i afdelingen, medens blad 3 indsendes til CRAM-registret.
Blad 4  

 udleveres til medlemmet - dog først når dokumentation foreligger.
 Det bemærkes, at den af direktoratet udarbejdede blanket ikke er  

 obligatorisk, men at en kasse kan lade trykke egne blanketter, der indeholder  

 samme oplysninger som AR 50.
 P.D.V.
