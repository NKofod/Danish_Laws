Betænkning afgivet af Udvalget for Forretningsordenen den 19.  

 oktober 2004 Betænkning og indstilling fra Udvalget  

 for Forretningsordenen om Folketingets samtykke i henhold  

  

 til grundlovens § 57 (vedrørende Flemming Oppfeldt) I henhold til Folketingets forretningsordens § 25, næstsidste  

 punktum, har udvalget fået henvist et fra Justitsministeriet modtaget brev af  

 18. oktober 2004, i hvilket ministeriet anmoder om Folketingets samtykke  

 efter  

 grundlovens § 57 til, at et medlem af Folketinget, Flemming Birger Oppfeldt,  

 kan underkastes fængsling, således at den pågældende kan anholdes og  

 eventuelt  

 fremstilles i grundlovsforhør med henblik på varetægtsfængsling.
 Flemming Birger Oppfeldt er mistænkt for overtrædelse af  

 straffelovens § 222, stk. 1, jf. §§ 224 og 225, ved at have haft anden  

 kønslig  

 omgængelse end samleje med en person af samme køn under 15 år.
Københavns Byret har på den baggrund tiltrådt, at der  

 gennemføres en række straffeprocessuelle tvangsindgreb, bl.a. i form af  

 ransagning af Flemming Birger Oppfeldts bopæl, kontorlokaler på  

 Christiansborg  

 og forretningslokaler.
Ransagningen af Flemming Birger Oppfeldts  

 kontorlokaler  

 på Christiansborg blev foretaget den 18. oktober 2004.
Justitsministeriet har oplyst, at der udestår en forholdsvis  

 omfattende efterforskning i sagen.
Hvis efterforskningen giver anledning til,  

 at der skal rejses tiltale mod Flemming Birger Oppfeldt, vil  

 Justitsministeriet  

 forelægge sagen for Folketinget med henblik på indhentelse af Folketingets  

 samtykke  

 hertil.
 Justitsministeriets brev af 18. oktober 2004 vedlægges som  

 bilag.
Indstilling Udvalget  

  

 indstiller,  

 at Folketinget giver samtykke til, at Justitsministeriets anmodning  

 imødekommes.
Christian Mejdahl (V) fmd.  

 Svend Auken (S) nfmd.  

 Poul Nødgard (DF)  

 Kaj Ikast (KF)  

 Aage Frandsen (SF)  

 Inge Dahl‑Sørensen (V)  

 Birthe Rønn Hornbech (V)  

 Rikke Hvilshøj (V)  

 Erik Larsen (V)  

 Kristian Thulesen Dahl (DF)  

 Peter Skaarup (DF)  

 Knud Erik Kirkegaard (KF)  

 Pia Christmas‑Møller (KF)  

 Mogens Nørgaard Pedersen (KD)  

 Frank Jensen (S)  

 Lissa Mathiasen (S)  

 Helge Mortensen (S)  

 Pia Gjellerup (S)  

 Ole Sohn (SF)  

 Niels Helveg Petersen (RV)  

 Line Barfod (EL) Tjoðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Justitsministeriets brev af 18. oktober 2004 Folketingets Formand Folketinget Christiansborg 1240 København K 18. oktober 2004 Justitsministeriet anmoder herved om Folketingets samtykke efter  

 grundlovens § 57 til, at medlem af Folketinget Flemming Birger Oppfeldt kan  

 underkastes fængsling, således at den pågældende kan anholdes og eventuelt  

 fremstilles i grundlovsforhør med henblik på varetægtsfængsling.
 Flemming Birger Oppfeldt er mistænkt for overtrædelse af straffelovens  

 § 222, stk. 1, jf. §§ 224 og 225.
Det bemærkes, at der udestår en forholdsvis omfattende  

 efterforskning i sagen.
Såfremt efterforskningen giver anledning til, at der  

 skal rejses tiltale mod Flemming Birger Oppfeldt, vil Justitsministeriet  

 forelægge sagen for Folketinget med henblik på indhentelse af Folketingets  

 samtykke  

 hertil.
 Der vedlægges en skrivelse af 18. oktober 2004 fra  

 Politidirektøren i København, påtegninger af samme dato fra Statsadvokaten  

 for  

 København og Rigsadvokaten samt Justitsministeriets notits af 18. oktober  

 2004  

 om sagen.
