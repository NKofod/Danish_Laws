Bekendtgørelse  

 om aftalememorandum med Armenien  

  

 af 9. november 2004, Azerbajdjan af 8. december 2004,  

  

 Georgien af 12. november 2004 og Kirgizistan af 9. marts 2005  

  

 vedrørende klimasamarbejde Danmark har undertegnet fire samarbejdsaftaler på  

 klimaområdet.
Aftalerne åbner mulighed for fælles klimaprojekter,  

 hvor  

 landene får ny teknologi, der begrænser udledningen af drivhusgasser, mens  

 Danmark til gengæld kan godskrive CO2-reduktionen i sit nationale  

 klimaregnskab.
Projekterne bidrager dermed til, at Danmark kan leve op til  

 sine  

 internationale forpligtelser om at reducere udledninger af drivhusgasser til  

 atmosfæren.
 Aftalerne benytter sig af mulighederne i FNs  

 Kyoto-protokol af 11. december 1997 for at gennemføre fælles projekter - de  

 såkaldte Joint Implementation/Clean Development Mechanism-projekter, jf.  

 protokollens art. 6 og 12.
 Aftalen med Armenien blev indgået i henhold til  

 art. 7  

 og er ved noteveksling af 17. december 2004 og 17. marts 2005 trådt i kraft  

 den  

 17. marts 2005.
 Aftalen med Azerbajdjan blev indgået i henhold til  

 art.  

 7 og er ved noteveksling af 3. januar 2005 og 3. marts 2005 trådt i kraft den  

 3. marts 2005.
 Aftalen med Georgien blev indgået i henhold til  

 art. 7  

 og er ved noteveksling af 22. marts 2005 og 12. april 2006 trådt i kraft den  

 12.  

 april 2006.
 Aftalen med Kirgizistan blev indgået i henhold til  

 art.  

 7 og er ved noteveksling af 26. maj 2005 og 9. januar 2006 trådt i kraft den  

 9.  

 januar 2006.
 Aftalerne kan fås ved henvendelse til  

 Udenrigsministeriet.
