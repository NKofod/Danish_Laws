Fremsat den 3. april 2002 af  

 skatteministeren (Svend Erik Hovmand) Forslag til Lov om ændring af lov om afgift af  

 lønsum m.v.
(Fritagelse for fri folkeoplysende virksomhed og  

 undervisning i børnehaveklasse og 1.   10. klasse) § 1 I lov om afgift af lønsum m.v., jf. lovbekendtgørelse nr.  

 674 af 15. september 1998, som senest ændret ved § 2 i lov nr.  

 1299 af 20. december 2000, foretages følgende ændringer:
 1. § 1, stk. 2, affattes således:
 »Stk. 2. Afgiftspligten efter stk. 1, 1. pkt., omfatter  

 ikke virksomhedens aktiviteter vedrørende:
 1)	Folkeoplysende voksenundervisning og frivilligt folkeoplysende  

 foreningsarbejde, jf. afsnit I i folkeoplysningsloven.
 2)	Undervisning i børnehaveklasse og 1. - 10. klasse, når  

 der hertil modtages statslige tilskud.
 3)	Udlejning og bortforpagtning af fast ejendom.
 4)	Persontransport, når transporten sker direkte til eller fra  

 udlandet.«.
§ 2 Stk. 1. Loven træder i kraft 1. juli 2002.
Bemærkninger til lovforslaget Almindelige bemærkninger 1. Indledning Formålet med lovforslaget er for det første  

 at lønsumsafgiftsfritage den frie folkeoplysende virksomhed,  

 således som denne er defineret i afsnit I i folkeoplysningsloven, jf.  

 lovbekendtgørelse nr. 924 af 5. oktober 2000, for at skabe en  

 ligestilling mellem alle folkeoplysende foreninger, der tilbyder  

 folkeoplysende voksenundervisning og frivilligt folkeoplysende  

 foreningsarbejde, samt for det andet at fritage frie grundskoler og frie  

 kostskoler, der udfører undervisning på folkeskoleniveau, nemlig  

 undervisning indenfor børnehaveklasse og 1. - 10. klasse.
 Herudover foreslås en præcisering af den  

 indledende tekst der angiver, hvilken virksomhed der ikke omfattes af  

 afgiftspligten.
2. Den frie folkeoplysende virksomhed Den gældende lovgivning fritager kun en del af den  

 frie folkeoplysende virksomhed   nemlig amatørsport.
Indtil for nylig  

 har den resterende del af den frie folkeoplysende virksomhed heller ikke  

 betalt lønsumsafgift, idet de offentlige tilskud hertil har ligget  

 på over 50 procent af driftsomkostningerne.
Den blev derfor betragtet  

 som en del af den offentlige sektor, der er fritaget for  

 lønsumsafgift.
Der har således hidtil været en faktisk  

 ligestilling af den frie folkeoplysende virksomhed efter  

 folkeoplysningslovens afsnit I.
 På grund af blandt andet faldende offentlige tilskud  

 er det imidlertid blevet vanskeligt for nogle af de folkeoplysende foreninger  

 at holde tilskudsprocenten over de 50. Det betyder, at foreningerne bliver  

 lønsumsafgiftspligtige, fordi de herefter betragtes som en del af den  

 private sektor.
 For at genoprette ligestillingen af den frie  

 folkeoplysende virksomhed foreslås det, at den frie folkeoplysende  

 virksomhed fritages for at betale lønsumsafgift uanset  

 størrelsen af de offentlige tilskud.
3. Undervisning på folkeskoleniveau Langt hovedparten af de frie grundskoler og frie  

 kostskoler, som har undervisning på et niveau svarende til folkeskolen  

 (børnehaveklasse og 1. - 10. klasse), betaler i dag ikke  

 lønsumsafgift, idet de får offentlige tilskud der udgør  

 over 50 pct. af driftsomkostningerne.
Imidlertid har visse skoler   ligesom de folkeoplysende  

 foreninger nævnt ovenfor   problemer med at opretholde en så  

 høj tilskudsprocent.
Der er derfor enkelte skoler, der nu betaler  

 lønsumsafgift.
 Forslaget sikrer, at skoler, hvis virksomhed består  

 i undervisning svarende til folkeskolens, og som får statslige tilskud  

 hertil i henhold til lovgivningen om frie grundskoler og frie kostskoler,  

 ikke skal betale lønsumsafgift og således ligestilles med  

 offentlige skoler på dette område.
Økonomiske konsekvenser for det offentlige Lovforslaget skønnes at medføre et  

 provenutab for staten på ca. 5½ - 6 mio. kr. årligt, under  

 forudsætning af uændret tilskudsstruktur m.v.
Herunder forventes  

 forslaget om fritagelse for betaling af lønsumsafgift for den frie  

 folkeoplysende virksomhed at medføre et provenutab på ca. 5 mio.  

 kr., og forslaget om fritagelse for undervisning i børnehaveklasse og  

 1.   10. klasse ca. ½ - 1 mio. kr.
For 2002 bliver provenutabet på ca.  

 1,5 mio. kr.
Det skal bemærkes, at falder tilskuddene til  

 aftenskolerne væsentligt vil sådanne reducerede tilskud isoleret  

 set, og med en uændret lønsumsafgiftslov, betyde et  

 væsentligt merprovenu til staten som følge af, at alle  

 aftenskolerne vil skulle betale lønsumsafgift.
Det er generelt  

 vanskeligt at skønne størrelsen af dette merprovenu, men det  

 kan med betydelig usikkerhed vurderes at være i størrelsesordnen  

 35 mio. kr.
Gennemførelse af nærværende lovforslag vil  

 neutralisere et sådant merprovenu.
Administrative konsekvenser Lovforslaget skønnes ikke at have  

 nævneværdige administrative konsekvenser hverken for staten eller  

 for foreninger og skoler.
 Forslaget berører ikke virksomheder, og det har  

 derfor ikke været aktuelt at anvende test  eller fokuspanel.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Lønsumsafgiften er ikke EU-reguleret.
Høring Forslaget kan ses på Skatteministeriets hjemmeside  

 www.skat.dk.
Forslaget vil blive sendt til ekstern høring efter  

 fremsættelsen og alle høringssvar vil blive offentliggjort  

 på Skatteministeriets hjemmeside.
Samlet vurdering af konsekvenser af lovforslaget Positive konsekvenser Negative konsekvenser Økonomiske konsekvenser for staten Forslaget vedr. den frie folkeoplysende virksomhed  

 skønnes at medføre et provenutab på ca. 5 mio. kr., og  

 forslaget om undervisning i børnehaveklasse og i 1.- 10. klasses ca. ½  

 - 1 mio. kr.
Administrative konsekvenser for staten og foreninger og  

 skoler Ingen Ingen Miljømæssige konsekvenser Ingen Ingen Forholdet til EU-retten Lovområdet er ikke EU-reguleret Bemærkninger til de enkelte  

 bestemmelser Til § 1 Til nr. 1 Det foreslås for det første, at  

 lønsumsafgiftslovens § 1, stk. 2, nr. 1, ændres,  

 således at den frie folkeoplysende virksomhed, der får offentlige  

 tilskud m.v. efter folkeoplysningsloven, jf. folkeoplysningslovens afsnit I,  

 fritages for betaling af lønsumsafgift uanset tilskuddets  

 størrelse.
Den frie folkeoplysende virksomhed kan deles op i  

 folkeoplysende foreninger, der tilbyder folkeoplysende voksenundervisning og  

 folkeoplysende foreninger, der tilbyder frivilligt folkeoplysende  

 foreningsarbejde.
Fælles for foreningerne er, at de ikke må  

 oprettes i kommercielt øjemed, og eventuelt overskud, skal tilfalde  

 den folkeoplysende forening til anvendelse inden for folkeoplysningslovens  

 område.
Den folkeoplysende voksenundervisning omfatter ud  

 over almindelig undervisning også studiekredse og foredragsvirksomhed,  

 hvortil der er knyttet deltagerbetaling, samt debatskabende aktiviteter.  

 Omfattet er ikke  formelt kompetencegivende undervisning.
Langt den  

 overvejende del af foreningerne, der tilbyder folkeoplysende  

 voksenundervisning, er i dag omfattet af fritagelsesbestemmelsen i  

 lønsumsafgiftslovens § 2 a, nr. 2, idet de offentlige tilskud  

 overstiger 50 pct. af driftsomkostningerne.
Imidlertid er de offentlige tilskud til den folkeoplysende  

 voksenundervisning (typisk aftenskoler) faldet gennem de senere år, og  

 nogle aftenskoler er kommet under de 50 procent i tilskud og skal dermed  

 betale lønsumsafgift.
Det må endvidere antages at   på  

 grund af faldende offentlige tilskud - flere og flere aftenskoler er i fare  

 for at komme under de 50 procent.
De faldende tilskud betyder i sig selv, at  

 egenbetalingen stiger.
Når tilskudsprocenten falder til under 50, og  

 der derfor skal betales lønsumsafgift, betyder dette en yderligere  

 stigning i egenbetalingen.
Denne udvikling kan i værste fald true  

 overlevelsen af den folkeoplysende voksenundervisning i nogle af de kommuner,  

 hvor tilskuddene falder mest.
 Det frivillige folkeoplysende foreningsarbejde  

 omfatter idræt samt idébestemt og samfundsengagerende  

 børne- og ungdomsarbejde, hvortil der er knyttet deltagerbetaling.
Af de omkring 15.000 folkeoplysende foreninger inden for  

 det frivillige folkeoplysende foreningsarbejde udgøres den overvejende  

 gruppe af godt 8.000 idrætsforeninger.
Endvidere er der tale om  

 spejdergrupper, politiske og religiøse foreninger, fritids- og  

 ungdomsklubber samt musik, teater m.v.
Den største gruppe af disse  

 foreninger, nemlig idrætsforeningerne, betaler i dag ikke  

 lønsumsafgift, idet amatøridræt er fritaget for betaling  

 af afgift efter lønsumsafgiftslovens § 1, stk. 2, nr. 1.  

 Også religiøse foreninger er fritaget i henhold til lovens  

 § 2 a, nr. 1. Af øvrige foreninger der omfattes af denne gruppe  

 er spejdere og fritids- og ungdomsklubber m.fl., hvoraf kun meget få i  

 dag betaler lønsumsafgift, idet de får offentlige tilskud  

 på over 50 procent af driftsudgifterne, og derfor i henhold til lovens  

 § 2 a, nr. 2, er afgiftsfritaget, som »virksomhed, der overvejende  

 finansieres af offentlige midler«.
Det foreslås på denne baggrund, at fri  

 folkeoplysende virksomhed, som gennemføres og modtager offentlig  

 støtte m.v. i henhold til folkeoplysningslovens afsnit I, fritages for  

 betaling af lønsumsafgift.
Som nævnt opnås på denne  

 måde en ligestilling af alle former for fri folkeoplysende virksomhed.  

 Da amatørsport omfattes af den foreslåede formulering er det  

 ikke nødvendigt længere at nævne denne aktivitet  

 særskilt.
 For det andet foreslås det, at skoler, der tilbyder  

 undervisning svarende til folkeskoleundervisningen, dvs. i  

 børnehaveklasse og 1. - 10. klasse, fritages for at betale  

 lønsumsafgift, såfremt der ydes statslige tilskud til  

 undervisningen.
 Langt størstedelen af de skoler, der har  

 folkeskoleundervisning, betaler i dag ikke lønsumsafgift, idet de er  

 afgiftsfritaget efter lønsumsafgiftslovens § 2 a, nr. 2, fordi de  

 modtager offentlige tilskud på over 50 procent af  

 driftsomkostningerne.
Imidlertid betaler ganske enkelte skoler  

 lønsumsafgift, idet de har under 50 procent offentlige tilskud.
Det  

 vil sige, at over 50 procent af driftsomkostningerne finansieres ved  

 hjælp af brugerbetaling og private tilskud.
 Forslaget sikrer, at skoler, hvis virksomhed består  

 i undervisning svarende til folkeskolens, og som får statslige tilskud  

 hertil, uanset tilskuddets størrelse ikke skal betale  

 lønsumsafgift og således ligestilles med offentlige skoler  

 på dette område.
Endelig foreslås det, at 1. pkt. i § 1,  

 stk. 2, omformuleres.
Bestemmelsen fritager virksomhederne for at betale  

 lønsumsafgift for de aktiviteter, som nævnes i nr. 1   3.  

 Virksomheder, som både har afgiftsfritagne aktiviteter og  

 afgiftspligtige aktiviteter, skal fordele lønsummen på de  

 pligtige og frie aktiviteter (foretage en sektoropdeling). Denne  

 sektoropdeling fremgår ikke helt klart af den gældende lovtekst,  

 som derfor foreslås ændret således, at det  

 præciseres, at afgiftsfritagelsen alene gælde de i paragraffen  

 nævnte afgiftsfri aktiviteter.
 Forslagets stk. 2, nr. 3 og 4, svarer til  

 gældende lovs stk. 2, nr. 2 og 3.
Bilag Lovforslaget sammenholdt med gældende lov Gældende formulering Lovforslaget I lov om afgift af lønsum m.v., jf. lovbekendtgørelse nr.  

 674 af 15. september 1998, som senest ændret ved § 2 i lov nr.  

 1299 af 20. december 2000, foretages følgende ændringer:
 § 1. ...
 1. § 1, stk. 2, affattes således:
 Stk. 2. Afgiften efter stk. 1. 1. pkt., omfatter ikke  

 virksomheder, der udøver aktiviteter vedrørende:
 »Stk. 2. Afgiftspligten efter stk. 1, 1. pkt., omfatter  

 ikke virksomhedens aktiviteter vedrørende:
 1)	Amatørsport.
 2)	Udlejning og bortforpagtning af fast ejendom.
 3)	Persontransport, når transporten sker direkte til eller fra  

 udlandet.
 1)	Folkeoplysende voksenundervisning og frivilligt folkeoplysende  

 foreningsarbejde, jf. afsnit I i folkeoplysningsloven.
 2)	Undervisning i børnehaveklasse og 1. - 10. klasse, når  

 der hertil modtages statslige tilskud.
 3)	Udlejning og bortforpagtning af fast ejendom.
 4)	Persontransport, når transporten sker direkte til eller fra  

 udlandet.«.
