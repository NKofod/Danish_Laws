 Efter indstilling fra Kirkeministeriets udvalg af 14. januar 1971  

 vedrørende kirkefunktionærers lønforhold fastsættes følgende:
§ 1.  Alle, der førstegangsansættes i en stilling som  

 kirketjener, som er omfattet af Kirkeministeriets cirkulære af 22. april  

 1982, skal indenfor de to første ansættelsesår gennemgå et kursus i  

 erhvervsrengøring.
Kurset, der er af 80 timers varighed, afholdes på  

 specialarbejderskolerne under arbejdsmarkedsuddannelserne.
Stk. 2.  Kursusdeltagelse efter stk. 1 er ufornøden,  

 såfremt det dokumenteres, at kurset allerede er gennemgået.
Kirkeministeriet  

 kan dispensere fra bestemmelsen i stk. 1, hvor der foreligger særlige grunde  

 herfor.
 § 2.  Alle, der er ansat i en stilling som  

 kirketjener, der er omfattet af Kirkeministeriets cirkulære af 22. april  

 1982, er berettiget til at søge om optagelse på det i § 1 omhandlede kursus.  

 Der ydes tjenestefrihed til kursusdeltagelsen.
 § 3.  Cirkulæret træder i kraft den 1. maj 1988.
