 I medfør af § 14 i lov nr. 150 af 13. april 1983 om udenrigstjenesten  

 fastsættes følgende:
Konsulære sager § 1.  For pas udstedt på danske repræsentationer i  

 udlandet erlægges betaling i overensstemmelse med reglerne i lov om pas til  

 danske statsborgere § 4 a som affattet ved lov nr. 386 af 20. maj 1992 § 6,  

 nr. 2, med senere ændringer med tillæg af 50 pct.
 Stk. 2.  For navneændring i pas, indføjelse af barn i  

 pas, udstedelse af provisorisk pas, laissez-passer eller andet midlertidigt  

 identitetsbevis erlægges et gebyr på 225 kr.
 Der opkræves ikke gebyr ved udstedelse af laissez-passer ved  

 førstegangsindrejse til Danmark.
§ 2.  For indgivelse af ansøgning om visum eller om  

 opholds- og/eller arbejdstilladelse på danske repræsentationer i udlandet  

 erlægges et gebyr i overensstemmelse med stk. 2 og 3. Gebyrerne  

 tilbagebetales ikke, uanset om ansøgningen imødekommes eller ej.
Gebyr  

 opkræves ikke, såfremt dette følger af en international aftale, ansøgerens  

 eget land ikke opkræver gebyr for besøgs- eller transitvisum for danske  

 statsborgere, eller der i øvrigt er fastsat undtagelser.
Stk. 2.  For indgivelse af ansøgning om besøgs- eller  

 transitvisum erlægges et gebyr på 150 kr.
For indgivelse af ansøgning om  

 gruppevisum til besøg eller transit erlægges et gebyr på 150 kr. pr. person  

 for de første 9 personer og et gebyr på 75 kr. for de øvrige.
 Stk. 3.  For indgivelse af ansøgning om opholds-  

 og/eller arbejdstilladelse erlægges et gebyr på 225 kr.
Stk. 4.  For indgivelse af klage over afgørelse om visum  

 eller om opholds- og/eller arbejdstilladelse på danske repræsentationer i  

 udlandet erlægges et gebyr på 55 kr.
Gebyret tilbagebetales i tilfælde af  

 medhold i klagen.
 § 3.  For repræsentationens bistand til udstedelse af  

 kørekort erlægges betaling i overensstemmelse med reglerne i færdselsloven §  

 124 c, som affattet ved lov nr. 386 af 20. maj 1992 § 1, nr. 11, med senere  

 ændringer med tillæg af 50 pct.
 Stk. 2.  For repræsentationens bistand til ombytning af  

 gyldigt dansk kørekort til kørekort af EU-model erlægges dog samme betaling  

 som i Danmark.
 § 4.  For legaliseringer, attestationer og  

 verifikationspåtegninger erlægges et gebyr på 125 kr.
§ 5.  For udfærdigelse af skrivelser, attester,  

 erklæringer, ansøgning på dansk eller andet sprog erlægges et gebyr på 225  

 kr. pr. påbegyndt side.
For oversættelser erlægges et gebyr på 10 kr. pr.  

 linie og 125 kr. pr. underskrift, jf. § 4.
 § 6.  For bistand til fremskaffelse af attester og  

 erklæringer fra offentlige myndigheder eller andre i Danmark eller i udlandet  

 i ikke-kommercielle sager erlægges et gebyr på 325 kr.
 § 7.  For bistand, der ydes på vegne af et  

 forsikringsselskab eller den offentlige sygesikring, opkræves hos  

 forsikringsselskabet eller sygesikringen et gebyr på 650 kr.
 § 8.  For personbistand erlægges et gebyr på 325 kr.  

 Personbistand omfatter bistand i sager, hvor rekvirenten har mistet penge,  

 gods, dokumenter eller på anden måde er kommet i nød.
 § 9.  For bistand i sager om arv og skifte,  

 autorisation og påtegning af skibsdagbøger og skibsjournaler, ændring i  

 skibes nationalitetsbeviser, inddrivelse af fordringer i ikke-kommercielle  

 sager, retshjælp og anden retsbistand erlægges et gebyr på 325 kr.
 Stk. 2.  For udenrigstjenestens bistand til  

 gennemførelse af en arvesag erlægges et gebyr på 5 pct. af nettoarven, dog  

 mindst 1.000 kr. og højst 20.000 kr.
 § 10.  For bistand, der i sin karakter og sit omfang  

 går ud over rammerne for sædvanlig gebyrbelagt konsulær bistand efter §§ 5  

 til 9, kan der kræves betaling på 400 kr. pr. påbegyndt time, forudsat  

 rekvirenten forinden har godkendt det tidsforbrug, der skønnes at medgå til  

 bistandens ydelse.
Kommercielle sager § 11.  For bistand, der har til formål at støtte  

 erhvervslivets eksportarbejde og øvrige kommercielle aktiviteter i udlandet,  

 erlægges 400 kr. pr. påbegyndt time.
 Stk. 2.  Såfremt den i stk. 1 nævnte bistand af  

 repræsentationen vurderes at ville medføre et tidsforbrug på mere end en  

 time, skal der afgives skriftligt tilbud til rekvirenten indeholdende  

 oplysninger om det forventede timeforbrug eller en totalpris for en konkret  

 konsulentopgaves udførelse, inden bistanden påbegyndes.
 Stk. 3.  Bistand til inddrivelse af kommercielle  

 fordringer er omfattet af bestemmelserne i stk. 1 og 2.
 § 12.  For bistand til gennemførelse af  

 besøgsarrangementer i forbindelse med officielle besøg eller arrangementer,  

 hvori deltager flere virksomheder (kollektive kommercielle aktiviteter),  

 opkræves som hovedregel 1.200 kr. pr. deltagende virksomhed pr.  

 repræsentation og - såfremt der i en repræsentations embedsområde indgår  

 flere lande - pr. land uanset tidsforbruget.
 § 13.  For bistand til fremskaffelse af publikationer,  

 statistisk materiale, soliditetsoplysninger og lignende materiale i  

 kommercielle sager samt foretagelse af hotelreservation erlægges et gebyr på  

 200 kr.
 Stk. 2.  For legaliseringer, attestationer og  

 verifikationspåtegninger i kommercielle sager erlægges et gebyr på 125 kr.
Stk. 3.  Medgår der til den i stk. 1 og 2 nævnte bistand  

 et tidsforbrug på mere end en time, bortfalder gebyret.
Der opkræves i stedet  

 betaling i henhold til bestemmelserne i § 11.
Stk. 4.  Anmoder rekvirenten samtidig med bistand efter  

 § 13, stk. 1 eller stk. 2, om andre serviceydelser i forbindelse med  

 kommercielle sager, bortfalder de i stk. 1 og 2 nævnte gebyrer.
Der opkræves  

 i stedet betaling for det faktiske tidsforbrug i henhold til bestemmelserne i  

 § 11.
 § 14.  For foredrag om kommercielle emner erlægges et  

 gebyr på 2.000 kr.
 Stk. 2.  Såfremt foredragsholderen er medarbejder ved en  

 af de danske udenrigsrepræsentationer, erlægges et gebyr på 2.800 kr.
 Stk. 3.  Ud over de i stk. 1 og 2 nævnte gebyrer  

 opkræves refusion for foredragsholderens rejse- og opholdsudgifter opgjort  

 efter de for statslige tjenesterejser gældende regler.
 § 15.  Såfremt en repræsentation har mulighed for at  

 stille kontor eller mødelokaler til rådighed for forretningsfolk, fastsættes  

 lokalelejen efter det på stedet gældende lejeprisniveau.
§ 16.  Såfremt det i kommercielle sager skønnes  

 nødvendigt at foretage en tjenesterejse inden for repræsentationens område,  

 indhentes rekvirentens accept heraf.
Tidsforbruget på en tjenesterejse  

 opgøres til det antal timer, som medarbejderen anvender på transport og  

 udførelse af selve opgaven, og afregnes efter § 11. Herudover opkræves  

 rejseomkostninger opgjort efter de for statslige tjenesterejser gældende  

 regler.
Andre sager og fælles bestemmelser § 17.  For kapitaloverførsler gennem udenrigstjenesten  

 erlægges følgende gebyrer:
 § 18.  For udenrigstjenestens bistand til  

 fremskaffelse af oplysninger, der ikke er omfattet af bestemmelserne i  

 kapitel 1 og 2, erlægges 400 kr. pr. påbegyndt time.
 § 19.  For udenrigstjenestens bistand til planlægning  

 og gennemførelse af arrangementer af ikke-kommerciel karakter erlægges 400  

 kr. pr. påbegyndt time.
 § 20.  Udbud af samarbejde med Udenrigsministeriet om  

 konkrete opgaver er ikke omfattet af denne bekendtgørelse.
 § 21.  For enhver bistand - hvad enten denne er givet  

 som led i en af denne bekendtgørelse omfattet betalingspligtig ydelse eller  

 ej - skal rekvirenten godtgøre udenrigstjenestens udlæg i sagen.
 Stk. 2.  For enhver bistand - bortset fra personbistand  

 efter § 8 - der på rekvirentens anmodning medfører telekommunikation, skal  

 rekvirenten godtgøre udenrigstjenestens udgifter i overensstemmelse med de  

 fastsatte takster for telekommunikation.
 Stk. 3.  For telekommunikation, der ikke er led i en af  

 denne bekendtgørelse omfattet betalingspligtig ydelse, erlægges herudover et  

 gebyr på 325 kr.
 § 22.  I tilfælde, hvor en betalingspligtig ydelse  

 anmodes udført af en repræsentation uden for dennes kontortid, forhøjes  

 betalingen med 50 pct.
 Stk. 2.  Ved betalingspligtige ydelser, der anmodes  

 udført på dage, hvor repræsentationen holder lukket, forhøjes betalingen med  

 100 pct.
 § 23.  Betaling, der afregnes i udenlandsk mønt, kan  

 afrundes til hele eller med 10 delelige beløb.
 § 24.  Såfremt betalingen ikke erlægges til tiden,  

 opkræver Udenrigsministeriet et gebyr på 55 kr. for hver skriftlig anmodning  

 om betaling af restancen.
 Stk. 2.  Betalingen kan kræves erlagt forud for  

 udførelsen af den betalingspligtige ydelse.
 Stk. 3.  Krav på betaling efter denne bekendtgørelse er  

 tillagt udpantningsret, jf. § 1, stk. 1, nr. 4, i lovbekendtgørelse nr. 774  

 af 18. november 1986 om udpantning og om udlæg uden grundlag af dom eller  

 forlig.
 § 25.  Bekendtgørelsen træder i kraft den 20. marts  

 1995.
 Stk. 2.  Samtidig ophæves Udenrigsministeriets  

 bekendtgørelser nr. 103 af 14. februar 1992 og nr. 456 af 11. juni 1992.
