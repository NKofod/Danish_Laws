Bekendtgørelse om Banedanmarks elforsyningsvirksomhed  

1) I medfør af § 2, stk. 2, i lov nr. 1222 af 27.  

 december 2003 om Banedanmark fastsættes:
§ 1.  

  

 Denne bekendtgørelse gælder for Banedanmarks forsyning af kørestrøm til  

 jernbanevirksomhederne på de jernbaneanlæg, som er elektrificerede, og som  

 Banedanmark forsyner med elektrisk energi i Danmark.
Om disse anlæg anvendes  

 i  

 bekendtgørelsen betegnelsen »Banedanmarks distributionssystem«.
 Stk. 2.  

  

 Bekendtgørelsen gælder ikke for strækningen Padborg-Rigsgrænsen (Tyskland),  

 hvor der anvendes et tysk forsyningssystem.
 Stk. 3.  

  

 Banedanmarks distributionssystem er et sammenhængende system, som forsynes  

 fra  

 otte forskellige danske og svenske netselskaber i forskellige prisområder.  

 Jernbanevirksomhedernes elektriske trækkraftenheder bevæger sig på dette  

 distributionssystem mellem både prisområder og netselskaber.
 Stk. 4.  

  

 Banedanmarks  

 elforsyningsaktiviteter er undtaget fra elforsyningsloven, jf. § 2,  

 stk. 2, i loven om Banedanmark.
 Stk. 5.  

  

 I denne  

 bekendtgørelse forstås ved:
 1)  

 	  

    

 »  

 Banedanmarks distributionssystem«  

  

 : Kørestrømsanlæg, transformatorer  

 (fordelingsstation) og omformeranlæg på de jernbaneanlæg, som er  

 elektrificerede, jf. stk. 1. De elektrificerede strækninger er angivet i  

 bekendtgørelsens bilag 1.
 2)  

 	  

    

 »  

 Jernbaneanlæg i Danmark, som Banedanmark forsyner med elektrisk energi  

  

 «:
a)  

 	  

    

 den af staten ejede  

 elektrificerede jernbaneinfrastruktur, b)  

 	  

    

 jernbanedelen af  

 Storebæltsforbindelsen, c)  

 	  

    

 Øresundsbanen  

 (Kastrupbanen) mellem Københavns Hovedbanegård/Vigerslev og  

 Øresundsforbindelsens danske landfæste.
 3)  

 	  

    

  

 »Kørestrøm«  

  

 : Den af Banedanmark leverede elektriske energi på  

 Fjernbanen og på S-banen, som anvendes til drift af elektriske lokomotiver  

 eller togsæt.
 Stk. 6.  

  

 Banedanmark  

 har ret men ikke pligt til på særlige vilkår at forsyne jernbanedelen af  

 Øresundsforbindelsen mellem det danske landfæste og Lernacken med elektrisk  

 energi.
 § 2.  

  

 Banedanmark skal levere kørestrøm til jernbanevirksomheder, der ønsker at  

 anvende elektrisk trækkraft på disse strækninger.
 Stk. 2.  

  

 På baggrund  

 af anlæggenes tekniske udformning fastsætter Banedanmark, hvilke strømtyper  

 som  

 skal anvendes på de forskellige strækninger.
§ 3.  

  

 Jernbanevirksomhederne er forpligtede til at forsyne deres trækkraftenheder  

 med  

 en af Banedanmark godkendt elforbrugsmåler.
Hvis jernbanevirksomhederne ikke  

 umiddelbart kan forsyne trækkraftsenhederne med en sådan måler, kan  

 Banedanmark  

 dispensere fra dette krav.
Jernbanevirksomhederne skal i den forbindelse  

 fremlægge en tidsplan for indbygning af sådanne målere.
Stk. 2.  

  

 Jernbanevirksomhederne er forpligtede til månedligt til Banedanmark at  

 indberette deres el-forbrug opgjort pr. trækkraftenhed.
Hvis en  

 jernbanevirksomheds forbrug kan specificeres tidsmæssigt og geografisk, har  

 virksomheden ret til at få leveret kørestrøm indkøbt fra andre leverandører  

 gennem Banedanmarks distributionsnet.
 § 4.  

  

 Banedanmark opgør på basis af jernbanevirksomhedernes indberetninger det  

 månedlige forbrug, incl. net-tabet i Banedanmarks distributionsnet.
 Stk. 2.  

  

 Banedanmark  

 foretager en gang årligt en slutafregning af kørestrømsforbruget, opgør det  

 opgjorte net-tab og fordeler dette ligeligt efter jernbanevirksomhedernes  

 indberettede forbrug.
 § 5.  

  

 Banedanmark sælger den indkøbte elektriske energi til jernbanevirksomhederne  

 med tillæg af de nettariffer, som Banedanmark betaler til netselskaber (de  

 selskaber som leverer elektricitet ind på Banedanmarks net).
 Stk. 2.  

  

 Banedanmark  

 kan i salgsprisen indregne udgifterne til administration ved energihandel og  

 vedligeholdelsesomkostninger til Banedanmarks anlæg på tredjemands ejendom.  

 Banedanmarks udgifter til drift, vedligehold og afskrivning af  

 distributionssystemet indgår ikke i salgsprisen  

.
 § 6.  

  

 Jernbanevirksomhederne kan indgå finansielle kontrakter med  

 finansieringsvirksomheder til prissikring af deres kørestrømsforbrug.
 § 7.  

  

 Ved  

 videresalg af energi i Danmark og i udlandet opkræver og afregner Banedanmark  

 gældende energiafgifter og merværdiafgift.
 § 8.  

  

 Banedanmark offentliggør løbende prisen for levering af kørestrøm.
 Stk. 2.  

  

 Resultatet  

 af Banedanmarks elforsyningsvirksomhed skal opgøres separat i Banedanmarks  

 årsrapport.
 § 9.  

  

 Klage  

 over Banedanmarks elpriser kan indgives til Trafikministeriet.
 § 10.  

  

 Bekendtgørelsen træder i kraft den 1. juli 2004.
 § 11.  

  

 § 10  

 i bekendtgørelse nr. 1189 af 17. december 2003 af satser for baneafgifter og  

 for miljøtilskud til godstransport på jernbane ophæves.
Trafikministeriet, den 16. juni 2004 Flemming Hansen /Jeppe Gaard Bilag 1 Elektrificerede jernbanestrækninger i Danmark Fjernbanen 1)  

 	  

    

 Helsingør-Københavns  

 Hovedbanegård 2)  

 	  

    

 Lernacken-Københavns  

 Hovedbanegård-  

  

 Fredericia-Taulov-Padborg 3)  

 	  

    

 Snoghøj-Taulov 4)  

 	  

    

 Tinglev-Sønderborg 5)  

 	  

    

 Københavns  

 Godsbanegård-Vigerslev 6)  

 	  

    

 Kalvebod-Vigerslev S-banen 1)  

 	  

    

 Klampenborg-Hellerup 2)  

 	  

    

 Farum-Svanemøllen 3)  

 	  

    

 Hillerød-Hellerup-Dybbølsbro-Køge 4)  

 	  

    

 Dybbølsbro-Valby-Tåstrup 5)  

 	  

    

 Valby-Frederikssund 6)  

 	  

    

 Hellerup-Flintholm,  

 (Flintholm- Ny Ellebjerg under anlæg) 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2001/14/EF af 26. februar 2001 om  

 tildeling af jernbaneinfrastrukturkapacitet og opkrævning af afgifter for  

 brug  

 af jernbaneinfrastruktur samt sikkerhedscertificering (EF-tidende 2001 nr.
L  

 75, side 29 ff.).
