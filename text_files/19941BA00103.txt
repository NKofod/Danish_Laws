Nr BSF 103 Forslag til folketingsbeslutning om oprettelse af en tværfaglig  

 videreuddannelse i folkesundhed (Master of Public Health) Fremsat af Kjeld Rahbæk Møller (SF) Steen Gade (SF) Jørn Jespersen (SF)  

 Anni Svanholt (SF) den 18. april 1995 Folketinget opfordrer regeringen til at optage forhandlinger med partierne bag B 46 fra folketingsåret 1990-91 (2. samling), før der tages skridt til at oprette en dansk Master of Public Health-uddannelse.
Bemærkninger til forslaget I folketingsåret 1990-91 (2. samling) vedtog Folketinget et  

 beslutningsforslag (jf.
Folketingstidende 1990-91, FF sp. 1848, Till.
A sp.  

 3405, FF sp. 3326, Till.
B sp. 835, FF sp. 6546, Till.
C sp. 605), hvorefter  

 sundhedsministeren skulle nedsætte et udvalg til at vurdere indhold,  

 placering og omkostninger ved etablering af en dansk Master of Public  

 Health-uddannelse.
Den 5. oktober 1994 sluttede udvalgsarbejdet med afgivelse  

 af en betænkning, der anbefalede oprettelse af en sådan uddannelse.
Det havde været naturligt, om sundhedsministeren derefter havde  

 sammenkaldt partierne bag B 46 til en drøftelse af, hvilke konklusioner der  

 skulle drages af betænkningen.
Det har ministeren hidtil ikke gjort.
Derfor  

 fremsættes dette beslutningsforslag, så Folketinget i givet fald får mulighed  

 for at diskutere betænkningen inden samlingens afslutning.
