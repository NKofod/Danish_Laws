Vedrørende sortsblandinger af vinterbyg og af vårbyg Bestemmelserne for fremstilling af sortsblandinger er blevet revideret.
De  

 nye bestemmelser vedrørende krav til sammensætning samt procedure for  

 godkendelse, produktion og forhandling af sortsblandinger fremgår af denne  

 meddelelse.
Disse bestemmelser træder i kraft 1. juli 1989.
Det har hidtil været tilladt at fremstille sortsblandinger efter  

 bestemmelser, der er meddelt i Statsfrøkontrollens meddelelser 60-86, SÆ-40,  

 af 24. januar 1986, 123-87, SÆ-83, af 27. oktober 1987, og 144-88, SÆ-101, af  

 2. marts 1988. Som meddelt i Statsfrøkontrollens meddelelse 186-89, SÆ-133,  

 af 16. marts 1989, har der været arbejdet på at ændre bestemmelserne  

 vedrørende proceduren for produktion af sortsblandinger.
På baggrund af  

 indvundne erfaringer med det hidtidige system og på baggrund af, at  

 produktionen af sortsblandinger har været stigende de sidste mange år, har  

 Statsfrøkontrollen foreslået en ændring af systemet.
Dette forslag har været  

 drøftet i Frøkontrolkommissionens Kontaktudvalg for Sædekorn samt i  

 Sortsblandingsudvalget.
Begge udvalg kunne tilslutte sig forslaget, som  

 herefter er godkendt af Landbrugsministeriet.
Landbrugsministeriets  

 bekendtgørelse om sædekorn er ændret i overensstemmelse hermed.
Særtryk af  

 den nye bekendtgørelse udsendes så snart oplag foreligger.
 Bestemmelserne vedrørende krav til sammensætning, procedure for  

 godkendelse, produktion og forhandling af sortsblandinger vil fremover være  

 som følger:
Arter Det er tilladt at fremstille sortsblandinger af vårbyg og af vinterbyg.
Krav til sammensætning af blandinger 1. Sorter, der er optaget i den officielle danske  

 sortsliste, kan indgå i blandingerne.
Endvidere kan sorter, der er betinget  

 godkendt til optagelse på dansk sortsliste, samt sorter på EF's fælles  

 sortsliste, og som opfylder nedennævnte krav, indgå i sortsblandinger.
 2. De enkelte sorter skal vægtmæssigt udgøre samme  

 procentdel af blandingen.
Kun for vinterbyg 3. En blanding skal indeholde 3 eller 4 sorter.
4. Sorterne i en blanding skal være ensartede med  

 hensyn til modningstidspunkt.
Ved sammensætningen skal der endvidere tages  

 hensyn til sorternes vinterfasthed og resistensgrundlag mod meldug.
Kun for vårbyg 5. Sorterne i en blanding skal være ensartede med  

 hensyn til modningstidspunkt.
Herudover skal blandingerne være særligt egnede  

 til at begrænse udbredelsen af visse skadelige organismer, især meldug og  

 nematoder.
 6. En blanding skal indeholde 4 sorter, som skal  

 repræsentere hver sin resistenskilde mod meldug (meldugresistens).
 Kravet i punkt 6 om, at hver af de 4 sorter skal repræsentere hver sin  

 resistenskilde mod meldug, kan belyses ved 2 eksempler.
 Eksempel på sortsblanding, der opfylder resistenskravet:
Procedure for godkendelse af sortsblandinger Hvert år i februar-marts indbyder Statsfrøkontrollen sædekornsfirmaerne  

 til at indsende forslag til sortsblandinger af vinterbyg, der ønskes  

 fremstillet i den følgende sæson (Statsfrøkontrollens sæson går fra 1. juli  

 til 30. juni). For vårbyg indkaldes forslag til sortsblandinger i begyndelsen  

 af hver sæson.
Forslagene bliver forelagt for Sortsblandingsudvalget, og  

 meddelelse om godkendte blandinger bliver udsendt til alle sædekornsfirmaer i  

 juni for vinterbyg og i oktober for vårbyg.
Sammen med den årlige indhentning af forslag vil der blive udsendt en  

 oversigt over vinter- henholdsvis vårbygsorter optaget på den officielle  

 danske sortsliste.
Oversigten, der giver oplysning om sorternes  

 dyrkningsegenskaber som f.eks. modningstidspunkt, resistensgrundlag og  

 vinterfasthed for vinterbyg, udarbejdes af forstander Jutta Rasmussen,  

 Statens Forsøgsstation ved Tystofte. Ønskes sorter, der ikke er på dansk  

 sortsliste, men på EF's fælles sortsliste, at indgå i blandinger, påhviler  

 det indsenderen at fremskaffe officielle oplysninger om sorternes  

 dyrkningsegenskaber.
Nummerering af sortsblandinger For at undgå, at en godkendt sortsblanding af vinterbyg, henholdsvis  

 vårbyg, har samme nummer i en given sæson, vil numrene 1 til 99 fremover være  

 reserveret til blandinger af vinterbyg.
Numrene 100 til 999 vil blive brugt  

 til nummerering af blandinger af vårbyg.
Endvidere er det fundet hensigtsmæssigt, at nummeret på samme  

 sortsblanding er det samme år efter år.
Har en sortsblanding bestående af  

 sorterne A, B, C og D, f.eks. haft nr. 133 i een sæson, vil samme  

 sortsblanding bevare dette nummer i følgende sæsoner.
Produktion og forhandling af sortsblandinger 1. De partier af rene sorter, der ønskes anvendt i  

 sortsblandinger, skal hver for sig prøvetages, forsegles og mærkes med  

 identitetsmærkeseddel, formular 70, af Statsfrøkontrollens prøvetager.  

 Partierne må højst være på 25 tons.
Prøverne af disse partier indsendes til  

 undersøgelse i kontrolmarken.
 2. For de partier af rene sorter, der prøvetages og  

 mærkes med formular 70 med henblik på produktion af sortsblandinger, må der  

 ikke foreligge oplysninger, der gør det antageligt, at de pågældende partier  

 ikke opfylder kvalitetsnormerne.
 3. De enkelte komponenter skal indgå i blandingen i  

 samme mængdeforhold.
4. Statsfrøkontrollens prøvetager skal, før blandingen  

 påbegyndes, have forevist de enkelte partier, overvåge blandingsprocessen og  

 have overdraget mærkesedlerne fra de enheder af rene sorter, der indgår i  

 blandingen.
Partier, der er forseglet som certificeret sædekorn, kan  

 naturligvis indgå på lige fod med de partier, der er mærket som anført under  

 punkt 1, hvis en prøve af disse partier anmeldes til undersøgelse i  

 Statsfrøkontrollens kontrolmark.
 5. Blandingspartiet, der højst må være på 25 tons,  

 skal prøvetages, mærkes og forsegles af Statsfrøkontrollens prøvetager.
 6. Blandingspartiet skal mærkes med  

 Statsfrøkontrollens mærkeseddel formular 88 c eller emballeres i sække med en  

 godkendt fortrykt mærkeseddel.
7. En prøve af blandingspartiet skal indsendes til  

 Statsfrøkontrollen til analyse for alle EF-krævede undersøgelser.
På  

 anmeldelse af prøve til undersøgelse, formular 11, skrives under  

 »mærke«: »de fire sortsnavne + blandingsnummer«.
En del  

 af disse prøver vil af Statsfrøkontrollen blive udsået i kontrolmarken til  

 undersøgelse for blandingsforholdet mellem de indgåede sorter.
For denne  

 undersøgelse betaler firmaerne en afgift pr. blandingsparti, der svarer til  

 10 pct. af afgiften for en kontroldyrkning.
 8. Partier af sortsblandinger kan udleveres, inden  

 analyseresultatet foreligger, såfremt producentfirmaet er tilmeldt  

 Erstatningsordningen for Sædekorn.
9. Eventuel erstatning for partier af sortsblandinger  

 beregnes på sædvanlig måde, hvad angår laboratorieanalyserne.
Eventuel  

 erstatning for partier af sortsblandinger, hvor en af komponenterne ikke  

 opfylder normen på 1,0 pct. fremmed sort, fastsættes for hvert  

 sortblandingsparti som summen af erstatningerne på de indgåede partier.
Opbevaring af flere partier i samme silo Statsfrøkontrollen kan tillade, at prøvetagne partier af samme rene sort  

 til anvendelse i sortsblandinger opbevares uden adskillelse i siloer.  

 Nedenstående betingelser gælder i forbindelse med disse tilladelser, som skal  

 indhentes i hvert enkelt tilfælde.
 1. Siloerne, der anvendes, skal kunne forsegles af  

 Statsfrøkontrollens prøvetager, og det må ikke være muligt at påfylde eller  

 aftappe fra siloen, uden at forseglingen brydes.
2. I forbindelse med påfyldningen af siloen skal  

 Statsfrøkontrollens prøvetager udtage en prøve af hvert parti.
Til  

 prøvetagningen skal anvendes en automatisk prøvetager godkendt af  

 Statsfrøkontrollen.
 3. Prøvetagere skal tildele hvert parti på højst 25  

 tons et referencenummer, som skal påstemples den mærkeseddel, prøvetageren  

 sætter på siloen under Statsfrøkontrollens plombe.
4. For hvert parti på højst 25 tons skal prøvetageren  

 indsende en indberetning om prøvetagningen.
På indberetningen skal angives,  

 hvilken silo partiet er påfyldt f.eks. silo nr. 3 til sortsblanding.
 5. Ved blandingen skal Statsfrøkontrollens prøvetager:
overvåge blandingen, kontrollere, at de enkelte sorter tages fra de rigtige siloer, prøvetage, mærke og forsegle blandingspartiet, som højst må være på højst  

 25 tons, indsende indberetning, formular 21, om prøvetagning af hvert  

 blandingsparti.
Endvidere indsendes formular 22, hvorpå hvert sortsnavn  

 angives sammen med referencenumrene og mængder fra de siloer, kornet kommer  

 fra.
 6. Der skal indsendes 1 prøve af hvert blandingsparti  

 til Statsfrøkontrollen.
