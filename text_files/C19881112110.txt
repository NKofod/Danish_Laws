 Den 1. april 1988 træder den ved lov nr. 383 af 10. juni 1987, jf.  

 lovbekendtgørelse nr. 621 af 2. oktober 1987, gennemførte ændring af lov om  

 offentlige myndigheders registre i kraft.
 Lovændringen indebærer bl.a., at lovens bestemmelser om videregivelse af  

 oplysninger til private og til offentlige myndigheder ændres på en række  

 punkter (lovens §§ 16-21).
 Opmærksomheden henledes på, at kredsen af oplysninger om rent private  

 forhold udvides med oplysninger om foreningsmæssige forhold og oplysninger om  

 væsentlige sociale problemer (lovens § 9, stk. 2). Ifølge lovforslagets  

 bemærkninger sigter udtrykket væsentlige sociale problemer f.eks. til  

 oplysninger om alvorlige uoverensstemmelser mellem ægtefæller eller mellem  

 forældre og børn, oplysninger om, at et ulykkestilfælde er overgået en person  

 med væsentlige personlige eller sociale konsekvenser til følge, oplysninger  

 om langvarig arbejdsløshed eller oplysninger om, at en person igennem en lang  

 periode har modtaget trangsbestemt offentlig hjælp af væsentlig størrelse.
 Som følge af den gennemførte lovændring vil det være nødvendigt at ændre  

 videregivelsesbestemmelserne i en række forskrifter. Ændringerne skal være  

 foretaget senest et år efter lovens ikrafttræden, dvs. senest den 1. april  

 1989. Lovens bestemmelser om videregivelse gælder imidlertid fra den 1. april  

 1988, uanset om forskrifterne er ændret.
 Med henblik at forenkle myndighedernes og Registertilsynets arbejde i  

 forbindelse med de nødvendige forskriftsændringer samt i forbindelse med  

 udfærdigelsen af nye registerforskrifter har Registertilsynes udarbejdet de i  

 vedlagte bilag 1-2 anførte standardbestemmelser for videregivelse af  

 oplysninger til private og til offentlige myndigheder.
Registertilsynet finder anledning til at henlede opmærksomheden på, at det  

 hidtil har været fast praksis, at videregivelsestilfældene angives så konkret  

 som muligt i forskrifterne, og at lovændringen ikke har ændret på dette  

 forhold.
Det forudsættes derfor, at den registeransvarlige myndighed i hvert  

 enkelt tilfælde foretager en konkret vurdering af, hvilke  

 videregivelsesbestemmelser der er relevante for det enkelte register.
I det  

 omfang der er tale om forud fastlagte videregivelsesrutiner, bør forholdet  

 endvidere som hidtil fremgå direkte af forskrifterne.
Registertilsynet skal bemærke, at fastsættelse af ændringer i forskrifter,  

 som følger af de nye regler om videregivelse, kan foretages, uden at  

 Registertilsynet høres forinden.
De ændrede forskrifter skal imidlertid som  

 hidtil straks efter udfærdigelsen fremsendes til Registertilsynet.
 Ændringer i forskrifter for enkeltkommunale registre kan i dette tilfælde  

 foretages uden forelæggelse for vedkommende kommunalbestyrelse, ligesom det  

 ikke vil være nødvendigt at foretage fornyet tilslutning ved ændringer i  

 forskrifterne for de fælleskommunale registre.
 P.R.V.
B.O.Jespersen Standardbestemmelser for videregivelse af oplysninger til private.
A.
Videregivelse af oplysninger om enkeltpersoners rent private  

 forhold, herunder oplysninger om race, religion og hudfarve, om  

 foreningsmæssige, seksuelle og strafbare forhold samt oplysninger om  

 helbredsforhold, væsentlige sociale problemer og misbrug af nydelsesmidler og  

 lignende kan finde sted i følgende tilfælde:
§ a.
Oplysninger, der kan henføres til bestemte personer, må ikke  

 videregives til private personer og virksomheder, medmindre dette følger af  

 §§...., eller det følger af lov eller bestemmelser fastsat i henhold til lov,  

 at oplysningen skal videregives.
§ b.
Oplysninger kan videregives, når den, oplysningerne angår, har givet  

 samtykke.
 Stk. 2.  Samtykke skal meddeles skriftligt og skal  

 indeholde oplysning om, 1) hvilke typer oplysninger der må videregives, 2)  

 hvem oplysningerne må videregives til, og 3) hvorledes oplysningerne må  

 anvendes af den angivne modtager.
 Stk. 3.  Samtykke bortfalder senest efter et års forløb.
§ c.
Oplysninger kan videregives, når videregivelsen sker til varetagelse  

 af private eller offentlige interesser, der klart overstiger hensynet til de  

 interesser, der begrunder hemmeligholdelse, herunder hensynet til den  

 oplysningerne angår.
§ d.
Oplysninger kan videregives, når videregivelsen er nødvendig for  

 udførelsen af en persons eller virksomheds opgaver for det offentlige.  

 Oplysningerne må ikke benyttes til andre formål end fastsat af (den  

 registeransvarlige myndighed). 1) § e.
Oplysninger kan endvidere videregives på nærmere angivne vilkår og  

 efter indhentet udtalelse fra Registertilsynet, når videregivelsen er  

 nødvendig for udførelsen af videnskabelige eller statistiske undersøgelser af  

 væsentlig samfundsmæssig betydning.
Oplysningerne må ikke yderligere  

 videregives. 2) B.
Videregivelse af oplysninger om forhold, der ikke er rent private  

 (ikke følsomme oplysninger), kan finde sted i samme omfang som nævnt under  

 pkt.
A samt yderligere i følgende tilfælde:
§ f.
Oplysninger, der i forvejen er offentligt tilgængelige, kan  

 videregives.
Stk. 2.  Ved offentligt tilgængelige oplysninger forstås  

 oplysninger, der i henhold til lov eller bestemmelser fastsat i henhold til  

 lov eller andet særligt retsgrundlag er gjort offentligt tilgængelige. 3) § g.
Til brug i konkrete retsforhold kan der videregives enkeltstående  

 oplysninger, såfremt den pågældende kan godtgøre at have en retlig interesse  

 i at få de pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om hvilke  

 der ved lov er fastsat særlige tavshedsforskrifter.
§ h.
Oplysninger kan endvidere videregives til brug ved konkrete  

 forskningsprojekter på nærmere angivne vilkår og efter indhentet udtalelse  

 fra Registertilsynet, 4) C.
Særregler for sygehusregistre og andre patient- eller  

 sygdomsregistre. 5).
§ i.  Identifikationsoplysninger og oplysninger om  

 diagnoser m.v. kan videregives til læger til brug ved konkrete  

 forskningsprojekter.
Der må kun ske efterfølgende henvendelse til de  

 registrerede i det omfang, de læger, der har behandlet de pågældende, giver  

 tilladelse hertil.
Stk. 2.  Herudover kan der med Sundhedsstyrelsens  

 godkendelse og på nærmere angivne vilkår videregives oplysninger til brug ved  

 forskning eller planlægning.
Sker videregivelse med henblik på samkøring med  

 registre, der ikke omfattes af lov om private registre m.v., kan dette kun  

 ske efter forud indhentet udtalelse fra Registertilsynet.
 Stk. 3.  Oplysninger, der er videregivet til brug i  

 statistisk eller forskningsmæssigt øjemed, må ikke yderligere videregives.
D.
Særregler for forsknings- og statistikregistre.
§ j.
Oplysninger, der kan henføres til bestemte personer, må ikke  

 videregives uden særlig hjemmel.
Stk. 2.  Registertilsynet kan dog efter ansøgning i  

 hvert enkelt tilfælde tillade, at oplysninger på nærmere angivne vilkår  

 videregives til private registre, der udelukkende er oparbejdet i statistisk  

 eller videnskabeligt øjemed.
Registertilsynets afgørelse herom kan ikke  

 indbringes for anden administrativ myndighed.
 Noter til bilag 1.
 Standardbestemmelser for videregivelse af oplysninger til offentlige  

 myndigheder.
A.
Videregivelse af oplysninger om enkeltpersoners rent private  

 forhold, herunder oplysninger om race, religion og hudfarve, om  

 foreningsmæssige, seksuelle og strafbare forhold samt oplysninger om  

 helbredsforhold, væsentlige sociale problemer og misbrug af nydelsesmidler og  

 lignende kan finde sted i følgende tilfælde:
§ a.
Oplysninger, der kan henføres til bestemte personer, må ikke  

 videregives til anden offentlig myndighed, medmindre dette fremgår af §§....,  

 eller det følger af lov eller bestemmelser fastsat i henhold til lov, at  

 oplysningen skal videregives.
§ b.
Oplysninger kan videregives, når den, oplysningerne angår, har givet  

 samtykke.
Stk. 2.  Samtykke skal meddeles skriftligt og skal  

 indeholde oplysning om, Stk. 3.  Samtykke bortfalder senest efter års forløb.
§ c.
Oplysninger kan videregives, når videregivelsen sker til varetag else  

 af private eller offentlige interesser, der klart overstiger hensynet til de  

 interesser, der begrunder hemmeligholdelse, herunder hensynet til den,  

 oplysningerne angår.
§ d.
Oplysninger kan videregives, når videregivelsen er nødvendig for  

 udførelsen af en myndigheds virksomhed eller påkrævet for en afgørelse, som  

 myndigheden skal træffe.
§ e.
Oplysninger kan endvidere videregives på nærmere angivne vilkår og  

 efter indhentet udtalelse fra Registertilsynet, når videregivelsen er  

 nødvendig for udførelsen af videnskabelige eller statistiske undersøgelser af  

 væsentlig samfundsmæssig betydning. 1) B.
Videregivelse af oplysninger om forhold, der ikke er rent private  

 (ikke-følsomme oplysninger), kan finde sted i samme omfang som nævnt under  

 pkt.
A samt yderligere i følgende tilfælde:
§ f.
Oplysninger, der i forvejen er offentligt tilgængelige, kan  

 videregives.
 Stk. 2.  Ved offentligt tilgængelige oplysninger forstås  

 oplysninger, der i henhold til lov eller bestemmelser fastsat i henhold til  

 lov eller andet særligt retsgrundlag er gjort offentligt tilgængelige. 2).
§ g.
Oplysninger kan videregives til en offentlig myndighed, når det må  

 antages, at oplysningen vil være af væsentlig betydning for myndighedens  

 virksomhed eller for en afgørelse, myndigheden skal træffe. 3) Eller:
til brug i konkrete retsforhold må der videregives enkeltstående  

 oplysninger til andre offentlige myndigheder, som kan godtgøre at have en  

 retlig interesse i at få de pågældende oplysninger, der klart overstiger  

 hensynet til oplysningernes hemmeligholdelse.
Dette gælder dog ikke  

 oplysninger, om hvilke der ved lov er fastsat særlige tavshedsforskrifter.
C.
Særregler for forsknings- og statistikregistre.
§ h.
Oplysninger, der kan henføres til bestemte personer, må ikke  

 videregives uden særlig hjemmel.
Stk. 2.  Registertilsynet kan dog efter ansøgning i  

 hvert enkelt tilfælde tillade, at oplysninger på nærmere angivne vilkår  

 videregives til registre, der udelukkende er oparbejdet i statistisk eller  

 videnskabeligt øjemed.
Registertilsynets afgørelse herom kan ikke indbringes  

 for anden administrativ myndighed.
 Noter til bilag 2.
Såfremt den registeransvarlige myndighed skønner, at der generelt set kun  

 er behov for at kunne videregive enkeltstående oplysninger, bør den  

 alternative formulering benyttes.
Denne formulering findes allerede i en  

 række gældende forskrifter, og det vil således i disse tilfælde ikke være  

 nødvendigt at ændre bestemmelsen.
