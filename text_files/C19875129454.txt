Til samtlige bygningsmyndigheder Skrivelse vedr.: Kontrol af beton I skrivelse af 9. maj 1984 præciserede Byggestyrelsen, at den i Dansk  

 Ingeniørsforening's norm for betonkonstruktioner, DS 411, forudsatte  

 modtagekontrol kun kan undlades, såfremt der gennemføres en kontrol, der er  

 baseret på resultaterne fra en betonfabriks løbende kvalitetskontrol.
 Det forudsættes herved, at fabrikkens løbende kvalitetskontrol er  

 tilrettelagt og udføres i overensstemmelse med betonnormens principper, og at  

 fabrikken er tilsluttet en anerkendt kontrolordning.
 Da Byggestyrelsen er blevet gjort bekendt med, at der endnu forekommer  

 tilfælde, hvor betonnormens bestemmelse om modtagekontrol tilsidesættes, skal  

 Byggestyrelsen påny præcisere, at modtagekontrol kun kan undlades under de i  

 skrivelsen af 9. maj 1984 anførte betingelser.
 Skrivelsen vedlægges.
 Man skal iøvrigt henlede opmærksomheden på Byggestyrelsens cirkulære af 6.  

 januar 1987 om brug af beton (Basisbetonbeskrivelsen).
 Cirkulæret med tilhørende vejledning vedlægges til orientering.
