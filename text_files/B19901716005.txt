 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
2. Anvendelsesområde Denne BL fastsætter - bestemmelser for udstedelse af svæveflyvercertifikat, S-certifikat, og - vilkårene for, at en certifikatindehaver kan foretage flyvning som  

 luftfartøjschef på svævefly.
3. Udstedelse 3.1 Svæveflyvercertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
 3.2 Svæveflyvercertifikat udstedes gældende for føring af svævefly med  

 standardluftdygtighedsbevis.
3.3 Svæveflyvercertifikat udstedes uden angivelse af udløbsdato.
Statens  

 Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til svæveflyvercertifikat, jf.
BL 6-05, d. være fyldt 16 år, e. være indehaver af gyldig lokalflyvningstilladelse/svævefly, f. have gennemgået en praktisk uddannelse efter en uddannelsesnorm, der er  

 godkendt af Statens Luftfartsvæsen, g. have erhvervet en flyvetid på svævefly på mindst 24 timer, omfattende  

 mindst 90 flyvninger, hvoraf mindst 11 timer og 30 flyvninger skal være  

 erhvervet under eneflyvning, og h. på svævefly overfor en svæveflyverkontrollant, der er godkendt hertil  

 af Statens Luftfartsvæsen, godtgøre at være kvalificeret til - at udføre de funktioner, der påhviler en luftfartøjschef i forbindelse  

 med en VFR-flyvnings forberedelse, gennemførelse og afslutning, - at træffe sådanne beslutninger og/eller forholdsregler, som måtte være  

 påkrævet, hvis en nødsituation gør det umuligt eller uforsvarligt at  

 fortsætte flyvningen som planlagt, - at anvende flyvefaglig viden og udvise god dømmekraft og godt  

 luftmandsskab, - at føre det pågældende svævefly under såvel normale som unormale  

 flyvemanøvrer og - at anvende de nødprocedurer, der er foreskrevet.
 4.1.1 Den flyvetid og de flyvninger, der er nævnt i pkt. 4.1 g, kan  

 reduceres efter førsteinstruktørens vurdering for indehavere af gyldigt  

 certifikat som luftfartøjsfører/flyvemaskine eller  

 luftfartøjsfører/helikopter til 5 timer, omfattende 20 eneflyvninger.
5. Rettigheder 5.1 Svæveflyvercertifikat giver på de vilkår, der er nævnt i pkt. 5.3,  

 indehaveren ret til at foretage VFR-flyvning om dagen i ikke-erhvervsmæssig  

 luftfart som luftfartøjschef på svævefly af den type, for hvilken  

 certifikatet er gældende.
 5.2 Certifikatet giver ikke ret til at modtage betaling for flyvningen.
5.3 Indehaveren skal a. medføre certifikatet, og dette skal være gyldigt, jf.
BL 6-02, b. medføre dokumentation for en gyldig helbredsmæssig godkendelse til  

 svæveflyvercertifikat, jf.
BL 6-05, c. inden for de forudgående 24 måneder have gennemgået PFT/S-certifikat  

 efter en PFT-norm, der er godkendt af Statens Luftfartsvæsen, d. enten have et gyldigt instruktørbevis/førsteinstruktør/svævefly eller inden for de forudgående 6 måneder have erhvervet en flyvetid som  

 luftfartøjschef på svævefly på mindst 1 time omfattende mindst 5 flyvninger eller inden for samme periode have gennemgået PFT/S-certifikat efter en  

 PFT-norm, der er godkendt af Statens Luftfartsvæsen, og e. være uddannet i den pågældende startmetode efter en uddannelsesnorm,  

 der er godkendt af Statens Luftfartsvæsen.
 Anm.: Tilfælde, hvor et certifikat er ugyldigt, fremgår af BL 6-02.
 5.4 Under flyvning skal certifikatindehaveren være i stand til at  

 dokumentere, at vilkårene, der er nævnt i pkt. 5.3 c-e, er opfyldt.
 5.5 En indehaver af et svæveflyvercertifikat, der i en periode på 3 1/2 år  

 ikke har haft en gyldig helbredsmæssig godkendelse eller ikke har opfyldt  

 vilkårene i pkt. 5.3 c eller d, skal indsende certifikatet til deponering hos  

 Statens Luftfartsvæsen.
5.5.1 For at få udleveret et certifikat, der er deponeret i henhold til  

 pkt. 5.5, og således generhverve ret til at foretage VFR-flyvning om dagen i  

 ikke-erhvervsmæssig luftfart som luftfartøjschef på svævefly skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til svæveflyvercertifikat, jf.
BL 6-05,  

 og d. have bestået fornyede teoretiske og praktiske prøver til  

 svæveflyvercertifikat efter en uddannelsesnorm, der er godkendt af Statens  

 Luftfartsvæsen.
5.6 Svæveflyvning med passagerer For at måtte foretage flyvning med passagerer skal certifikatindehaveren  

 opfylde de vilkår, der er anført i pkt. 5.3, samt a. være fyldt 18 år, b. have erhvervet en flyvetid som luftfartøjschef på svævefly på mindst 25  

 timer omfattende mindst 100 flyvninger, c. efter erhvervelsen af S-certifikat have gennemgået en  

 teoretisk/praktisk uddannelse, der er fastsat for svæveflyvning med  

 passagerer efter en uddannelsesnorm, der er godkendt af Statens  

 Luftfartsvæsen, og d. være i besiddelse af et gyldigt  

 instruktørbevis/førsteinstruktør/svævefly eller have udført mindst 5 starter  

 og 5 landinger med svævefly inden for de forudgående 90 dage, heraf mindst 2  

 starter og 2 landinger udført fra førersædet i den pågældende  

 luftfartøjstype.
5.7 Skyflyvning For at måtte foretage skyflyvning skal certifikatindehaveren opfylde de  

 vilkår, der er nævnt i pkt. 5.3, samt a. være fyldt 18 år, b. have erhvervet en flyvetid som luftfartøjschef på svævefly på mindst  

 100 timer, c. have gennemgået en teoretisk/praktisk uddannelse, der er fastsat for  

 skyflyvning efter en uddannelsesnorm, der er godkendt af Statens  

 Luftfartsvæsen, og d. inden for de forudgående 6 måneder have gennemgået IMC-PFT/S-certifikat  

 efter en PFT-norm, der er godkendt af Statens Luftfartsvæsen.
6. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf Overtrædelse af bestemmelserne i afsnit 5 straffes med bøde.
9. Ikrafttræden 9.1 Denne BL træder i kraft den 1. september 1990.
 9.2 Samtidig ophæves BL 6-102, 1. udgave af 1. februar 1984.
10. Overgangsbestemmelser 10.1 Ved denne BL's ikrafttræden udgår betegnelsen »svæveplan«.
 10.2 Indtil ændring af bestemmelser, hvori der henvises til  

 »svæveplan« har fundet sted, skal ved »svæveplan« forstås  

 »svævefly«.
