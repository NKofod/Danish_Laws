Ligebehandlingsnævnets afgørelse om køn - stillingsopslag - medhold J. nr. 7100406-12 Det var i strid med ligestillingslovens, at et rengøringsfirma i en annonce tilbød rengøring udført af "rengøringspiger".
 Klagen drejer sig om påstået forskelsbehandling på grund af køn i forbindelse med, at et rengøringsfirma i en annonce tilbyder "glade, interesserede og dygtige rengøringspiger".
Ligebehandlingsnævnets afgørelse Det er i strid med ligestillingsloven, at indklagede i annoncen tilbyder rengøring udført af "rengøringspiger".
Sagsfremstilling Et rengøringsfirma tilbyder i en annonce at udføre rengøringsopgaver for virksomhedskunder.
Det fremgår af annoncen blandt andet, at "I har jeres opgaver, vi har vores.
Vores er rengøring.
Rengøring må ikke tage jeres fokus eller koste ledelsen tid og ulejlighed. . . . Og så tilbyder vi glade, interesserede og dygtige rengøringspiger, der bliver en del af dit hold.
Det vil dine medarbejdere kunne mærke." Parternes bemærkninger Klager gør gældende, at det er at gøre forskel på mænd og kvinder, når indklagede annoncerer med, at man bruger "rengøringspiger" til at udføre arbejdet.
 Indklagede har ikke svaret på Ligebehandlingsnævnets henvendelser i anledning af klagen.
Ligebehandlingsnævnets bemærkninger og konklusion Ligebehandlingsnævnet finder, at indklagede ved at anvende udtrykket "rengøringspiger" fremkalder det indtryk, at der alene er tale om kvinder.
 Nævnet finder, at indklagede herved udbyder tjenesteydelser på en måde, der strider mod ligestillingsloven.
 Klager får derfor medhold i klagen.
Retsregler Afgørelsen er truffet efter følgende bestemmelser:
