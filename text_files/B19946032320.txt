 I medfør af § 2, stk. 5, § 3, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 400 af 18. juni 1993, og efter  

 bemyndigelse i bekendtgørelse nr. 570 af 26. september 1988 fastsættes:
 § 1.  Forskriften finder anvendelse for bygning og  

 udstyr m.v. af fritidsfartøjer med en bruttotonnage på under 20, der anvendes  

 til udlejning uden fører og besætning, jf. teknisk forskrift for  

 udlejningsfartøjer.
 Stk. 2.  Forskriften omfatter fartøjer, hvis køl er lagt  

 eller befinder sig på et tilsvarende konstruktionsstadium den 1. februar 1994  

 eller senere.
 Stk. 3.  For fartøjer, der er bygget før den 1. februar  

 1994, men som efter denne dato underkastes ombygning, herunder  

 motorudskiftning, finder bestemmelserne anvendelse på den del af fartøjet,  

 der er berørt af ombygningen.
 § 2.  De nærmere bestemmelser for fartøjernes bygning  

 og udstyr m.v. er angivet i Nordisk Båd Standard, der omhandler:
 2)Materialer og komponenter for fartøjer med en længde på under 15 meter.
 Stk. 2.  Den i stk. 1, nr. 1, nævnte Nordisk Båd  

 Standard udgives som en særlig publikation, der på titelbladet er benævnt  

 "Nordisk Båt Standard Fritidsbåter under 15 meter 1990 utgitt av:  

 Nordisk teknisk arbeidsgruppe", og denne publikation forhandles af Det  

 norske Veritas (* 1).
 Stk. 3.  Den i stk. 1, nr. 2, nævnte Nordisk Båd  

 Standard udgives som en særlig publikation, der på titelbladet er benævnt  

 "Nordisk Båt Standard Materialer og Komponenter for båter under 15 meter  

 1990 utgitt av: Nordisk teknisk arbeidsgruppe", og denne publikation  

 forhandles af Søfartsstyrelsen.
 Stk. 4.  Publikationerne ligger til gennemsyn hos  

 Søfartsstyrelsen.
 § 3.  Dersom denne forskrift kræver, at et bestemt  

 tilbehør, materiale, anordning eller apparat, udstyr, eller type heraf skal  

 anbringes eller forefindes i et fartøj, eller at der skal træffes en bestemt  

 foranstaltning, eller der stilles bestemte krav til bygning og konstruktion,  

 kan Søfartsstyrelsen tillade, at der anbringes eller forefindes et andet  

 tilbehør, materiale, anordning eller apparat eller type heraf, eller at der  

 træffes en anden foranstaltning i fartøjet, eller at fritidsfartøjet er  

 bygget eller konstrueret på anden måde, hvis den ved afprøvning heraf eller  

 på anden måde finder det godtgjort, at et sådant tilbehør, materiale,  

 anordning eller apparat eller type heraf, eller anden foranstaltning, eller  

 bygning og konstruktion, er mindst lige så effektiv som det, der kræves efter  

 forskriften.
 Stk. 2.  Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
 § 4.  Forskriften træder i kraft den 1. februar 1994.
