Skriftlig fremsættelse (21. marts 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af lov om en arbejdsmarkedsfond, kildeskatteloven og ligningsloven  

 (Fjernelse af  

 arbejdsmarkedsbidraget på forfatteres indtægter fra biblioteksafgifter og  

 udvidelse af skattefriheden for hæderspriser til kunstnere) (Lovforslag nr.
L 190).
Lovforslagets formål er at forbedre vilkårene for kunstnere  

 og forfattere m.fl.
Kunstnere skal skattefrit kunne modtage en hæderspris fra  

 en erhvervsvirksomhed, når hædersprisen udelukkende har karakter af en  

 anerkendelse af modtagerens kunstneriske fortjenester.
Forfattere m.fl. skal  

 fremover ikke betale arbejdsmarkedsbidrag af de ydelser, de modtager efter  

 lov  

 om biblioteksafgift.
 Lovforslaget er en udmøntning af regeringsgrundlaget,  

 februar 2005.
I øjeblikket er kunstnere skattefri af hæderspriser, der er  

 ydet af offentlige midler, legater samt kulturelle fonde og lignende.
Efter  

 lovforslaget skal kunstnere også være skattefri af hæderspriser, der er ydet  

 af  

 erhvervsvirksomheder.
For at der er tale om en skattefri hæderspris, skal  

 prisen udelukkende være en anerkendelse af den pågældendes kunstneriske  

 fortjenester.
 Det vil ikke være en hæderspris i skattelovgivningens  

 forstand, hvis hædersprisen på nogen måde erstatter et skattepligtigt  

 vederlag,  

 gave eller lignende.
Det foreslås endvidere, at arbejdsmarkedsfondsloven ændres,  

 således at ydelser i henhold til lov om biblioteksafgift ikke medregnes til  

 grundlaget for beregning af arbejdsmarkedsbidrag.
Forfattere m.fl., der anses  

 for selvstændigt erhvervsdrivende, skal således ikke længere betale  

 arbejdsmarkedsbidrag  

 af deres indtægter fra biblioteksafgifter.
 Samlet set skønnes lovforslaget at medføre et provenutab på  

 ca. 7 mio. kr. årligt.
De foreslåede lovændringer nødvendiggør ændringer i  

 personskattesystemerne.
SKAT anslår omkostningerne herved til et engangsbeløb  

 i  

 størrelsesordenen 3,3 mio. kr.
 Det foreslås, at loven får virkning fra indkomståret 2007.
 Med disse bemærkninger skal jeg anbefale lovforslaget til  

 Folketingets velvillige behandling.
