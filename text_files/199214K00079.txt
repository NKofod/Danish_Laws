Nr BTL 79 Betænkning over Forslag til lov om ændring af toldloven,  

 merværdiafgiftsloven (momsloven) og kildeskatteloven m.v.  

 (Betalingsbestemmelser)   

 Nr L 79 1992-93, 1. samling Afgivet af Skatteudvalget Afgivet: 19921204 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af skatteministeren stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for det af mindretallet stillede ændringsforslag.
Ændringsforslag Til § 3 Af et mindretal (FP):
 1) I den under nr. 1 foreslåede affattelse af § 21, stk.  

 1 , ændres i sidste pkt. ordene »en afgiftsforhøjelse på 500  

 kr. i gentagelsestilfælde« til: »ingen afgiftsforhøjelse«.
 Af skatteministeren , tiltrådt af et flertal (udvalget med  

 undtagelse af SF og FP):
 2) I den under nr. 1 foreslåede affattelse af § 21, stk.  

 1 , indsættes efter sidste pkt. som nyt punktum:
»Der beregnes dog ikke afgiftsforhøjelse i tilfælde, hvor  

 afgiftstilsvaret er negativt eller nul og der er forløbet mere end 2 år,  

 siden en negativ- eller nulangivelse er indkommet for sent.« Til § 4 3) I den under nr. 1 foreslåede affattelse af §  

 57, stk. 2 , indsættes efter sidste pkt. som nyt punktum:
»Der betales dog ikke afgift i tilfælde, hvor A-skattetilsvaret er  

 nul og der er forløbet mere end 2 år, siden en nul-A-skatteredegørelse er  

 indkommet for sent.« Til § 5 4) Paragraffen affattes således:
 »§ 5 I skattekontrolloven, jf. lovbekendtgørelse nr. 743 af 27.  

 august 1992, foretages følgende ændringer:
 1. I § 8 K indsættes efter stk. 1 som nyt stykke:
»Stk. 2. Skatteministeren kan fastsætte gebyrer for  

 meddelelse af oplysninger efter stk. 1. Tilsvarende gælder for meddelelse af  

 oplysninger efter § 7, stk. 5, og § 7 B, stk. 3.« 2. I § 11 C ændres »bistandslovens kapitel 9 samt  

 bistandslovens § 49 b, stk. 2, og § 49 f, stk. 3,» til:  

 »bistandsloven, der nedsætter personfradraget efter personskattelovens §  

 11, og«.' Bemærkninger Til nr. 1 Fremskridtspartiet mener ikke, at man bør opkræve en  

 afgiftsforhøjelse på 500 kr., såfremt en meddelelse om nulangivelse eller  

 negativ anmeldelse ikke foreligger rettidigt.
Såfremt en negativ anmeldelse ikke foreligger rettidigt, medfører det  

 alene, at det momsbeløb, der skal udbetales, bliver forsinket, og det mener  

 Fremskridtspartiet er »straf« nok for virksomheden.
Manglende  

 nulangivelse skyldes som regel, at der ikke har været nogen aktivitet i  

 firmaet, på grund af sygdom eller lign., og Fremskridtspariet mener derfor  

 ikke, at der bør opkræves afgiftsforhøjelse i disse tilfælde.
 Til nr. 2 og 3 Ved ændringsforslagene indføres en tidsbegrænsning, således  

 at der ikke beregnes afgiftsforhøjelse eller skal betales afgift, når der er  

 forløbet en periode på mere end 2 år fra det tidspunkt, hvor en virksomhed  

 tidligere har indsendt angivelse eller redegørelse for sent og der er tale om  

 negative og nulmomsangivelser eller nul-A-skatteredegørelser.
 Herved undgås den situation, at meget lange tidsrum mellem første og anden  

 gang negative eller nulangivelser/-redegørelser indgives for sent udløser en  

 afgiftsforhøjelse eller betaling af afgift.
 På den anden side er det vigtigt for administrationen af opkrævningen af  

 moms og A-skatter, at redegørelserne indkommer rettidigt.
 Ved indførelse af en to-årig tidsbegrænsning sker der en passende  

 afvejning af på den ene side hensynet til virksomhederne og på den anden side  

 hensynet til en effektiv administration af opkrævningssystemerne.
 Ændringsforslagene medfører ikke nævneværdige administrative eller  

 provenumæssige konsekvenser.
 Til nr. 4 Ændringsforslaget er en redaktionel følge af lov nr. 499 af 24.  

 juni 1992 om ændring af lov om social bistand m.v. (Ændring af ordningen om  

 ungdomsydelse), hvorved bistandslovens regler om ydelser, der nedsætter  

 personfradraget efter personskattelovens § 11, blev ændret.
