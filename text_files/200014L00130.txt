Betænkning afgivet af Retsudvalget den  

 16. november 2000 Betænkning over Forslag til lov om  

 ændring af produktansvarsloven (Ophævelse af undtagelsen for uforarbejdede  

 produkter hidrørende fra jordbrug, husdyrbrug, fiskeri og jagt) [Af justitsministeren (Frank Jensen)] 1. Udvalgsarbejdet Lovforslaget blev fremsat den 4. oktober 2000 og var til  

 1. behandling den 12. oktober 2000. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 4 møder.
Spørgsmål Udvalget har stillet tre spørgsmål til  

 justitsministeren til skriftlig besvarelse, som denne har besvaret.
 Et af udvalgets spørgsmål til  

 justitsministeren og dennes svar herpå er optrykt som bilag til  

 betænkningen.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
SF´s medlem af udvalget har under udvalgsbehandlingen bedt  

 justitsministeren tage stilling til den anbefaling, som Forbrugerrådet  

 fremførte i sit høringssvar til lovforslaget.
Anbefalingen gik  

 ud på at benytte lejligheden til også at lade produktansvaret  

 omfatte udviklingsskader.
En sådan ordning findes både i Norge og  

 Finland.
Derfor bad SF justitsministeren om at formulere et  

 ændringsforslag med det indhold samt tilkendegive sin stillingtagen til  

 et sådant ændringsforslag.
Ministerens svar, der er optrykt som bilag til  

 betænkningen, viser imidlertid, at problemstillingen er mere kompleks  

 end som så, og at målet også kan nås ad andre veje.  

 Under alle omstændigheder kræver det mere lovforberedelse.
Dette  

 synspunkt respekterer SF under henvisning til, at ministeren er enig i  

 målet.
 Derfor afstår SF fra at stille  

 ændringsforslaget, idet SF tolker ministerens svar på den  

 måde, at ministeren er positivt indstillet over for grundtanken og vil  

 arbejde for, at forbrugerne opnår en sådan beskyttelse.
 En oversigt over Folketingets sammensætning er  

 optrykt i betænkningen.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Frederik Nørgaard (S)  

  Henrik Sass Larsen (S) Anne Baastrup (SF)  

 nfmd.  Sonja Albrink (CD)  Elisabeth Arnold (RV)  

  Helge Bo Jensen (EL)  

  Birthe Rønn Hornbech (V)  

  Inge Dahl-Sørensen (V) Karen Rønde (V)  

  Tom Behnke (FRI)  Thomas Christfort (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 18 Bilagsnr.
Titel 1 Høringsoversigt og høringssvar 2 Første frist for spørgsmål 3 Spm. 1 om ændringsforslag med udvidelse af produktansvaret til  

 også at omfatte udviklingsskader, til justitsministeren Spm. 2 om myndighedernes godkendelsesprocedure, til justitsministeren Spm. 3 om udviklingsskader, til justitsministeren 4 Svar på spm. 1 om ændringsforslag med udvidelse af  

 produktansvaret til også at omfatte udviklingsskader, fra  

 justitsministeren Svar på spm. 2 om myndighedernes godkendelsesprocedure, fra  

 justitsministeren Svar på spm. 3 om udviklingsskader, fra justitsministeren 5 Meddelelse om afgivelse af betænkning den 16. november 2000 Bilag 2 Et af udvalgets spørgsmål til  

 justitsministeren og dennes svar herpå Spørgsmålet og svaret er optrykt efter  

 ønske fra SF.
 Spørgsmål nr. 1:
» Svar:
 Et ændringsforslag, som udvider produktansvaret til  

 også at omfatte udviklingsskader, vil kunne udformes således:
Til § 1 1) I indledningen ændres »ændring« til: »ændringer «.
 2) Efter nr. 1 indsættes som nyt nummer:
» Jeg er enig i, at der ud fra  

 forbrugerbeskyttelsesmæssige hensyn mv. kan være grund til at  

 overveje, om det i videre omfang end i dag bør være muligt at  

 få erstatning for udviklingsskader.
Jeg kan imidlertid ikke  

 støtte et ændringsforslag som nævnt i  

 spørgsmålet.
 En eventuel ændring af loven, således at  

 producenter og mellemmænd bliver objektivt erstatningsansvarlige for  

 skader, der skyldes defekter, som det ikke var muligt at opdage på  

 grundlag af den videnskabelige og tekniske viden, da produktet blev bragt i  

 omsætning, rejser væsentlige spørgsmål om bl.a.  

 mulighederne for at afdække et sådant ansvar  

 forsikringsmæssigt og om konsekvenserne for erhvervslivets  

 produktudvikling.
 En sådan lovændring må således  

 bl.a. forudsætte en grundig forudgående høring af  

 berørte organisationer mv., og bør allerede af den grund ikke  

 gennemføres som et ændringsforslag til den foreslåede  

 lovændring   der som nævnt i bemærkningerne skal  

 træde i kraft senest den 4. december 2000 for at overholde  

 gennemførelsesfristen ifølge det pågældende  

 direktiv.
Det kan også nævnes, at en ophævelse af  

 undtagelsen for udviklingsskader i produktansvarsloven ikke er den eneste  

 mulige måde at forbedre de skadelidtes stilling på.
I praksis  

 forekommer udviklingsskader formentlig især på  

 lægemiddelområdet, og her er der for få år siden  

 gennemført en særlig ordning ved lov om erstatning for  

 lægemiddelskader.
I medfør af denne lov er de skadelidte bedre  

 stillet ved udviklingsskader end de ville være efter  

 produktansvarsloven, navnlig fordi beviskravene med hensyn til  

 årsagsforbindelse mv. er lempet.
 Endelig er det væsentligt at bemærke, at  

 spørgsmålet om produktansvar for udviklingsskader nu er taget op  

 på europæisk plan, nemlig i Europa-Kommissionens grønbog  

 om en generel revision af produktansvarsdirektivet, som er omtalt i  

 lovforslagets almindelige bemærkninger pkt. 2.2. I grønbogen  

 omtaler Kommissionen forskellige alternativer til, hvordan en  

 erstatningsordning for udviklingsskader eventuelt kan indrettes.
 Regeringen har i sit høringssvar til Kommissionen  

 vedrørende grønbogen anført, at ansvaret for  

 udviklingsskader er et af de områder, hvor der kan være behov for  

 at øge forbrugerbeskyttelsen på et fælles europæisk  

 plan.
