 Efter § 130 i lov nr. 454 af 10. juni 1997 om social service, fastsættes:
 § 1.  Amter, herunder Københavns kommune og  

 Frederiksberg kommune, som yder lands- og landsdelsdækkende specialrådgivning  

 i henhold til lov om social service, §§ 34 og 69, fordeler udgifterne herved  

 på de amter, der har adgang til at benytte rådgivningen, efter folketal.
 Stk. 2 .  For lands- og landsdelsdækkende  

 specialrådgivning, der alene omfatter småbørn, fordeles udgifterne dog efter  

 antallet af 0-6 årige i de pågældende amter.
 § 2.  Udgifterne ved den virksomhed, der er nævnt i  

 lov om social service, § 101, stk. 2, om koordinering af prøvnings-,  

 forsknings- og informationsvirksomhed på hjælpemiddelområdet,  

 (Hjælpemiddelinstituttet), fordeles mellem amterne og Københavns og  

 Frederiksberg kommuner efter folketallet.
 § 3.  Vedlagte bilag indeholder en oversigt over  

 lands- og landsdelsdækkende specialrådgivning i henhold til §§ 34 og 69 i lov  

 om social service.
 § 4.  Bekendtgørelsen træder i kraft den 1. juli 1998.  

 Samtidig ophæves Socialministeriets bekendtgørelse nr. 399 af 12. august 1983  

 om fordeling mellem amtskommunerne, Københavns og Frederiksberg kommuner af  

 udgifterne ved specialrådgivning fra lands- og landsdelsdækkende  

 institutioner, samt Socialministeriets bekendtgørelse nr. 295 af 14. juni  

 1985 om fordeling mellem amtskommunerne og Københavns og Frederiksberg  

 kommuner af udgifterne ved den i bistandslovens § 58a nævnte virksomhed.
Socialministeriet, den 8. december 1997 Karen Jespersen / Birgit Elvang Bilag De lands- og landsdelsdækkende specialrådgivningstilbud, jf. lov om social  

 service §§ 34 og 69, udøves indtil videre følgende steder:
a.
Instituttet for Blinde og Svagtsynede.
 Landsdækkende tilbud for unge og voksne med synshandicap.
 Drives af Københavns kommune.
b.
Refsnæsskolen.
 Landsdækkende tilbud for børn med synshandicap.
 Drives af Vestsjællands amt.
c.
Børneklinikken.
 Landsdelsdækkende tilbud ( øst for Storebælt) for børn med hørehandicap.
 Drives af Københavns kommune.
d.
Kolonien Filadelfia (selvejende institution) Landsdækkende tilbud for personer med epilepsi.
 Drives i henhold til driftsoverenskomst med Vestsjællands amt.
 e. Ålborgskolen.
 Landsdækkende tilbud for børn med både syns- og hørehandicap og  

 landsdelsdækkende funktioner (Nordjyllands og Viborg amter og den nordlige  

 del af Århus amt) for børn med hørehandicap.
 Drives af Nordjyllands amt.
f.
Fredericiaskolen.
Landsdelsdækkende tilbud (Fyns, Sønderjyllands, Ribe, Vejle og Ringkøbing  

 amter og den sydlige del af Århus amt) Drives af Vejle amt.
 De lands- og landsdelsdækkende specialrådgivningsfunktioner, der er nævnt  

 under punkterne a-e, er beskrevet i de udkast til aftaler mellem amterne, som  

 Amtsrådsforeningen i Danmark udsendte den 6. juli 1981 til brug for  

 forhandlingerne mellem amterne om fordeling af udgifterne ved  

 specialrådgivningen på grundlag af aftaler amterne indbyrdes.
