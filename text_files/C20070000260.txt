Vejledning om statsrefusion  

 i særligt dyre enkeltsager efter § 176 i lov om social service Indledning 1. I denne vejledning  

 beskrives reglerne for den centrale refusionsordning for særligt dyre  

 enkeltsager, der træder i kraft 1. januar 2007.
Reglerne for den centrale refusionsordning er fastsat i  

 § 176 i lov om social service.
Når der i det følgende henvises til  

 »loven«, menes der lov om social service.
 I medfør af § 176, stk. 2, har Socialministeriet udstedt  

 bekendtgørelse nr. 1019 af 10. oktober 2006 om statsrefusion i særligt dyre  

 enkeltsager, som i det følgende omtales som »bekendtgørelsen«.
Vejledningens opbygning 2.  

  

 I det følgende er  

 en kort gennemgang af vejledningens opbygning.
 Kapitel 1: Principperne i  

 refusionsordningen for særligt dyre enkeltsager.
 Kapitlet beskriver kort principperne for statsrefusion i særligt  

 dyre enkeltsager.
 Kapitel 2:  

 Anvendelsesområde.
 Kapitlet beskriver dels, hvilke kommuner der kan hjemtage  

 refusionen, og dels hvilke udgifter der er omfattet af refusionsordningen.
 Kapitel 3: Opgørelse af  

 udgifter.
 Kapitlet beskriver, hvordan udgifterne skal opgøres ved  

 anmeldelse til refusion, herunder opgørelse af løbende udgifter og  

 enkeltstående udgifter.
 Kapitel 4: Anmeldelse af  

 refusion og dokumentation.
 Kapitlet beskriver kort proceduren for anmeldelse af refusion.
 Bilag 1: Eksempler på  

 opgørelse af udgifter i forskellige typer af sager.
Kapitel 1 Principperne i refusionsordningen for særligt  

 dyre enkeltsager Baggrund 3.  

  

 Med lov nr. 573 af  

 24. juni 2005 ændres reglerne om myndighedsstrukturen på det sociale område.  

 Fra 1. januar 2007 samles myndighedsansvaret, forsyningsansvaret i forhold  

 til  

 borgeren og finansieringsansvaret for tilbud og ydelser efter serviceloven i  

 kommunerne.  

 Amtskommunerne nedlægges, og de nye regioner får i forhold til kommunerne et  

 leverandøransvar, der omfatter nogle af de opgaver, som amtskommunerne hidtil  

 har varetaget.
 Som en del af den ændrede opgavefordeling, hvor kommunerne  

 fremover vil have det fulde finansieringsansvar, bliver der indført en  

 central  

 refusionsordning, der skal sikre kommunerne mod meget store udgifter i  

 særligt  

 dyre enkeltsager.
Indførelsen af den centrale refusionsordning ændrer alene  

 reglerne for, hvordan udgifter skal finansieres.
Den medfører ikke ændringer  

 i  

 forhold til borgernes ret til ydelser og deres ret til at klage over  

 afgørelser  

 eller kommunernes pligt til at sørge for tilbud (forsyningsansvaret).
Indhold 4.  

  

 Den centrale  

 refusionsordning omfatter udgifter, som afholdes af kommunen efter lov om  

 social service, bortset fra udgifter til dag- og klubtilbud efter §§ 20  

 og  

 33 i lov om social service.
I de tilfælde, hvor udgifterne til hjælp og støtte for en person  

 under 67 år i en konkret sag overstiger en årlig udgift fra 0,8 mio. kr. til  

 1,5 mio. kr., refunderer staten 25 pct. af den del af kommunens udgifter, som  

 ligger mellem 0,8 mio. kr. og 1,5 mio. kr.
For den del af udgiften, der  

 overstiger 1,5 mio. kr. årligt, refunderer staten 50 pct.
 Refusionsordningen indføres gradvist over en fireårig periode,  

 og ovennævnte grænser gælder derfor først fra 1. januar 2010.
I 2007 indtræder statsrefusionen på 25 pct. fra 0,4 mio. kr.  

 årligt og 50 pct. fra 0,8 mio. kr. årligt.
I 2008 indtræder refusionen på 25  

 pct. ved 0,5 mio. kr. årligt og 50 pct. ved 1 mio. kr. årligt.
I 2009  

 indtræder  

 statsrefusionen på 25 pct. ved 0,6 mio. kr. årligt og 50 pct. ved 1,2 mio.  

 kr.  

 årligt.
Beløbsgrænserne reguleres en gang årligt den 1. januar, første  

 gang pr. 1. januar 2007, med satsreguleringsprocenten, jf. lov om en  

 satsreguleringsprocent.
Grænserne afrundes til nærmeste 10.000 kr.
Kapitel 2 Anvendelsesområde Hvem kan hjemtage refusionen 5.  

  

 Efter  

 bekendtgørelsens § 1, stk. 3, kan refusionen hjemtages af den kommune,  

 som  

 efter lov om social service endeligt skal afholde udgiften.
 Efter § 173 i lov om social service er det kommunerne, som  

 endeligt afholder udgifterne efter lov om social service.
 Med hensyn til eventuel tvivl mellem to kommuner om, hvem der  

 har betalingsforpligtelsen, henvises der til kapitel 32 i Vejledning om  

 retssikkerhed og administration på det sociale område af 3. oktober 2006.
Hvilke udgifter er omfattet 6.  

  

 Efter  

 bekendtgørelsens § 1, stk. 2, omfatter refusionsordningen udgifter, der  

 afholdes af kommunen efter lov om social service, bortset fra udgifter til  

 dag-  

 og klubtilbud efter §§ 20 og 33 i lov om social service.
 Refusionsordningen for særligt dyre enkeltsager omfatter således  

 både udgifter til tilbud og udgifter til udbetalte ydelser.
Med kommunalreformen vil alle regionale og kommunale tilbud på  

 det sociale område som udgangspunkt være takstfastsat.
Udover de tilbud, som  

 i  

 dag allerede er takstfastsat, herunder særlige dag- og klubtilbud efter  

 §§ 32 og 36 i lov om social service samt tilbud, hvor prisen er fastsat  

 i  

 henhold til reglerne om frit leverandørvalg, jf. kapitel 16 i lov om social  

 service, vil alle tilbud leveret af regionerne og kommunale tilbud også være  

 takstfastsat.
Refusionsordningen omfatter alle de udgifter, der indgår i de  

 omkostningsbaserede takster.
Takstberegningen skal ske med udgangspunkt i  

 alle  

 tilbuddets gennemsnitlige langsigtede omkostninger og omfatte følgende  

 indtægts- og omkostningstyper: direkte og indirekte driftsomkostninger,  

 bygnings- og lokaleomkostninger, forrentning af kapital, akutpladser, tomme  

 pladser, udviklingsomkostninger, alm. indtægter og brugerbetaling.
Dertil  

 skal  

 indregnes en andel af central ledelse og administration, herunder udgifter  

 til  

 det generelle driftsorienterede tilsyn.
Derimod vil udgifter vedrørende selve kommunernes  

 myndighedsfunktion, dvs. alle forhold, der er forbundet med  

 kommunalbestyrelsens afgørelse og sagsbehandling omkring afgørelsen, herunder  

 det personrelaterede tilsyn, ikke skulle indregnes i taksten.
Disse  

 udgifter er heller ikke omfattet af refusionsordningen.
Kapitel 3 Opgørelse af refusionsberettigende udgifter En person i en konkret sag 7.  

  

 Kommunerne kan få  

 refusion for udgifterne til hjælp og støtte for en person under 67 år i en  

 konkret sag, jf. § 176 i lov om social service.
Kommunerne skal således  

 opgøre udgifterne i forhold til den person, der modtager hjælp og støtte.
 I de tilfælde, hvor kommunen yder samlet hjælp og støtte til  

 hele familien, f.eks. familiebehandling efter § 52, stk. 3, nr. 3, eller  

 døgnophold efter § 52, stk. 3, nr. 4, i lov om social service, er  

 hovedreglen, at udgifterne i opgørelsen af udgifterne til en konkret sag  

 henføres til den person, der er anledning til udgiften.
 Den samlede udgift i en konkret sag omhandlende et barn eller en  

 ung, der modtager hjælp eller støtte efter lov om social service, kan derfor  

 dels bestå af udgifter, som registreres på forældrenes CPR-nummer og dels af  

 udgifter, som registreres på barnet eller den unges CPR-nummer, jf. reglerne  

 om  

 personbogføring i bekendtgørelse om statsrefusion og tilskud, samt  

 regnskabsaflæggelse og revision på Socialministeriets,  

 Beskæftigelsesministeriets,  

 Ministeriets for Flygtninge, Indvandrere og Integrations og Ministeriet for  

 Familie- og Forbrugeranliggenders ressortområder.
Flere foranstaltninger til en person 8.  

  

 Hvis en person  

 modtager flere foranstaltninger efter lov om social service, er det  

 foranstaltningernes samlede udgift, der udgør den refusionsberettigende  

 udgift,  

 jf. bekendtgørelsen § 4, stk. 2.
 Dette indebærer, at kommunen fx i forhold til et barn med nedsat  

 fysisk funktionsevne, som dels går i et særligt dagtilbud efter § 32,  

 dels  

 er i aflastning hver fjerde weekend efter § 52, stk. 3, nr. 5, og dels  

 modtager praktisk og pædagogisk støtte i hjemmet efter § 52, stk. 3.,  

 nr.  

 2, skal lægge disse udgifter sammen og sammenholde dem med refusionsgrænsen.  

 Se  

 desuden flere eksempler herpå i bilag 1.
Periodisering 9.  

  

 Den samlede udgift  

 opgøres på månedsbasis, og kommunen kan hjemtage refusion for den del, der  

 overstiger en 1/12 af den refusionsgrænse, der gælder det pågældende år, jf.  

 bekendtgørelsen § 4, stk. 1. En måned skal forstås som en kalendermåned.
For løbende foranstaltninger, som fx botilbud efter § 108  

 eller aktivitets- og samværstilbud efter § 104, vil det være  

 månedstaksten  

 for tilbuddet, der skal sammenholdes med 1/12 af refusionsgrænsen.
Dette  

 betyder, at kommunen vil kunne få refusion for udgifter i en sag, hvor den  

 månedlige udgift overstiger 1/12 af refusionsgrænsen i de 4 måneder, sagen  

 løber, men hvor udgifterne i sagen ikke i kalenderåret som helhed når op over  

 den årlige refusionsgrænse.
For enkeltstående udgifter, som fx en boligindretning efter  

 § 116 eller et hjælpemiddel efter § 112, skal udgiften fordeles ud  

 på  

 regnskabsårets 12 kalendermåneder og derefter sammenholdes med 1/12 af  

 refusionsgrænsen.
Hvis kommunen i forvejen har afholdt månedlige udgifter til  

 denne person, men hvor beløbet ikke har været over den månedlige  

 refusionsgrænse, kan fordelingen af udgifter til boligindretningen på de 12  

 måneder betyde, at den månedlige udgift nu er af en sådan størrelse, at den  

 kommer over refusionsgrænsen og derved kan anmeldes til refusion.
Dette  

 betyder, at hvis boligindretningen foretages i juni, så vil den manglende  

 medregnede refusion fra de foregående måneder efterreguleres ved den løbende  

 restafregning I tilfælde, hvor et indkøbt hjælpemiddel efter § 112  

 benyttes af flere brugere efter hinanden, hjemtager kommunen refusionen ved  

 den  

 første bruger, dvs. første gang hjælpemidlet tages i anvendelse.
I forhold til støtte til køb af bil til personer med varigt  

 nedsat fysisk eller psykisk funktionsevne efter § 114, hvor brugernes  

 betaling forekommer over seks år, men kommunens udgift falder på en gang, er  

 det nettoudgiften i det år udgiften afholdes, som kommunen kan anmelde til  

 refusion.
Det betyder, at kommunen fra starten fratrækker det beløb, der  

 forventes at komme som indtægt fra brugeren.  

 Hvis der på et tidspunkt sker ændringer i forhold til betalingen fra  

 brugeren, vil kommunen skulle korrigere for dette i den løbende  

 restafregning.
Grundlag for opgørelse af udgifter 10.  

  

 Udgangspunktet  

 for at opgøre udgiften til en person i en konkret sag er dels de  

 omkostningsbaserede takster for de enkelte tilbud, jf. pkt. 6, og dels  

 ydelser  

 udbetalt efter lov om social service.
Den månedlige udgift til en person, der modtager et  

 institutionslignende tilbud, vil typisk være lig med taksten på tilbuddet.  

 Udgiften til en person, der modtager timebaserede ydelser som fx ledsagelse,  

 støtte- og kontaktpersoner mv., vil typisk kunne opgøres som antal visiterede  

 timer gange den omkostningsbaserede timetakst for disse ydelser.
Dog skal der  

 ved den løbende og endelige restafregning korrigeres for afvigelsen mellem  

 antal visiterede timer og det faktisk antal leverede timer.
 Ydelser udbetalt efter lov om social service, fx  

 merudgiftsydelse og tabt arbejdsfortjeneste ved forsørgelse af et barn med  

 nedsat funktionsevne mv. er også omfattet af den centrale refusionsordning.
Indtægter skal fratrækkes 11. Ved anmeldelse af  

 udgifter til refusion skal alle indtægter fradrages, herunder 1)  

 brugerbetaling  

 og 2) refusion eller tilskud efter lov om social service eller anden  

 lovgivning.
Den kommune, der endeligt afholder udgiften, og som kan anmelde  

 udgifter til refusion, skal fratrække den brugerbetaling, der sker direkte  

 til  

 kommunen, jf. kapitel 29 i lov om social service.
Brugerens betaling for  

 individuelle valgfri ydelser, der afregnes direkte med tilbuddet, er allerede  

 indregnet i de omkostningsbaserede takster, og skal derfor ikke fratrækkes.
De udgifter, som kommunen i forvejen får refusion for efter lov  

 om social service, fremgår af § 177 i lov om social service.
Dertil kan  

 komme andre refusions- eller tilskudsordninger efter anden lovgivning.  

 Kommunens indtægter herfra skal fratrækkes, og det er således  

 nettoudgifterne,  

 kommunen kan anmelde til refusion i den centrale refusionsordning, såfremt de  

 alene eller lagt sammen med andre udgifter omfattet af bekendtgørelsen til  

 personen i den konkrete sag, kommer over den månedlige refusionsgrænse.
 Et eksempel herpå er udgiften til merudgiftsydelse efter  

 § 41 og tabt arbejdsfortjeneste efter § 42 i lov om social service,  

 hvor kommunen først vil kunne få 50 pct. refusion, og dernæst vil kunne  

 anmelde  

 nettoudgiften til refusion i den centrale refusionsordning.
Kapitel 4 Anmeldelse til refusion, regnskabsaflæggelse og  

 dokumentation Forskudsanmeldelse og løbende restafregning 12.  

  

 Ifølge  

 bekendtgørelsen fremsættes anmodning om refusion kvartalsvis over for  

 Socialministeriet.  

 Socialministeriet udbetaler efter en  

 vurdering af de anmeldte kvartalsbeløb refusionen med 1/3 pr. måned af  

 kvartalsbeløbet.
Refusionen udbetales, så den er til disposition for kommunen  

 den sidste bankdag før den 16. i hver af kvartalets måneder.
 Den løbende restafregning foretages i overensstemmelse med  

 reglerne i bekendtgørelse om statsrefusion og tilskud, samt  

 regnskabsaflæggelse  

 og revision på Socialministeriets, Beskæftigelsesministeriets, Ministeriets  

 for  

 Flygtninge, Indvandrere og Integrations og Ministeriet for Familie- og  

 Forbrugeranliggenders ressortområder.
Regnskabsaflæggelse og revision 13.  

  

 Regnskabsaflæggelse herunder afregning af  

 den foreløbige og den endelige restafregning skal ske i overensstemmelse med  

 reglerne i bekendtgørelse om statsrefusion og tilskud, samt  

 regnskabsaflæggelse  

 og revision på Socialministeriets, Beskæftigelsesministeriets, Ministeriets  

 for  

 Flygtninge, Indvandrere og Integrations og Ministeriet for Familie- og  

 Forbrugeranliggenders ressortområder.
 Fristen for indberetning af den foreløbige og endelige  

 restafregning for året for refusionsordningen vedrørende særligt dyre  

 enkeltsager er rykket frem til henholdsvis 1. marts og 1. april.
Udgifter til foranstaltninger, der undtagelsesvist først  

 afregnes efter den endelige restafregning for det år, udgifterne vedrører,  

 kan  

 anmeldes til refusion i det efterfølgende år.
Ved beregningen af  

 refusionsbeløbet gælder de refusionsgrænser, som var gældende i det år,  

 udgifterne vedrører.
Kommunen skal kunne dokumentere, at udgifterne vedrører  

 det pågældende år.
Hvis dette ikke er muligt, skal refusionsbeløbet beregnes  

 ud  

 fra de refusionsgrænser, der er gældende på det tidspunkt, kommunen modtager  

 fakturaen.
 14.  

  

 Revision  

 skal ske i overensstemmelse med reglerne i bekendtgørelse om statsrefusion og  

 tilskud, samt regnskabsaflæggelse og revision på Socialministeriets,  

 Beskæftigelsesministeriets, Ministeriets for Flygtninge, Indvandrere og  

 Integrations og Ministeriet for Familie- og Forbrugeranliggenders  

 ressortområder.
Dokumentation 15.  

  

 Reglerne om  

 dokumentation følger reglerne for statsrefusionen af sociale ydelser, jf.  

 bekendtgørelse om statsrefusion og tilskud, samt regnskabsaflæggelse og  

 revision på Socialministeriets, Beskæftigelsesministeriets, Ministeriets for  

 Flygtninge, Indvandrere og Integrations og Ministeriet for Familie- og  

 Forbrugeranliggenders ressortområder.
Ifølge den skal den endelige  

 restafregning revisorpåtegnes.
Der afkræves ikke yderligere dokumentation for  

 kommunens refusionsanmeldelse.
Socialministeriet, den 26. januar  

 2007 Eva Kjer Hansen /Birgitte Olesen Bilag 1 Eksempler på opgørelse af udgifter i  

 forskellige typer af sager Der skal gøres opmærksom på, at beløbene og sammensætningen af  

 de forskellige foranstaltninger i de følgende eksempler er fiktive og  

 udelukkende tjener det formål at eksemplificere opgørelsen af udgifter i  

 forskellige typer af sager.
Der er endvidere taget udgangspunkt i de  

 refusionsgrænser, som fremgår af § 176 i lov om social service, dvs. at  

 de  

 ikke er satsreguleret.
Eksempel 1  


  

 Familiebehandling og anbringelse Kommune X anbringer et barn på en døgninstitution pr. 1.  

 april 2007. I tilknytning hertil igangsætter kommune X den 1. juli samme år  

 en  

 familiebehandling efter § 52, stk. 3, nr. 3, over for hele familien.  

 Familiebehandlingen stopper ved udgangen af 2007.
Den årlige takst for pladsen på døgninstitutionen er 900.000  

 kr., hvilket svarer til en månedstakst på 75.000 kr. 1/12 af  

 refusionsgrænserne  

 i 2007 svarer til henholdsvis 33.333 kr. og 66.667 kr.
Det, som kommune X kan  

 anmelde til refusion for månederne april, maj og juni, dvs. 2. kvartal 2007,  

 vil derfor kunne opgøres som:
 3 mdr.*((0,25*(66.667  

 kr.-33.333 kr.)) + (0,50*(75.000 kr.-66.667 kr.))) = 37.500 kr.
I månederne juli til og med december kan kommunen lægge  

 udgifterne til familiebehandling oven i udgiften til anbringelsen, da barnet  

 betragtes som værende anledning til udgiften.
Den månedlige udgift til  

 familiebehandlingen udgør 10.000 kr., hvilket sammen med udgiften til  

 anbringelsen  

 giver en samlet udgift på 85.000 kr. om måneden.
Kommune X kan derfor anmelde  

 følgende beløb til refusion for juli til og med december, dvs. 3. og 4.  

 kvartal  

 2007:
 6 mdr.*((0,25*(66.667  

 kr-33.333 kr.)) + (0,50*(85.000 kr.-66.667 kr.))) = 105.000 kr.
 Da fristen for anmeldelse af forskudsrefusion for 2. kvartal  

 2007 er 1. marts, og kommunen på daværende tidspunkt ikke kender til sagen,  

 vil  

 kommune X først kunne anmode om refusion for udgifterne ved den løbende  

 restafregning for 2. kvartal 2007. Dette sker på samme tidspunkt, som  

 kommunen  

 skal anmode om forskudsrefusion for 3. kvartal, dvs. 1. juni.
Ved årsskiftet 2007/2008 indtræder nye refusionsgrænser på  

 henholdsvis 0,5 mio. kr. og 1,0 mio. kr. om året svarende til 41.667 kr. og  

 83.333 kr. om måneden.
Ved anmodningen om forskudsrefusion for 1. kvartal  

 2008  

 i november 2007 kan refusionsbeløbet for anbringelsen og familiebehandlingen  

 samlet set derfor opgøres til:
 3 mdr.*((0,25*(83.333  

 kr.-41.667kr.)+0,50*(85.000 kr.-83.333 kr.))) = 33.750 kr.
Det besluttes imidlertid, at familiebehandlingen skal stoppe  

 pr. 31. december 2007, da formålet med den er opnået.
Da kommune X har  

 indregnet udgiften hertil i forskudsanmeldelsen for 1. kvartal 2008, skal der  

 ske en regulering heraf i forbindelse med den løbende restafregning for samme  

 kvartal den 1. marts 2008.
Eksempel 2  


  

 Praktisk og pædagogisk støtte i hjemmet  

 og aflastning Kommune X yder praktisk og pædagogisk støtte i hjemmet efter  

 § 52, stk. 3, nr. 2, til en familie i 15 timer om ugen fra 15. februar  

 2007. Da det viser sig ikke at være tilstrækkeligt for at løse barnets  

 problemer, iværksætter kommunen pr. 1. august en aflastningsordning, hvor  

 barnet er på et socialpædagogisk opholdssted hver anden weekend.
Den gennemsnitlige månedlige udgift til den praktiske og pædagogiske  

 støtte i hjemmet er 18.000 kr., hvilket ikke er nok til, at kommune X kan  

 anmelde udgifterne til refusion.
Udgiften til aflastningsopholdet hver anden  

 weekend udgør 30.000 kr. om måneden fra 1. august.
Sammen med udgiften til  

 den  

 praktiske og pædagogiske støtte i hjemmet kommer den månedlige udgift op over  

 den månedlige refusionsgrænse på 33.333 kr.
Refusionsbeløbet for 3. kvartal  

 2007 vil således udgøre:
 2 mdr.*(0,25*(48.000  

 kr.33.333 kr.)) = 7.334 kr.
 Alt afhængig af hvornår kommune X har taget beslutning om  

 aflastningsopholdet og har kendskab til udgifternes omfang, kan kommunen  

 enten  

 forskudsanmelde det forventede refusionsbeløb for 3. kvartal den 1. juni 2007  

 eller anmelde det i forbindelse med den løbende restafregning for 3. kvartal  

 med frist den 1. september.
Eksempel 3  


  

 Botilbud efter § 108 Kommune X iværksætter et længerevarende ophold i et botilbud  

 efter § 108 til en voksen med nedsat fysisk funktionsevne pr. 1. oktober  

 2007. Den årlige takst for botilbuddet er 1,1 mio.kr., svarende til 91.667  

 kr.  

 om måneden.
 Da kommune X træffer afgørelse om iværksættelse af opholdet på  

 botilbuddet medio august, kan kommunen nå at anmelde det forventede  

 refusionsbeløb for 4. kvartal 2007. Hvis den månedlige takst, når året er  

 omme,  

 ændrer størrelse i forhold til den takst, kommunen har forskudsanmeldt på  

 baggrund af, reguleres dette i den foreløbige eller endelige restafregning  

 for  

 året.
 Refusionsbeløbet for 4. kvartal 2007 kan opgøres til:
 3 mdr.*((0,25*(66.667  

 kr.-33.333 kr.))+(0,50*(91.667 kr.-66.667 kr.))) = 62.501 kr.
Eksempel 4  


  

 Boligindretning og ledsagelse Kommune X yder 15 timers ledsagelse om måneden efter  

 § 97 til en voksen med nedsat fysisk funktionsevne.
Den månedlige udgift  

 hertil er 3.000 kr. og er derfor ikke omfattet af refusionsordningen.
Den 1. november 2008 yder kommunen hjælp til indretning af  

 samme persons bolig efter § 116. De samlede udgifter til  

 boligindretningen  

 beløber sig til 1,5 mio. kr.
Kommune X får først fakturaen for  

 boligindretningen i februar 2009.
Da kommune X skal fordele udgifterne til boligindretningen  

 ud på regnskabsårets 12 kalendermåneder, betyder det en ekstra månedlig  

 udgift  

 i 2008 på 125.000 kr.
Lagt sammen med udgifterne til ledsagelse svarer det  

 til  

 en udgift på 128.000 kr. om måneden.
 Kommune X vil derfor i den foreløbige restafregning for  

 2008, som finder sted i 1. marts 2009 kunne anmelde følgende ekstra beløb til  

 refusion beregnet på baggrund af refusionsgrænserne i 2008:
 12  

 mdr.*((0,25*(83.333 kr.-41.667 kr.))+(0,50*(128.000 kr.-83.333 kr.) = 393.000  

 kr.
Eksempel 5  


  

 Merudgiftsydelse, hjælpemidler og aktivitets- og samværstilbud Kommune X yder fra 1. marts 2008 dækning af nødvendige  

 merudgifter til en voksen med nedsat fysisk funktionsevne efter § 100.  

 Kommunens udgifter hertil beløber sig til 3.000 kr. om måneden, men idet  

 kommunen får 50 pct. refusion jf. § 177, stk. 1, nr. 4, er kommunens  

 nettoudgift 1.500 kr. om måneden.
Dertil yder kommune X pr. 1. maj 2008 støtte til køb af en  

 elektrisk kørestol efter § 112 til samme person.
Udgiften hertil udgør  

 100.000 kr. og er en enkeltstående udgift.
Brugeren bliver yderligere visiteret til et aktivitets- og  

 samværstilbud i 15 timer om ugen fra 1. juni.
Kommune X udgift hertil er  

 15.000  

 kr. om måneden.
 Kommunens samlede månedlige udgift fra 1. juni kan derfor  

 opgøres til:
 1.500 kr. + (100.000  

 kr./12) + 15.000 kr. = 24.833 kr.
 Dette beløb kommer ikke over den månedlige refusionsgrænse på  

 41.667 kr. i 2008, og der er derfor ikke et beløb, der kan anmeldes til  

 refusion.
