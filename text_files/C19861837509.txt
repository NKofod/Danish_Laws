1. Udgifter til plantning af frugttræer og frugtbuske,  

 samt træer bestemt til anvendelse som julitræer eller til pyntegrønt,  

 afskrives med indtil 10% årligt.
Overstiger udgifterne ikke kr. 20.000 pr. år  

 pr. ejendom fradrages beløbet i det indkomstår, hvori udgiften er afholdt.
 Udgifter til plantning omfatter udgifter til planter og plantning.  

 Efterfølgende udgifter til renholdelse m.v. fratrækkes i det indkomstår,  

 hvori de afholdes.
Såfremt træerne ryddes eller ejendommen sælges, forinden udgifterne er  

 afskrevet, kan det uafskrevne beløb fratrækkes i det indkomstår, hvor  

 rydningen eller salget sker.
Udgifter til rydning er fradragsberettiget.
 2. Udgifter til genplantning af frugttræer og  

 frugtbuske eller juletræer fradrages i det indkomstår, hvori plantningen  

 sker.
 Er udgifterne til den hidtidige beplantning af nuværende ejer  

 afskrevet/fratrukket efter pkt. 1 eller fradraget ifølge SD-cirkulære 1982-36  

 om fradrag for udgifter til plantning af julietræer, afskrives/fradrages  

 udgifterne til genplantningen dog efter reglerne i pkt. 1 i dette cirkulære.
Genplantning foreligger, når der plantes frugttræer eller frugtbuske til  

 erstatning for et tilsvarende areal med frugttræer og frugtbuske på samme  

 ejendom.
Dette gælder, selv om der plantes en anden art frugttræer eller  

 frugtbuske end den tidligere beplantning.
Der foreligger genplantning, selv  

 om der sker en uvæsentlig udvidelse af arealet med frugttræer og frugtbuske,  

 f.eks. i forbindelse med en plantning, der skal erstatte træer, der er ved at  

 være udtjente.
En arealudvidelse på indtil 10% kan normalt behandles som  

 genplantning.
Det tilsvarende gælder ved plantning af juletræer og træer  

 bestemt til pyntegrønt.
 3. Cirkulæret omfatter ikke udgifter til  

 skovplantning.
 4. Reglerne har virkning for udgifter, der afholdes i  

 indkomståret 1986 og senere indkomstår.
 SD-cirkulære 1982-36 af 20. oktober 1982, om fradrag for udgifter til  

 plantning af juletræer ophæves.
 Udgifter til plantning af juletræer eller til køb af ejendom beplantet med  

 juletræder, der er afholdt før offentliggørelsen af cirkulæret, kan dog  

 fradrages efter reglerne i SD-cirkulære 1982-36.
