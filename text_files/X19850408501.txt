En boligsikringsansøger havde på ansøgningstidspunktet om boligsikring  

 ikke oplyst til boligsikringskontoret, at vedkommende havde ansøgt  

 arbejdsgiveren om en ændret aflønning.
Ankenævnet fandt, at den for meget  

 udbetalte boligstøtte var tilbagebetalingspligtig, jf. boligstøttelovens §  

 41, jf. samme lovs § 38, stk. 3, idet boligsikringsmodtageren på  

 ansøgningstidspunktet skulle have oplyst om forhold, der på et senere  

 tidspunkt medførte en ændring i indkomsten, således at kommunen havde haft  

 mulighed for at tage forbehold ved udbetalingen af boligstøtte.
 Ved brev modtaget i socialcentret den 17. maj 1985 har De klaget over, at  

 social- og sundhedsforvaltningen i Skanderborg kommune har krævet, at De skal  

 tilbagebetale kr. 4.752 på grund af for meget udbetalt boligsikring i  

 perioden 1. maj - 31. december 1983.
 De oplyser, at angående pligten til at meddele væsentlige ændringer i  

 hustandsindkomsten, så har det været gjort, og derfor finder De det  

 urimeligt, at alt, hvad der er blevet udbetalt i boligsikring, nu 2 år senere  

 bliver krævet tilbagebetalt.
De oplyser, at boligsikringen blev beregnet på grundlag af Deres  

 forventede indkomst, og to forhold gjorde, at den reelle indtægt blev større.  

 Begge forhold var efter Deres bedste overbevisning umuligt for Dem at vide,  

 da De søgte om boligsikring.
Da De senere på året fik kendskab til disse to  

 uventede ekstraindtægter, gav De øjeblikkelig besked til Skanderborg kommune,  

 uden man den gang ændrede i boligsikringen for den resterende del af året.
Det ene forhold drejer sig om, at De i efteråret 1983 fik efterbetalt ca.  

 kr. 19.000 (her indgår ca. kr. 12.000 i husstandsindkomsten for 1983). Dette  

 blev udbetalt, fordi De fik en dispensation fra lønningsreglementet.
De  

 indskyder, at Deres arbejdsgiver var og er Skanderborg kommune, hvor De er  

 ansat som hjemme-hos-støttepædagog ved socialforvaltningen.
Denne  

 dispensationssag blev startet i april 1982, og hver gang De talte med  

 Skanderborg kommune om sagen, sagde man, at De ikke på nogen måde ville få  

 den dispensation, men at De måtte vente på afgørelsen.
Da De således søgte om  

 boligsikring, forventede De ikke at få denne indkomst og tænkte ikke på, om  

 De skulle oplyse, at en sådan dispensationssag var i gang. (De oplyser, at  

 den da havde varet 1 år, og det varede yderligere et halvt år, før afgørelsen  

 kom). Da afgørelsen kom, gav De øjeblikkelig besked til kommunen, uden at man  

 af den grund ændrede Deres boligsikring.
Det andet forhold skyldtes ansættelsesforholdets art.
De havde en  

 20-timers stilling fast hele året.
På ansøgningstidspunktet var der ingen,  

 der kunne vide, at De senere på året fik mer-arbejde.
Det mer-arbejde gav en  

 ekstraindtægt på ca. kr. 22.000. Dette mer-arbejde var hovedsagelig fra 1.  

 oktober - 31. december 1983. At De havde fået bevilget dette mer-arbejde,  

 blev først bekræftet 22. november 1983. Timerne skulle ellers have været  

 afspadseret.
Dette indebar, at De først fik pengene den 30. november 1983.
Til yderligere at vise det urimelige oplyser De, at havde kommunen oplyst  

 Dem om deres beregningsmetode, da De henvendte Dem i efteråret 1983, kunne De  

 hvad lønnen angår lige så godt have holdt fri resten af året, da De efter  

 kommunens beregningsmåde skal betale alt, hvad kommunen har udbetalt i løn,  

 tilbage (efter skat)! De finder derfor, at det er urimeligt, at De skal tilbagebetale Deres  

 boligsikringsydelse.
 Deres klage har været forelagt social- og sundhedsforvaltningen i  

 Skanderborg kommune, som i brev modtaget i socialcentret den 31. maj 1985 har  

 oplyst, at man er kommet til resultatet, at boligsikring fra 1. maj 1983 skal  

 beregnes efter forventet indkomst.
Forventet indkomst 1983 vedr.
Dem:
På ansøgningstidspunktet oplyser De ikke noget om, at der foreligger en  

 ansøgning hos Kommunernes Landsforening om dispensation fra lønreglementet om  

 aflønning som uddannet pædagog.
Ansøgningen blev af Skanderborg kommune  

 indsendt 15. november 1982. Afgørelsen blev tilbagesendt fra Kommunernes  

 Landsforening den 13. juli 1983, hvor det blev godkendt, at De skulle  

 aflønnes som uddannet pædagog fra ansættelsestidspunktet.
Efterbetaling fra  

 1. april 1982 blev foretaget pr. 1. september 1983.
I november 1983 oplyser De, at De er blevet tildelt flere arbejdstimer,  

 samt at De har fået en efterbetaling af løn.
Samtidig bliver det oplyst, at  

 De er usikker med hensyn til, hvor lang tid De er tildelt flere timer.
 På grund af det sene tidspunkt på året og en del usikkerhed med hensyn til  

 arbejdstid omregnes boligsikringen ikke på dette tidspunkt, men henlægges til  

 endelig regulering, når selvangivelse for 1983 er godkendt.
Endelig indkomst i 1983 vedr.
Dem:
 På grund af dette beregningsgrundlag var De ikke berettiget til  

 boligsikring i 1983.
 Socialcentrets regnskabskonsulent har i notat af 6. juni 1985 oplyst, at  

 tilbagebetalingen er korrekt beregnet.
 I supplerende udtalelse af 2. august 1985 udtaler regnskabskonsulenten  

 endvidere, at der ikke er grundlag for en periodeopdeling.
 Deres klage har været behandlet i ankenævnets møde den 27. nov. 1985.
 Af boligstøttelovens § 38 fremgår, at boligstøtten reguleres hver 1.  

 januar efter de ændringer i beregningsgrundlaget, der er sket siden den sidst  

 foretagne beregning.
 Af stk. 3 fremgår, at ansøgerne skal oplyse kommunalbestyrelsen om alle  

 forhold, der kan medføre nedsættelse eller bortfald af boligstøtten.
Af lovens § 40 fremgår, at såfremt der i løbet af året sker en væsentlig  

 og varig forhøjelse af den husstandsindkomst, der er anvendt ved beregningen,  

 skal boligstøtten omberegnes med virkning fra begyndelsen af den måned, der  

 følger nærmest efter ændringens indtræden.
Dette samme gælder, såfremt der i  

 løbet af året sker en mindskelse af antallet af børn i husstanden eller en  

 nedsættelse af lejen.
 Stk. 2: Indtræder ændringen med virkning fra den 1. i en måned, anses  

 ændringen for sket i den foregående måned.
Af § 41 fremgår, at har ansøgeren undladt at give meddelelse som omhandlet  

 i § 38, stk. 3, eller i øvrigt mod bedre vidende uberettiget oppebåret  

 boligstøtte, skal han eller hans dødsbo tilbagebetale det beløb, der er  

 oppebåret med urette.
Kommunalbestyrelsen skal skriftligt gøre ham bekendt  

 med disse regler og med, at tilsidesættelse heraf kan medføre strafansvar.
 Det beløb, der er oppebåret med urette kan inddrives efter de regler, der  

 gælder for inddrivelse af personlige skatter.
I skrivelse dateret 1. november 1985 har boligstyrelsen til brug for Deres  

 sags afgørelse afgivet vejledende udtalelse, idet socialcentret har fremsendt  

 Deres sag til boligstyrelsen.
Socialcentret ønskede bl.a. oplyst, hvorvidt  

 boligstyrelsen finder, at De på ansøgningstidspunktet havde pligt til at  

 oplyse om eventuelle ændringer i indtægtsgrundlaget til  

 boligsikringskontoret.
 Boligstyrelsen har oplyst, at det er boligstyrelsens opfattelse, at en  

 boligsikringsmodtager har pligt til at oplyse om alle forhold, der kan  

 medføre ændringer i indkomsten, herunder også en evt. ansøgning om mulighed  

 for en ændret aflønning, således at kommunen har mulighed for at tage  

 forbehold ved udbetalingen af boligsikring.
A F G Ø R E L S E Amtsankenævnet stadfæster socialforvaltningens afgørelse.
 Ankenævnet finder under hensyntagen til det oplyste om, at De pr.  

 september 1983 har fået foretaget en efterbetaling fra den 1. april 1982 samt  

 endvidere en efterbetaling af overtimer fra november måned 1983, at det for  

 meget udbetalte i boligstøtte vil være tilbagebetalingspligtig, jfr.  

 boligstøttelovens § 41, jfr. samme lovs § 38, stk 3, idet De ved Deres  

 ansøgning om boligydelse samt ved merarbejdets indtræden skulle have oplyst  

 om de forhold, der på et senere tidspunkt medførte en ændring i Deres  

 indkomst, således at kommunen havde haft mulighed for at tage forbehold ved  

 udbetalingen af boligstøtte til Dem.
 Nævnet finder derfor, at det er korrekt, at tilbagebetalingen er beregnet  

 til kr. 4.752 og skal bemærke, at en periodeopdeling med baggrund i  

 indtjening ved merarbejde ikke vil kunne give et gunstigere resultat med  

 hensyn til beregning af det tilbagebetalingspligtige beløb.
 Ankenævnets afgørelse kan ikke indbringes for anden administrativ  

 myndighed.
Boligministeren kan dog optage en sag til behandling, når det skønnes, at  

 sagen er af principiel betydning.
Anmodning herom kan inden 4 uger indgives  

 til Boligstyrelsen, Stormgade 10-12, 1450 København K.
