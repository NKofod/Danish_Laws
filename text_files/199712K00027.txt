Nr LSF 27 Forslag til Lov om midlertidigt stop for opførelse og nyindretning af  

 spaltestalde i landzone Fremsat af Bent Hindrup Andersen (EL) Keld Albrechtsen (EL) den 21. oktober 1997 § 1. Uanset bestemmelser i anden lovgivning er det ikke tilladt at  

 opføre eller nyindrette spaltestalde i landzone.
 § 2. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra den 21. oktober 1997 til og med den  

 31. december 1998.
Bemærkninger til lovforslaget Almindelige bemærkninger Der sker i disse år en voldsom vækst i udbygningen af svinestalde baseret  

 på spaltestalde.
Denne udbygning bør øjeblikkeligt stoppes for at undgå:
- en fortsat vækst i antallet af svin i Danmark og den deraf følgende  

 forværring af bl.a. kvælstofforureningen, - at svineproduktionen udbygges yderligere med byggeri, som ikke kan leve  

 op til dagens krav omkring arbejdsmiljø, og som tilbyder en dyrevelfærd, hvor  

 vækstfremmere er nødvendige.
Det er byggeri, som heller ikke kan omstilles  

 til økologisk drift, fordi staldsystemerne med spalter ikke kan udnyttes i en  

 økologisk omstilling.
 For at give den fornødne tid hertil foreslås det at lave et moratorium  

 eller en tænkepause, i hvilken der sættes et stop for opførelse af nye  

 spaltestalde eller omdannelse af ikke spaltestalde til spaltestalde.
Udbygning i svinesektoren er eksploderet I 1995 blev der bygget svinestalde for ca. 2 milliarder kroner i Danmark.  

 I 1996 var beløbet ca. 2,5 milliarder kroner, og i 1997 forventes beløbet at  

 være ca. 3 milliarder kroner.
I 1998 forventes beløbet at være stagnerende  

 til let stigende.
Om- og nybygning har været koncentreret omkring drægtige  

 søer og smågrise; slagtesvinestipladser har højst været for en halv milliard;  

 til gengæld er mellem 70 og 90% af de nybyggede slagtesvinestaldene  

 fuldspaltestalde.
Indeklimaet i fuldspalteslagtesvinestaldene er  

 katastrofalt.
Af stipladserne til de drægtige søer er til løsgående søer, og med delvist  

 fast gulv. af byggeriet er med individuelle båse.
Smågrisene opstaldes i  

 stigende grad i toklimastalde, hvor ca. af arealet er med fast bund, fordi  

 smågrise er relativt sarte.
Men mange smågrisestalde bygges også fortsat med  

 spalter.
Der investeres altså milliarder af kroner hvert år i staldtyper, som - kun kan fungere med gylleproduktion og de tilhørende problemer med  

 ammoniaktab, som giver usundt indeklima og dårligt arbejdsmiljø, - betyder et dyrevelfærd, hvor vækstfremmere er en nødvendighed, - gør halmen overflødig, så kun kunstgreb bringer den tilbage til jorden i  

 mindre omfang.
Der er stort set ingen udvikling sket hen imod let og inventarfattigt  

 staldbyggeri, som kunne give økonomisk muligheder for mere plads og strøelse  

 til dyrene, hvilket er den eneste mulighed for at undgå sygelighed og  

 konstant medicinering.
Frilandsdrift med lægivende foranstaltninger (helt  

 simple stalde/hytter) er glimrede eksempler på alternative løsninger.
Arbejdsmiljøet i spaltestalde er kritisabelt Når svin ankommer til slagterierne har de meget ofte anmærkninger efter  

 lungesygdomme, et problem, som ikke er kendt fra økologisk opdrættede grise,  

 som har andre forhold i svinestaldene.
Arbejdsmedicinsk klinik på Århus  

 Kommunehospital har vist, at svineproducenter har 3-4 gange højere hyppighed  

 af luftvejssygdomme.
Arbejdstilsynet har meddelt, at de med loven i hånden  

 kan gå ud og lukke de fleste svinestalde pga. for højt indhold af støv og  

 ammoniak i staldluften.
Behov for et stop Der er derfor behov for et ensidigt stop for byggeri af spaltestalde.  

 Enhedslisten vil derimod ikke forhindre den øvrige del af staldbyggeriet, som  

 kan hjælpe på det akutte dårlige dyrevelfærd og arbejdsmiljøet.
Der er brug for en tænkepause til at udarbejde en politik, der redder  

 vandmiljøet og sikrer omstillingen til økologisk drift og oprydning.
Derfor  

 bør der med øjeblikkeligt varsel indføres et miljømæssigt begrundet  

 midlertidigt byggestop for disse staldsystemer på lige fod med det stop, som  

 regeringen i praksis gennemførte administrativt i forbindelse med afklaringen  

 af den fremtidige politik vedrørende fysisk planlægning af storcentre.
Det  

 midlertidige byggestop skal gælde indtil udgangen af 1998, hvor der skal være  

 fastlagt en ny samlet vandmiljøplan.
Skriftlig fremsættelse Bent Hindrup Andersen (EL):
 Som ordfører for forslagsstillerne tillader jeg mig herved at fremsætte:
 Forslag til lov om midlertidigt stop for opførelse og nyindretning af  

 spaltestalde i landzone.
(Lovforslag nr.
L 27).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
