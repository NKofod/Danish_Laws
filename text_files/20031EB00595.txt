Beretning afgivet af Erhvervsudvalget den 1. juni 2004 Beretning over Forslag til folketingsbeslutning om kompensation til ofre for  

  

 træbehandlingsmidlet Rentolin [af Lene Garsdal (SF)] 1. Udvalgsarbejdet Beslutningsforslaget blev fremsat den 13. april 2004 og var til  

 1. behandling den 19. maj 2004. Beslutningsforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 5 spørgsmål til økonomi- og erhvervsministeren  

 til skriftlig besvarelse, som denne har besvaret.
2. Politiske bemærkninger Udtalelse fra miljøministeren Miljøministeren har oplyst, at regeringen tager Rentolinsagen  

 meget alvorligt og har stor medfølelse med de mennesker, som er blevet syge  

 af  

 at anvende midlet indendørs og efterfølgende er havnet i en økonomisk meget  

 vanskelig situation, fordi de retssager om erstatning, de har anlagt efter  

 produktansvarsloven, er sat i bero, indtil en principiel sag ved EF-Domstolen  

 er afgjort.
Rentolinsagerne vil derfor formentlig først kunne afsluttes i  

 løbet  

 af 2005.
Miljøministeren har tilkendegivet, at regeringen lægger vægt på,  

 at det juridiske ansvar placeres rigtigt, og på at forebygge, at lignende  

 sager  

 opstår fremover.
Miljøministeren agter derfor som  

    

 nævnt under 1. behandling af beslutningsforslaget  

 at tage følgende initiativer:
Inddragelse af kammeradvokaten.
Sagen er et klart og  

 ulykkeligt eksempel på en importør, som ikke har levet op til sit  

 produktansvar.
Men for at undgå enhver tvivl, om staten har pådraget sig et  

 ansvar, vil ammeradvokaten blive bedt om at undersøge dette spørgsmål.
Informationskampagne om duft- og  

 kemikalieoverfølsomhed, på engelsk Multiple Chemical Sensitivity eller MCS.  

 Sagen har skærpet myndighedernes opmærksomhed på MCS.
Viden om MCS skal  

 udbredes til befolkningen.
 Undersøge mulighederne for at oprette et MCS-center.  

 Målet er at skabe bedre viden om mekanismer og årsagssammenhænge, så lignende  

 skader kan undgås i fremtiden.
 Dialog med Dansk Industri om, hvad de kan gøre for at  

 undgå fremtidige, lignende sager med producenter, som løber fra deres ansvar.
Miljøministeren har oplyst, at han den 17. maj 2004 havde møde  

 med Foreningen af Duft- og Kemikalieoverfølsomme og Rentolinforeningen.
Det  

 blev aftalt mellem ministeren og de to foreningers repræsentanter, at disse  

 vil  

 blive inddraget i det videre arbejde.
Ministeren tilkendegav, at han vil  

 nedsætte en arbejdsgruppe med deltagelse af de to foreninger og relevante  

 personer, f.eks. repræsentanter med sundhedsfaglig indsigt i området, med det  

 formål at rådgive ministeren om fremadrettede initiativer, herunder  

 etablering  

 af et MCS-center og de nærmere arbejdsopgaver for et sådant center.  

 Miljøministeren tilkendegav, at han vil indkalde til møde igen snarest i juni  

 måned.
Miljøministeren har tilkendegivet, at regeringen som  

 udgangspunkt er positivt indstillet over for at hjælpe Rentolinofrene.
Det  

 forudsætter, at det saglige grundlag herfor er til stede, herunder at de  

 nødvendige juridiske og økonomiske forudsætninger herfor er opfyldt.
I forlængelse af ministerens gennemgang af de komplicerede  

 juridiske problemstillinger under 1. behandling af beslutningsforslaget skal  

 det understreges, at sagerne om Rentolin er anlagt som civile søgsmål ved  

 domstolene, og at staten derfor ikke har været involveret i sagskomplekset.  

 Derfor har hverken Miljøministeriet eller andre ministerier det fuldstændige  

 overblik over, hvor mange mennesker eller familier der er omfattet af  

 Rentolinproblemet.
Ligeledes har staten heller ikke  

    

 overblik over, hvor mange civile retssager  

 der er rejst herom, hvor mange der p.t. er sat i bero, eller hvor store  

 erstatninger der er udbetalt i tidligere afgjorte sager (herunder forlig)  

 henholdsvis nedlagt påstand om i verserende sager.
Endvidere har staten intet  

 overblik over, hvor store udgifter de ramte har eller har haft som følge af,  

 at  

 retssager er stillet i bero Dette er en kompliceret sag, hvor den grundlæggende viden må  

 afdækkes.
Miljøministeren har oplyst, at han har bedt Miljøstyrelsen  

 nedsætte en arbejdsgruppe med deltagelse af bl.a.
Justitsministeriet,  

 Indenrigs- og Sundhedsministeriet, Økonomi- og Erhvervsministeriet og  

 Finansministeriet til at kortlægge problemstillinger, der knytter sig til  

 indendørs anvendelse af Rentolin, herunder for de familier, der ikke kan bo i  

 deres huse på grund af Rentolin.
Udvalgets udtalelse Et samlet udvalg konstaterer med tilfredshed, at miljøministeren  

 på vegne af regeringen som udgangspunkt er positiv indstillet over for at  

 hjælpe Rentolinofrene, og anerkender, at en stillingtagen til eventuel hjælp  

 til Rentolinofrene forudsætter, at der igangsættes et arbejde med at  

 kortlægge  

 de problemer, der er affødt af indendørs anvendelse af Rentolin.
Flertallet bakker op om, at der nedsættes en tværministeriel  

 arbejdsgruppe som beskrevet af Miljøministeren.
Flertallet er enig i, at det  

 er  

 vigtigt, at Rentolinforeningens formand og den store viden, formanden sidder  

 inde med, inddrages i arbejdsgruppens arbejde, ligesom flertallet er enig i,  

 at  

 det er hensigtsmæssigt at inddrage faglige eksperter i arbejdet med at  

 kortlægge omfanget og typen af problemer, Rentolinofrene er ramt af.
 Flertallet konstaterer, at  

 Miljøministeren har givet tilsagn om, at arbejdsgruppen vil afslutte sit  

 arbejde  

 senest den 1. oktober 2004, og at ministeren har givet tilsagn om, at der  

 umiddelbart herefter vil blive indledt forhandlinger med partierne om,  

 hvilken  

 indsats over for Rentolinofrene der på baggrund af resultatet af  

 arbejdsgruppens arbejde kan opnås tilslutning til.
P. u. v.  

  

 Rikke Hvilshøj  

  

 formand Bilag 1 Oversigt over bilag vedrørende B 166 Bilagsnr.
