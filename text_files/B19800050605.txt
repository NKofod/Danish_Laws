(Kapitel 3 bekendtgørelsen) I medfør af § 9, § 12, stk. 1 og 2, samt § 36 i lov nr. 258 af 8. juni  

 1979 om varmeforsyning samt efter forhandling med de kommunale organisationer  

 og organisationer for selskaber, der leverer ledningsbunden energi,  

 fastsættes følgende:
Bekendtgørelsens område § 1.  I henhold til lovens § 12 kan energiministeren,  

 indtil der foreligger godkendte kommunale varmeforsyningsplaner, efter  

 forhandling pålægge amtsråd og kommunalbestyrelser inden for nærmere  

 fastlagte tidsfrister at udarbejde delplaner, der kan danne grundlag for  

 gennemførelse af bestemte varmeforsyningsprojekter.
Denne bekendtgørelse  

 fastsætter de nærmere regler for delplaners udarbejdelse.
 § 2.  Delplaner udarbejdes af kommunalbestyrelsen på  

 grundlag af retningslinier fastsat af energiministeren.
 Stk. 2.  I visse tilfælde udarbejder amtsrådet  

 delplaner, jfr. nedenfor § 14.
 Stk. 3.  Energiministeren kan bestemme, at  

 bekendtgørelsens regler skal fraviges i særlige tilfælde.
Kortlægning § 3.  Til grund for en delplan skal der foreligge en  

 kortlægning af varmeforsyningsforholdene i kommunen.
 Stk. 2.  Kortlægningen foretages af kommunalbestyrelsen  

 bl. a. i samarbejde med de forsyningsselskaber, der leverer ledningsbunden  

 energi inden for kommunens område.
 Stk. 3.  Resultaterne af kortlægningen fremsendes til  

 amtsrådet og energistyrelsen.
Delplanoplæg § 4.  På grundlag af kortlægningen og et pålæg fra  

 energiministeren udarbejder kommunalbestyrelsen et oplæg om afgrænsning og  

 vurdering af de områder af kommunen, som må anses for egnede for kollektiv  

 opvarmning.
 Stk. 2.  Kommunalbestyrelsens oplæg til delplan  

 fremsendes til amtsrådet og energistyrelsen.
§ 5.  Amtsrådet vurderer ud fra regionale synspunkter  

 delplanoplægget.
Amtsrådet vurderer i den forbindelse delplanoplæggets  

 forhold til amtsrådets overvejelser om den regionale  

 varmeforsyningsplanlægning, affaldsplanlægningen, andre arealinteresser samt  

 regionplanlægningens forudsætninger om byggeriets udvikling.
 Stk. 2.  Vurderingen kan omfatte andre forhold af  

 betydning for delplanlægningen.
 Stk. 3.  Amtsrådets vurdering sendes til energistyrelsen  

 og kommunalbestyrelsen senest 6 uger efter modtagelsen af oplægget.
 § 6.  På grundlag af kommunalbestyrelsens oplæg til  

 delplan samt amtsrådets vurdering optager energistyrelsen forhandling med  

 kommunalbestyrelsen og amtsrådet om fastsættelse af de nærmere forudsætninger  

 for det videre delplanarbejde (varmeplandirektiv), jfr. lovens § 12, stk. 2.
 Stk. 2.  Til brug for direktivforhandlingerne kan  

 energiministeren anmode amtsrådet om i samarbejde med kommunalbestyrelserne  

 at sammenfatte delplanoplæg.
Kommunalbestyrelsens udarbejdelse af delplaner § 7.  Kommunalbestyrelsen udarbejder et forslag til  

 delplan på baggrund af det i § 3 og § 4 nævnte grundlag og de af  

 energiministeren fastsatte forudsætninger, jfr. § 6.
 Stk. 2.  Delplanludarbejdelsen foretages efter  

 forhandling med amtsrådet samt de forsyningsselskaber, der leverer  

 ledningsbunden energi.
 § 8.  Amtsrådet tager samtidig med  

 delplanudarbejdelsen i samarbejde med kommunalbestyrelsen stilling til  

 delplanlægningens forhold til regionplanlægningen, herunder til nødvendige  

 arealreservationer.
§ 9.  Kommunalbestyrelsen sender forslaget til delplan  

 til amtsrådet og til energistyrelsen.
Kommunalbestyrelsen offentliggør  

 samtidig forslaget med adgang for offentligheden til at fremsætte  

 bemærkninger inden for 6 uger fra tidspunktet for offentliggørelsen.
 Stk. 2.  Amtsrådet afgiver udtalelse om delplanforslaget  

 senest 6 uger efter modtagelsen af det.
 § 10.  Kommunalbestyrelsen behandler amtsrådets  

 udtalelse og eventuelle bemærkninger indkommet i forbindelse med  

 offentliggørelsen.
 § 11.  Når kommunalbestyrelsen har foretaget den i § 9  

 og § 10 foreskrevne behandling, sendes delplanforslaget påny til  

 energistyrelsen bilagt indkomne bemærkninger samt kommunalbestyrelsens  

 stillingtagen til forslaget og bemærkninger.
§ 12.  Et forslag til delplan godkendes af  

 energiministeren.
I forbindelse hermed kan energiministeren efter forhandling  

 med amtsråd og kommunalbestyrelser selv foretage ændringer eller pålægge  

 vedkommende kommunalbestyrelse at foretage ændringer i delplanforslaget.
 Stk. 2.  Energiministerens godkendelse kan betinges af  

 opfyldelsen af nærmere bestemte vilkår.
 § 13.  Energiministerens godkendelse af et forslag til  

 delplan meddeles kommunalbestyrelsen, som foranlediger en offentliggørelse af  

 den godkendte delplan.
Amtsrådets udarbejdelse af delplaner § 14.  Energiministeren kan pålægge amtsrådet at  

 udarbejde forslag til delplan, der kan danne grundlag for gennemførelsen af  

 varmeforsyningsprojekter af regional betydning, herunder regionale  

 naturgasfordelingsledninger eller transmissionsledninger for varmt vand.
 Stk. 2.  Amtsrådet udarbejder et forslag til delplan på  

 baggrund af det i § 3 og § 4 nævnte grundlag og de af energiministeren  

 fastsatte forudsætninger, jfr. § 6.
 Stk. 3.  Delplanudarbejdelsen foretages i samarbejde med  

 de berørte kommunalbestyrelser samt forsyningsselskaber, der leverer  

 ledningsbunden energi.
§ 15.  Amtsrådet sender forslaget til delplan til de  

 berørte kommunalbestyrelser samt til energistyrelsen.
Kommunalbestyrelsen  

 skal afgive eventuelle bemærkninger til amtsrådet senest 6 uger efter  

 modtagelsen.
 Stk. 2.  Samtidig med den i stk. 1 nævnte fremsendelse  

 offentliggør amtsrådet delplanforslaget med adgang for offentligheden til at  

 fremkomme med bemærkninger inden for 6 uger fra tidspunktet for  

 offentliggørelsen.
 Stk. 3.  Når amtsrådet har taget stilling til eventuelle  

 bemærkninger efter stk. 1 og stk. 2, fremsendes delplanforslaget til  

 energistyrelsen bilagt indkomne bemærkninger samt amtsrådets stillingtagen  

 hertil.
 § 16.  Bestemmelserne i § 12 og § 13 om  

 energiministerens godkendelse af delplaner gælder tilsvarende for de af  

 amtsrådet udarbejdede delplaner.
 Stk. 2.  Amtsrådet foranlediger en offentliggørelse af  

 en godkendt delplan.
Regionale varmeforsyningsoversigter § 17.  Til støtte for de lokale, regionale og  

 statslige myndigheders arbejde med varmeforsyningsplanlægning skal amtsrådet  

 i samarbejde med kommunalbestyrelserne udarbejde en oversigt over  

 varmeforsyningsrelevante forhold i amtskommunen.
Oversigten sendes til  

 kommunalbestyrelsen og energistyrelsen.
 Stk. 2.  Energiministeren kan pålægge amtsrådet at  

 udarbejde en oversigt inden for en bestemt tidsfrist.
Stk. 3.  Den regionale varmeforsyningsoversigt skal  

 sammenfatte amtsrådets overvejelser om lokalisering af særligt  

 varmeproducerende og varmeforbrugende virksomheder samt kortlægge særlige  

 potentielle varmeforsyningsmuligheder inden for amtskommunen.
Oversigten skal  

 endvidere indeholde resultater af kommunalbestyrelsernes kortlægning af  

 varmeforsyningsforhold samt delplanlægning.
Amtsrådet skal herudover i  

 oversigten sammenfatte og vurdere forhold i anden planlægning, der kan være  

 af betydning for varmeforsyningsplanlægningen, herunder affaldsplanlægningen.
Offentliggørelse af delplanforslag og delplaner § 18.  Offentliggørelsen i henhold til § 9 af forslag  

 til delplaner skal ved kommunalbestyrelsens foranstaltning ske ved  

 bekendtgørelse i lokale dagblade og/ eller ugeaviser, der har almindelig  

 udbredelse i kommunen, og i øvrigt på den i kommunen sædvanligt anvendte  

 måde.
Bekendtgørelsen skal indeholde oplysninger om de steder i kommunen,  

 hvor delplanforslaget er fremlagt.
 Stk. 2.  Bekendtgørelsen skal angive den periode på 6  

 uger, hvor delplanforslaget er offentligt fremlagt til bemærkninger.
 Stk. 3.  Ved amtsrådets offentliggørelse af  

 delplanforslag finder stk. 1 og stk. 2 tilsvarende anvendelse.
 Stk. 4.  Offentliggørelse af godkendte delplaner, jfr. §  

 13 og § 16, bekendtgøres på den i stk. 1 nævnte måde.
Andre bestemmelser § 19.  I hovedstadsområdet varetager Hovedstadsrådet  

 de opgaver, som med denne bekendtgørelse er henlagt til amtsrådene.
 § 20.  Bekendtgørelsen træder i kraft dagen efter  

 bekendtgørelsen i Lovtidende.
