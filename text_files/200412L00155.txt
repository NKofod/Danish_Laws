Fremsat den 16. december 2004  

 af Ida Jørgensen (RV), Marianne Jelved (RV),  

 Morten Helveg Petersen (RV) og Margrethe Vestager (RV) Forslag til Lov  

 om eftervirkninger af ansættelsesforhold § 1.  

  

 Denne lov gælder for alle aftaler om udførelse af personligt arbejde mod  

 vederlag.
 Stk. 2.  

  

 Loven kan  

 fraviges ved kollektiv overenskomst, men kan i øvrigt ikke fraviges til skade  

 for den ansatte.
 § 2.  

  

 Efter ansættelsesforholdets ophør må en tidligere ansat ikke foretage  

 konkurrencehandlinger mod den tidligere arbejdsgiver, som systematisk eller  

 på  

 groft illoyal vis udnytter viden om arbejdsgiverens forretningsmetoder og  

 kundegrundlag, medmindre denne viden må anses for offentligt tilgængelig.
Stk. 2.  

  

 Som omfattet af  

 stk. 1 anses navnlig systematisk  

 henvendelse til arbejdsgiverens kunder med henblik på at sælge et  

 konkurrerende  

 eller substituerende produkt, henvendelse  

 til væsentlige leverandører (herunder agenturgivere) med henblik på at  

 overtage  

 forhandling af deres produkter, udnyttelse  

 af forretningskoncepter udviklet af arbejdsgiveren, så længe den ansatte ikke  

 ved en efterfølgende bearbejdelse har tilført konceptet yderligere  

 karakteristiske egenskaber.
 Stk. 3.  

  

 Ved bedømmelsen  

 af forholdets grovhed skal det tillægges betydning, om den ansatte har  

 indtaget  

 en ledende stilling i virksomheden, eller om den ansatte har haft viden om  

 virksomhedens fremtidige udviklingsmuligheder.
 § 3.  

  

 En  

 medarbejder kan som led i ansættelsesforholdet indgå aftale om, at  

 medarbejderen af konkurrencehensyn ikke må drive forretning eller anden  

 virksomhed eller tage ansættelse i en sådan (konkurrenceklausul).
Stk. 2.  

  

 En medarbejder  

 kan som led i ansættelsesforholdet påtage sig en forpligtelse til ikke at  

 tage  

 ansættelse hos eller direkte eller indirekte have forretningsforbindelse med  

 sin tidligere arbejdsgivers kunder (kundeklausul). Klausulen gælder kun  

 kunder,  

 som inden for de sidste 18 måneder førend fratrædelsestidspunktet har  

 modtaget  

 varer eller tjenesteydelser eller bedt om tilbud på varer eller  

 tjenesteydelser  

 hos arbejdsgiveren.
De pågældende kunder skal endvidere være optaget på en  

 kundeliste,  

 som udleveres til medarbejderen i umiddelbar tilknytning til fratrædelsen.
Stk. 3.  

  

 Klausuler  

 omfattet af stk. 1 og 2 kan ikke udstrækkes til at gælde i længere tid, end  

 ansættelsesforholdet har bestået, og aldrig ud over 2 år.
Som  

 fratrædelsestidspunkt anses det tidspunkt, hvor arbejdsgiverens forpligtelse  

 til at udbetale løn ophører.
 § 4.  

  

 Klausuler omfattet af § 3, stk. 1 og 2, kan kun gyldigt indgås, såfremt  

 medarbejderen i den periode, hvor forpligtelsen gælder, modtager en  

 kompensation for forpligtelsen og denne kompensation udgør mindst 50 pct. af  

 lønnen på fratrædelsestidspunktet.
 Stk. 2.  

  

 Kompensationen  

 udbetales i samme terminer som den hidtidige løn.
 Stk. 3.  

  

 Såfremt  

 medarbejderen opnår anden beskæftigelse og indtægten derfra samt  

 kompensationen  

 efter stk. 1 overstiger 110 pct. af lønnen eller 115 pct. af lønnen, hvis der  

 både er en kunde- og en konkurrenceklausul på fratrædelsestidspunktet, kan  

 arbejdsgiveren modregne det overskydende beløb i kompensationen for den  

 periode, hvori der er opnået anden beskæftigelse.
 Stk. 4.  

  

 Såfremt  

 funktionæren bortvises for et forhold, som udgør en krænkelse af henholdsvis  

 kunde-  

 og konkurrenceklausuler, kan arbejdsgiveren tilbageholde kompensationen efter  

 stk.  

 1 til sikkerhed for sit eventuelle krav om erstatning eller konventionalbod  

 for  

 aftalebrud.
 § 5.  

  

 Den  

 part, som påberåber sig en klausul omfattet af § 3, bærer bevisbyrden for, at  

 forpligtelsen er indgået.
 Stk. 2.  

  

 Arbejdsgiverens  

 krav om, at medarbejderen fremover skal påtage sig kunde- og  

 konkurrenceklausuler,  

 eller at kunde- og konkurrenceklausuler skal udgå af ansættelsesforholdet,  

 anses for en væsentlig ændring af ansættelsesforholdet og behandles efter  

 dansk  

 rets almindelige regel herom.
 § 6.  

  

 I  

 lov om retsforholdet mellem arbejdsgivere og funktionærer, jf.  

 lovbekendtgørelse nr. 916 af 8. september 2004, foretages følgende ændring:
 1.  


  

 §§  


  

    


  

 18  

  

 og  

  

 18 a  

  

 ophæves.
 § 7.  

  

 I  

 ligningsloven, jf. lovbekendtgørelse nr. 995 af 10. oktober 2004, foretages  

 følgende ændring:
 1.  

  

 I  

  

 § 8 c  

  

 indsættes som  

  

 stk. 2:
»Stk. 2.  

  

 Som  

 fradragsberettigede driftsomkostninger anses ligeledes erstatning,  

 konventionalbod og sagsomkostninger betalt til en tidligere arbejdsgiver  

 efter  

 lov om eftervirkninger af ansættelsesforhold.« § 8.  

  

 I lov  

 om arbejdsløshedsforsikring m.v., jf. lovbekendtgørelse nr. 708 af 13. august  

 2003, som ændret senest ved lov nr. 191 af 24. marts 2004, foretages følgende  

 ændring:
 1.  

  

 Efter §  

 84 indsættes som ny paragraf:
»§ 01.  

  

 Såfremt en forsikret har påtaget sig forpligtelser omfattet af § 3 i lov om  

 eftervirkninger af ansættelsesforhold og dette efter arbejdsløshedskassens  

 skøn  

 væsentligt reducerer den pågældendes mulighed for at opnå ny beskæftigelse,  

 kan  

 Arbejdsdirektoratet efter indstilling fra arbejdsløshedskassen pålægge den  

 arbejdsgiver, som kan påberåbe sig forpligtelsen, at refundere  

 arbejdsløshedskassens  

 udgifter til dagpenge til den forsikrede i den periode, hvori forpligtelsen  

 gælder.« § 9.  

  

 Loven  

 træder kraft den 1. juli 2005 og finder anvendelse på aftaler indeholdende  

 kunde- og konkurrenceklausuler, som er indgået efter denne dato.
 Stk. 2  

  

 Fra den 1. januar  

 2006 finder loven tillige anvendelse på kunde- og konkurrenceklausuler  

 indgået  

 efter de hidtil gældende regler, for så vidt de ikke inden den nævnte dato er  

 opsagt af arbejdsgiveren med kortest mulige varsel.
Bemærkninger til lovforslaget Almindelige bemærkninger Lovforslaget tager sit udgangspunkt i et ønske om at opdele  

 konkurrencehandlinger i følgende typer:
 Misbrug af forretningshemmeligheder, dvs. forhold af  

 betydelig grovhed, som altid vil være forbudte, og hvor overtrædelse kan  

 straffes efter reglerne i markedsføringsloven.
 Forhold af mindre graverende karakter, men dog fortsat  

 klart illoyale, hvor handlingen forbydes efter lovforslagets § 2, men hvor  

 retsvirkningen af en krænkelse kun består i de civilretlige sanktioner, dvs.  

 forbud mod fortsættelse af den krænkende aktivitet samt betaling af  

 erstatning,  

 konventionalbod m.v.
 Øvrige konkurrencehandlinger, der som udgangspunkt er  

 lovlige, men hvor arbejdsgiveren mod passende betaling kan købe sig til  

 beskyttelse mod medarbejderens konkurrencehandlinger.
 Historisk har området været reguleret af en flerhed af regler,  

 nemlig markedsføringslovens regler om forretningshemmeligheder, en almindelig  

 loyalitetspligt fastsat på grundlag af retspraksis, der navnlig har dækket  

 situationer, hvor medarbejderen i forbindelse med fratræden har forsøgt at  

 overtage  

 agenturer eller eneforhandlinger fra arbejdsgiveren, samt et sæt regler  

 gældende for betroede medarbejdere i funktionærloven.
Det lovforslag, som ligger til grund for den gennemgribende  

 ændring af reglerne i 1999, der indførte den nuværende formulering af §§ 18  

 og  

 18 a  

 i i lov om retsforholdet mellem  

 arbejdsgivere og funktionærer (funktionærloven), nævner i bemærkningerne, at  

 det ikke er hensigten at ændre på rækkevidden af markedsføringslovens  

 beskyttelse af virksomhederne, medens det af bemærkningerne ikke kan ses, at  

 man havde overvejet forholdet mellem de foreslåede regler og det regelsæt,  

 som  

 var udviklet i retspraksis.
Da man i den praktiske retsanvendelse har haft en  

 betydelig tendens til at anse alle handlinger fra lovgivers side som  

 velovervejede, og da de nuværende bestemmelser i funktionærlovens §  

 18 a  

 dækker såvel arbejdsgiverens kunder  

 »som andre forretningsmæssige forbindelser«, har dette har medført, at man i  

 retsanvendelsen  

 har haft betydelige betænkeligheder ved at fastslå, at der fortsat består en  

 almindelig loyalitetspligt, som forbyder grovere konkurrencehandlinger i  

 tilfælde,  

 hvor der ikke er gennemført en konkurrence- eller kundeklausul.
I praksis har  

 dette også medført en betydelig indskrænkning af dækningsområdet for  

 markedsføringslovens § 10, der tidligere var ganske udstrakt.
 På lang sigt må dette antages at ville medføre en uhensigtsmæssig  

 udvidelse af antallet af personer, som omfattes af kunde- og  

 konkurrenceklausuler, og dette underbygges af, at de nuværende regler om  

 kompensation for kunde- og konkurrenceklausuler ikke yder medarbejderen den  

 tiltænkte beskyttelse, fordi arbejdsgiveren har adgang til at modregne  

 indtægten fra andet arbejde.
 Ved at foretage den ovenfor angivne sondring mellem forskellige  

 typer af konkurrencehandlinger er det håbet at lovens deklaratoriske regler  

 vil  

 være tilstrækkelige til at regulere næsten alle ansættelsesforhold, og at  

 kunde- og konkurrenceklausuler derfor fremover kun vil forekomme i et fåtal  

 af  

 tilfælde.
Ved bedømmelsen af, om lovgivningen bør tillade kunde- og  

 konkurrenceklausuler, må det erindres, at den direkte hensigt med klausulerne  

 er at forhindre den tidligere ansatte i at udnytte sine indtægtsmuligheder på  

 det felt, hvor de præsumptivt må antages at være størst.
Dette bør kun kunne  

 ske, hvis den tidligere ansatte sikres en passende økonomisk kompensation for  

 det tab, som den pågældende derved påføres.
Det bemærkes, at arbejdsgiverens  

 gevinst ved klausulen kan være betydelig større end arbejdstagerens tab ved  

 den, og derfor har arbejdsgiveren også mulighed for at betale kompensationen.  

 Denne økonomiske overvejelse burde indeholde tilstrækkelig tilskyndelse til,  

 at  

 arbejdsgiveren kun kræver klausulerne, når de er nødvendige.
Bemærkninger til lovforslagets enkelte bestemmelser Til § 1 Henset til, at loven er beregnet som en lov, der til dels skal  

 opstille minimumsregler for lønmodtageres forhold, foreslås det, at der som  

 udgangspunkt gælder ens regler for alle personer, der er tilknyttet en  

 virksomhed.
De nuværende regler i funktionærloven finder ikke anvendelse på  

 ledelsen af virksomheden og på persongrupper, der falder uden for  

 funktionærlovens definition af funktionærer.
Dette indebærer, at en lang  

 række  

 faggrupper ikke nyder den beskyttelse fra lovgivningens side, som man med  

 rimelighed kunne forvente.
Som eksempler på grupper, hvor man ikke med  

 sikkerhed kan afgøre, om de er omfattet af funktionærloven, kan nævnes  

 undervisere, journalister og advokatfuldmægtige.
Hertil kommer alle de  

 faglærte  

 medarbejdere, hvor hovedreglen er, at de falder udenfor.
 Det må dog også anerkendes, at de forskellige persongrupper kan  

 have forskellig mulighed for at påføre virksomheden skadelig konkurrence, og  

 at  

 der derfor bør stilles større krav med hensyn til loyaliteten hos ledende og  

 betroede medarbejdere.
Til § 2 Begrundelsen for denne bestemmelse fremgår i alt væsentligt af  

 de generelle bemærkninger.
 Det bemærkes, at forslaget indeholder en udtrykkelig regel om,  

 at medarbejderen kan udnytte offentligt tilgængelig viden som grundlag for  

 konkurrence, og at vendingen »systematisk eller på groft illoyal vis« sikrer  

 mod bagatelsager.
 Det er lagt til grund, at enhver handling, der er omfattet af  

 markedsføringslovens § 10 om misbrug af forretningshemmeligheder, også er en  

 krænkelse af § 2, men § 2 omfatter derudover en række yderligere  

 konkurrencehandlinger.
Angivelsen af groft illoyale handlinger vil i sagens natur være  

 skønsmæssig og er derfor holdt i generelle termer, således at den kan  

 udfyldes  

 af domstolene.
I stk. 2 er angivet en række eksempler på handlinger, der i  

 alle  

 tilfælde bør være omfattede.
Såfremt der i retspraksis viser sig en række  

 typetilfælde, som med fordel kan indføjes på listen, vil dette kunne ske ved  

 en  

 senere revision af listen.
Forretningskoncepter omfattet af stk. 2 kunne f.eks. være  

 udvælgelsesmetoder udviklet af rekrutteringsbureauer, særegne salgskanaler  

 for  

 bestemte produkter (tupperwareparties kunne have været omfattet deraf, indtil  

 konceptet blev almindeligt udbredt) og lignende.
Grænsen til egentlige  

 forretningshemmeligheder  

 vil være flydende.
Reglerne i § 2 anvendes uanset årsagen til ansættelsesforholdets  

 ophør.
Det forhold, at arbejdsgiveren måtte have misligholdt  

 ansættelsesaftalen,  

 medfører således ikke, at medarbejderen fritages for at overholde sine  

 pligter  

 efter § 2. Medarbejderen må i de situationer nøjes med de sædvanlige  

 retsmidler  

 i form af erstatningskrav.
Det kan dog ikke ganske udelukkes, at domstolene i  

 sådanne situationer i begrænset omfang vil tillægge en konkurrencehandling  

 karakter af berettiget retorsion og derved rykke grænsen for de tilladelige  

 handlinger marginalt.
Henvisningen i den nugældende lov til dele af aftaleloven udgår  

 som overflødig.
I modsat fald burde der også henvises til den øvrige  

 relevante  

 lovgivning.
Til § 3 Reglerne for konkurrence- og kundeklausuler er søgt opbygget  

 ens.
Det forenkler lovgivningen ganske betydeligt, og de hidtidige forskelle  

 var i øvrigt af så begrænset omfang, at kun specialister kunne være  

 opmærksomme  

 derpå.
De hidtidige regler om konkurrenceklausuler har indeholdt et  

 krav om, at funktionæren skulle være betroet på tidspunktet for indgåelsen af  

 klausulen.
Dette har været nødvendigt af hensyn til ønsket om at begrænse  

 antallet af klausuler.
Med forslaget opnås dette på en enklere måde, idet  

 prisen vil afholde arbejdsgivere fra at rejse kravet i unødigt omfang.
Reglerne om kundeklausuler har derimod ikke indeholdt noget krav  

 om, at stillingen skulle være betroet, for at klausulen var gyldig.
Denne  

 forskel har i praksis været vanskelig at huske og dermed at tage højde for  

 alle  

 de medarbejdere og virksomheder, som kun beskæftiger sig med reglerne i  

 begrænset omfang.
I reglerne om konkurrenceklausuler er der i nugældende ret en  

 henvisning til aftaleloven, der udgår som overflødig.
I modsat fald burde der  

 også henvises til den øvrige relevante lovgivning.
Denne udeladelse indebærer  

 ikke en ændring af gældende ret.
På dette ene punkt opretholder forslaget  

 derfor en forskel mellem de to typer klausuler.
Om dette er tilstrækkeligt  

 begrundet, bør overvejes nøje.
Om stk. 2, som omhandler kundeklausuler, bemærkes, at vendingen  

 »andre forretningsmæssige forbindelser«, som benyttes i funktionærlovens §18  

 a,  

 stk. 1, som domstolene har haft vanskeligt ved at afgrænse, udgår.
Dermed  

 indskrænkes virkeområdet for kundeklausulerne betydeligt.
Til gengæld defineres kundegruppen noget bredere end hidtil,  

 idet også potentielle kunder, der har tilkendegivet et ønske om at handle med  

 virksomheden, er omfattet.
Potentielle kunder, som virksomheden har  

 kontaktet,  

 uden at de har svaret, er således ikke omfattet.
 Reglen om tidsbegrænsning i stk. 3 indebærer endnu en forenkling  

 i forhold til funktionærlovens § 18, stk. 4, og §  

 18 a, stk. 4.
Til § 4 Procentsatsen for kompensation fastholdes uændret.
 Engangsbeløbet for konkurrenceklausul opgives, idet denne  

 forskel mellem de 2 regelsæt komplicerede i unødig grad.
 Reglen i stk. 2 svarer til princippet bag gældende ret for  

 funktionærer.
 Den i stk. 3 foreslåede bestemmelse er blandt de væsentligste  

 ændringer i loven i forhold til de hidtidige regler.
 Reglen erstatter funktionærlovens §§ 18, stk. 3 og  

 18 a, stk. 3. De hidtidige regler er af  

 tidsskriftet Advokaten blevet karakteriseret som en uskøn sammenblanding af  

 kontrakts- og erstatningsretlige regler, og dette søges afhjulpet.
Ræsonnementet bag forslaget er, at uden konkurrencehindring, vil  

 medarbejderen kunne udnytte sine talenter til at opnå en lønfremgang i  

 forhold  

 til den hidtidige beskæftigelse.
Kompensationen, skal udgøre betaling for, at  

 medarbejderen ikke kan opnå denne lønfremgang, men i stedet ofte må tage et  

 lavere betalt job.
Hvis det imidlertid viser sig, at der desuagtet bliver  

 tale  

 om en ikke ubetydelig lønfremgang for medarbejderen, således at klausulen  

 reelt  

 ikke har påvirket indtjeningsmulighederne væsentligt, så bør den tidligere  

 arbejdsgiver kunne slippe med at betale en reduceret kompensation.
Grænserne  

 på  

 110 pct. og 115 pct. er skønsmæssigt fastsat og kunne ligge et andet sted.
De hidtidige regler, hvorefter stort set al indtægt kunne  

 modregnes, medførte, at kunde- og konkurrenceklausuler - bortset fra  

 engangsbeløbet jf. § 18, stk. 1,  

 5.  

 sætning - blev gratis for arbejdsgiveren i langt det overvejende antal  

 tilfælde.
Dette forhold har været utilfredsstillende og ansporet  

 arbejdsgivere  

 til brug af klausulerne.
I gældende ret medfører berettiget bortvisning  uanset årsagen  

  at kompensationskravet bortfalder.
Funktionæren er imidlertid fortsat  

 bundet  

 af klausulen.
Dette synes ikke rimeligt, hvis f.eks. bortvisningen er sket  

 for handlinger  

 uden sammenhæng med klausulerne, og er i øvrigt stridende mod principperne  

 bag  

 aftalelovens § 36 (der inkorporerer den tidligere, nu ophævede, § 37 i  

 aftaleloven  

 om forbud mod, at den ene part fortsat skulle levere sin ydelse uanset den  

 anden part krævede sin ydelse retur).
Forslaget i stk. 4 tilgodeser arbejdsgiverens interesse i ikke  

 at skulle yde løbende kontante tilskud til konkurrerende virksomhed, men  

 forslagsstillerne  

 finder i øvrigt at opgøret må foretages efter almindelige erstatningsretlige  

 principper.
Hvis arbejdsgiveren udnytter sin adgang til at tilbageholde  

 kompensationen til sikkerhed skal dette ske på loyal vis.
Arbejdsgiverne må  

 foretage endelig afregning, så snart man har rimeligt overblik over omfanget  

 af  

 tabet.
En medarbejder, som føler at arbejdsgiveren tilbageholder i for vidt  

 omfang, vil kunne rejse kravet ved domstolene.
Det kunne i øvrigt overvejes, om erstatningen for brud bør  

 underkastes en normalisering eller et sæt formodningsregler, idet udmålingen  

 ofte er forbundet med betydelig vanskelighed.
Erstatningen kunne i så fald  

 knyttes til den fortjeneste, som medarbejderen har opnået ved brud på  

 klausulen.
Til § 5 Dansk ret har i hvert fald siden Danske Lov 5-1-1 (fra 1683)  

 accepteret mundtlige aftaler som bindende.
Dette har hidtil været fraveget,  

 for  

 så vidt angår konkurrence- og kundeklausuler.
Fravigelsen var velbegrundet  

 under den tidligere retstilstand (før 1999), hvor arbejdsgiveren kunne opnå  

 beskyttelse mod konkurrence uden at betale vederlag, og hvor vederlagets  

 mindste størrelse ikke var fastlagt i loven.
Den er derimod ikke velbegrundet  

 længere, og det vil være stødende mod retsbevidstheden, såfremt kravet om  

 skriftlighed fuldt bevidst udnyttes af en part, som er bekendt dermed, over  

 for  

 en modpart, som ikke er sig reglen bevidst.
Det bemærkes i øvrigt, at  

 funktionærlovens § 2, stk. 7, der indeholder et skriftlighedskrav, i  

 retspraksis  

 fortolkes som en bevisbyrderegel af de nævnte grunde.
Det er imidlertid  

 uhensigtsmæssigt, at skriftlighedskrav kan have forskellig betydning inden  

 for  

 samme retsområde.
Forslaget pålægger som hovedregel arbejdsgiveren pligt til at  

 dokumentere klausulens eksistens og vil i realiteten bevirke, at klausulen  

 skal  

 foreligge skriftligt.
Arbejdsgiverens undladelse af at udarbejde klausulen  

 skriftligt vil i øvrigt være en overtrædelse af loven om ansættelsesbeviser,  

 men efter denne lov er retsvirkningerne af en overtrædelse indskrænket til  

 betaling af kompensation og en bevismæssig svækkelse.
Forslaget i stk. 2 betragter ansættelsesaftalen som en helhed,  

 hvilket er i overensstemmelse med dansk rets hovedregel, der kun i sjældne  

 tilfælde accepterer, at dele af en aftale kan opsiges separat.
Dette  

 indebærer  

 en klar forenkling i forhold til de nuværende regler, der åbner mulighed for  

 arbejdsgiverens  

 lurepasseri ved at opsige kontrakten, når man har konstateret, at  

 medarbejderen  

 har fået ny beskæftigelse, der ikke krænker klausulen.
Derfor kan de unødigt  

 komplicerende regler i funktionærloven § 18, stk. 2, 2. pkt., bortfalde.
Til § 6 Det foreslås, at §§ 18 og  

 18  

 a  

 i funktionærloven ophæves.
Til § 7 De hidtidige regler har ikke taget højde for de skatteretlige  

 forhold i forbindelse med konkurrence- og kundeklausuler.
Det har under  

 reglerne såvel før 1999 som siden 1999 været et problem, at en  

 domstolsafgørelse om, hvorvidt en konkurrence- og kundeklausul er overtrådt,  

 først vil kunne foreligge længe efter, at arbejdsgiveren har gjort  

 indsigelse.
Hvis spørgsmålet afgøres til skade for medarbejderen, risikerer  

 medarbejderen at måtte betale en betydelig erstatning eller konventionalbod  

 som  

 positiv opfyldelsesinteresse.
Alternativt kan arbejdsgiveren som negativ  

 kontraktsinteresse kræve kompensationen tilbagebetalt.
Hvis disse betalinger skal ske af beskattede midler, vil de være  

 lammende for medarbejderen, der endog kan have været af den klare  

 overbevisning, at han ikke krænkede klausulen.
Alene dette risikomoment kan  

 af  

 arbejdsgiveren bruges til at tvinge medarbejderen til at opgive at føre sag  

 om  

 forholdet, og dette skaber et stødende misforhold mellem de to parter.
 Det foreslås, at parterne stilles lige, og da fradrag hos den  

 ene part modsvares af skattepligt hos den anden, er tabet for statskassen af  

 stærkt begrænset størrelse.
I visse tilfælde, hvor medarbejderen ved en beskeden krænkelse  

 (f.eks. kort førend klausulens udløb) kan opnå en betydelig varig indtægt,  

 kan  

 krænkelse være en forretningsmæssigt velbegrundet disposition.
I sådanne  

 tilfælde må erstatningen til den krænkede udmåles under hensyn dertil, men  

 skatteretligt vil det være forsvarligt at anse udgiften for afholdt for at  

 sikre og vedligeholde den fremtidige indtjening og dermed som omfattet af det  

 almindelige driftsomkostningsbegreb.
Til § 8 Som anført i de generelle bemærkninger bør den tidligere  

 arbejdsgiver, som opnår fordelene ved klausulen, også bære omkostningerne.
I  

 det omfang klausulen medfører arbejdsløshed, vil omkostningen blive væltet  

 over  

 på det offentlige, og dette forekommer ikke rimeligt.
Dette løses ved den  

 foreslåede bestemmelse.
Til § 9 Det foreslås, at loven træder i kraft den 1. juli 2005. Da  

 ansættelsesforholdene ofte er mangeårige, og da det  

 praktiske retsliv kun vanskeligt vil kunne  

 håndtere, at man har tre forskellige regelsæt, som regulerer det samme,  

 relativt begrænsede retsområde, afhængigt af kontrakternes  

 indgåelsestidspunkt,  

 så foreslås det i stk. 2, at eksisterende aftaler efter en karenstid på 6  

 måneder underkastes de nye regler.
Det skulle give parterne fornøden mulighed  

 for at indrette sig forinden.
Skriftlig fremsættelse Ida  

 Jørgensen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 eftervirkninger af ansættelsesforhold.
(Lovforslag nr.
L 155).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
