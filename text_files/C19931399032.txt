Til samtlige autoriserede og godkendte slagterier og  

 opskæringsvirksomheder, virksomheder autoriseret til fremstilling af hakket  

 kød samt embedsdyrlægerne ved disse Optøet kød - supplerende mærkning Vedlagt fremsendes kopi af skrivelse til samtlige  

 levnedsmiddelkontrolenheder vedrørende mærkning af optøet kød.
 Som det fremgår af skrivelsen, er baggrunden for at ændre den hidtidige  

 fortolkning af mærkningsbekendtgørelsens § 17, at det i praksis har vist sig,  

 at udeladelse af oplysning om tidligere frysning ved forhandling af fersk  

 kølet kød, er egnet til at vildlede forbrugerne.
Ansvaret for, at alle foreskrevne oplysninger er påført færdigpakningen,  

 påhviler detailforhandleren, jf. mærkningsvejledningen afsnit 5.1, hvoraf det  

 samtidig fremgår, at det er tidligere handelsleds ansvar, at de fornødne  

 oplysninger er til stede for den mærkningsansvarlige.
I det konkrete tilfælde  

 er den virksomhed, hvori optøning af frosset kød har fundet sted, ansvarlig  

 for, at oplysningen om tidligere frysning videregives til den  

 mærkningsansvarlige i et ledsagende handelsdokument, såfremt det ikke fremgår  

 af varens mærkning.
Opmærksomheden henledes på, at fjerkrækød, som er omfattet af  

 handelsnormer for fjerkræ, jf.
Veterinærdirektoratets cirkulæreskrivelse af  

 7. januar 1992 vedrørende handelsnormer for fjerkræ, i henhold til art. 3,  

 stk. 2, skal udbydes til salg i en af de definerede former: fersk, frosset  

 eller dybfrosset.
Det er således ikke tilladt at optø sådant frosset  

 fjerkrækød med henblik på forhandling som fersk fjerkrækød, hvorfor  

 ovennævnte mærkning ikke kommer på tale.
 Det bemærkes, at skalfrysning ikke medfører pligt til supplerende  

 mærkning.
 P.V.V.
K.
Andreasen 23. december 1993 Levnedsmiddelstyrelsen/Veterinærdirektoratet Til samtlige levnedsmiddelkontrolenheder Vedr. mærkning af optøet kød Igennem det seneste års tid har der fra flere sider været fremført, at det  

 af hensyn til almindelig forbrugeroplysning ønskes anført i mærkningen, hvis  

 fersk kød, der i detailforhandlingsvirksomhederne udbydes som kølevare, på et  

 tidligere tidspunkt har været frosset.
I vejledning om mærkning af levnedsmidler er det i afsnittet om  

 behandlingsmåde (afsnit 4.3.4.) anført, at det ikke generelt kan kræves, at  

 fx levnedsmidler, der er blevet optøet med henblik på salg, mærkes med denne  

 oplysning.
Mærkning skal dog foretages, såfremt udeladelse vil kunne skabe  

 tvivl hos køberen.
 Såvel landbrugsministeren som sundhedsministeren har udtalt, at en sådan  

 mærkning vil være hensigtsmæssig, da det gentagne gange har vist sig, at en  

 udeladelse af oplysningen er egnet til at villede forbrugerne.
 Dette krav om mærkning af fersk kød, der har været frosset, er en ændring  

 af den hidtidige fortolkning af mærkningsbekendtgørelsens § 17. Eventuelle  

 klagesager vil herefter fra dags dato blive vurderet i lyset af den nye  

 fortolkning efter nedenstående retningslinjer.
Ændringen vil indebære, at den mærkningsansvarlige skal angive på  

 færdigpakningen, hvis fersk, kølet kød (hele stykker, småkød, hakket kød  

 m.v.) på et tidligere tidspunkt har været frosset.
Angivelsen skal ske ved at  

 supplere mærkningen med oplysningen »optøet«.
For hakket kød, fars,  

 rå medister og lign., som er fremstillet af optøet kød, skal oplysningen  

 formuleres »fremstillet af optøet kød«.
Oplysningerne skal ledsage  

 varebetegnelsen og iøvrigt opfylde de generelle bestemmelser om læsbarhed  

 m.m.
 Den ændrede fortolkning af mærkningsbekendtgørelsen f.s.v.a. optøet kød  

 medfører ikke, at der ikke vil blive stillet krav om mærkning med »Må  

 ikke nedfryses igen efter optøning« eller lign.
