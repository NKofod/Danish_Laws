Almindelige bemærkninger Finansministeriet har med Foreningen for Landmålingsteknikere indgået  

 vedlagte overenskomst af 28. september 1990, der træder i stedet for  

 overenskomst af 26. november 1987.
 Overenskomsten for landmålingsteknikere i staten er nu selvstændig og ikke  

 længere fælles for det statslige og det kommunale område.
 Det henstilles, at der ved opslag af stillinger gives en nærmere  

 beskrivelse af det til stillingen knyttede arbejds- og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning herom.
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentligt kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Der henvises til Finansministeriets cirkulære af 22. maj 1989 (LP.nr.  

 40/89) om ministeriepuljer.
Bemærkninger til de enkelte bestemmelser Til § 4. Lønanciennitet Finansministeriet bemyndiger vedkommende ministerium/styrelse til at indgå  

 aftale i henhold til § 4, stk. 2.
Til § 5. Procentregulering Der henvises til PAV bilag 10.1 og den heri optagne reguleringsordning for  

 offentligt ansatte.
Til § 6. Pension For landmålingsteknikere, der ikke er medlem af Foreningen for  

 Landmålingsteknikere, indbetales pensionsbidragene ligeledes til  

 Livsforsikringsselskabet Topsikring G/S.
Kan en landmålingstekniker ikke opnå en under hensyn til sin alder  

 tilfredsstillende pensionsordning, kan der mellem den ansatte og  

 organisationen eller pensionsforeningen træffes aftale om tilbageholdelse af  

 et ekstraordinært pensionsbidrag over en nærmere fastsat periode.
Dette  

 bidrag indbetales i overensstemmelse med reglerne i § 6, stk. 1.
Til § 9. Arbejdstid og § 10. Deltidsbeskæftigelse Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelse er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Landmålingsteknikere med nedsat arbejdstid har ret til følgende betalt  

 spisepause:
Når arbejdstiden den enkelte dag er Til § 18. Barns 1. sygedag Sygelisten suppleres med oplysning om fravær på grund af barns 1. sygedag.
Bestemmelserne indebærer, at der under tjenestefrihed på barns 1. sygedag  

 ikke afkortes i skalalønnen.
Den, der får fri for at passe et sygt barn, får  

 derimod ikke eventuelle tillægsydelser.
Til §§ 19, 20 og 21. Afskedigelse Det henstilles til de enkelte styrelser/institutioner, at ansatte, der er  

 afskediget på grund af sygdom, genansættes, når de pågældende på ny er blevet  

 tjenstdygtige, og forholdene i øvrigt tillader det.
 Det henstilles til de enkelte styrelser/institutioner, at  

 personalereduktioner, der agtes gennemført i forbindelse med større  

 rationaliseringsforanstaltninger og omlægning af virksomheder/institutioner  

 samt strukturrationaliseringer, der berører de ansatte, drøftes mellem  

 vedkommende virksomhed/institution og repræsentanter for de berørte faglige  

 organisationer, forinden de pågældende foranstaltninger besluttes og  

 iværksættes, jf. tillige Finansministeriets cirkulære af 21. november 1979 om  

 samarbejde og samarbejdsudvalg i statens virksomheder og institutioner, § 4,  

 stk. 4.
Til § 28. Ikrafttræden og opsigelse De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 gælder de i  

 overenskomsten af 26. november 1987 anførte regler om særlig  

 feriegodtgørelse.
Eventuelle tvivlsspørgsmål forelægges Finansministeriet Finansministeriet Administrations- og Personaledepartementet Den 28. september 1990 P.M.V.
 E.B.
Pia Thunbo OVERENSKOMST FOR LANDMÅLINGSTEKNIKERE I STATENS TJENESTE Overenskomstens område § 1. Landmålingsteknikere, der ansættes i statens tjeneste, uden  

 at ansættelse sker som tjenestemand, aflønnes i overensstemmelse med  

 nærværende overenskomst under forudsætning af, at der er tale om en stilling,  

 hvor uddannelse som landmålingstekniker er påkrævet.
 Stk. 2. Undtaget fra overenskomsten er:
1. tjenestemænd, 2. pensionerede tjenestemænd fra 3. andre pensionerede, der oppebærer egenpension fra en  

 pensionsordning, hvortil det offentlige har ydet bidrag, 4. personer, der er fyldt 70 år, 5. ansatte i Grønland.
Stk. 3. Ved landmålingsteknikere forstås personer, der Ansættelse § 2. Enhver ansættelse i henhold til nærværende overenskomst skal  

 meddeles Foreningen for Landmålingsteknikere.
Løn § 3. Grundlønnen udgør i henhold til nedenstående 1-årige løntrin  

 følgende årlige beløb:
 Stk. 2. Der ydes ud over de i stk. 1 nævnte lønninger et  

 ikke-pensionsgivende tillæg, der udgør følgende årlige beløb:
 Den samlede løn pr. 1. april 1989 fremgår af bilag til overenskomsten.
Stk. 3. Landmålingsteknikere indplaceres i lønskalaen på grundlag af den  

 faktisk optjente lønanciennitet.
Såfremt den herved beregnede  

 lønanciennitetsdato ligger forud for 1. april 1986, sker indplacering dog  

 efter nedenstående regler:
 Stk. 4. Praktikanter under uddannelse til landmålingstekniker aflønnes  

 med følgende årlige grundbeløb:
 Praktikanter er ikke omfattet af § 8, stk. 1, og § 6.
Lønanciennitet § 4. Ancienniteten for landmålingsteknikere regnes normalt efter  

 det antal år, den pågældende har været beskæftiget som landmålingstekniker,  

 idet eventuel værnepligtstjeneste medtages ved beregningen, og således at  

 ancienniteten afrundes opad til et helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
 Stk. 2. Hvis forholdene taler derfor, kan der mellem Finansministeriet og  

 Foreningen for Landmålingsteknikere træffes aftale om fastsættelse af  

 anciennitet efter andre regler.
Procentregulering § 5. Den samlede faste løn i henhold til § 3 forhøjes pr. 1.  

 april 1989 med 17,2091 og pr. 1. april 1990 med i alt 19,5454 pct.
 Stk. 2. Tilsvarende regulering foretages af de i § 8, stk. 1, omhandlede  

 tillæg.
Pension § 6. Som bidrag til den ansattes pensionering betaler styrelsen  

 10 pct. af de i § 3, stk. 1, nævnte lønninger samt 10 pct. af  

 procentreguleringen af disse løndele.
Endvidere tilbageholder styrelsen i den  

 ansattes løn et beløb på 5 pct. af de samme løndele.
Pensionsbidragene  

 indbetales af styrelsen til Livsforsikringsselskabet Topsikring G/S.
 Stk. 2. Der tilkommer ud over det i stk. 1 nævnte pensionsbidrag ikke den  

 ansatte nogen ret til pension eller understøttelse fra staten på grundlag af  

 ansættelsesforholdet.
 Stk. 3. I tilfælde hvor en ansat ikke ønsker etableret den i stk. 1  

 omhandlede pensionsordning, kan der alene udbetales løn i henhold til  

 overenskomsten med fradrag af eget pensionsbidrag og uden det uregulerede  

 ikke-pensionsgivende tillæg på 904,80 kr., som er indregnet i § 2, stk. 2.
Udbetaling af løn og indbetaling af pensionsbidrag § 7. Lønnen udbetales månedsvis bagud.
Samtidig med udbetaling af  

 lønnen indbetaler styrelsen såvel sit som den ansattes pensionsbidrag til den  

 anviste pensionsordning.
Tillæg § 8. Ved ansættelse i en stilling, der i arbejdsmæssig,  

 administrativ, kvalifikationsmæssig eller anden henseende indtager en sådan  

 særstilling, at den ikke omfattes af de almindelige forudsætninger for  

 overenskomstens lønninger mv., træffes der mellem Finansministeriet og  

 Foreningen for Landmålingsteknikere speciel aftale om ikke-pensionsgivende  

 tillæg til lønnen og eventuelle andre vilkår.
 Stk. 2. Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 1. Dog vil der fortsat  

 kunne indgås aftaler om ydelse af nye tillæg i tilfælde af nyansættelser og  

 om ydelse af nye tillæg eller forhøjelse af bestående tillæg i tilfælde af,  

 at der sker væsentlige ændringer i den pågældendes stilling.
 Stk. 3. Anmodning om ydelse af tillæg i forbindelse med nyansættelse skal  

 være indgivet til Finansministeriet senest 1/2 år efter ansættelsen.
Arbejdstid § 9. Lønnen i § 3 forudsætter fuldtidsbeskæftigelse svarende til  

 en ugentlig arbejdstid inkl. spisepauser på 38 timer (fra 1. september 1990:  

 37 timer).
Deltidsbeskæftigelse § 10. For ansatte med nedsat arbejdstid reduceres lønnen i  

 forhold til den nedsatte arbejdstid.
 Stk. 2. Ved ansættelse på deltid med mindre end 15 arbejdstimer pr. uge  

 optjenes anciennitet i forhold til den nedsatte arbejdstid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt for mindre end 20 timer pr. uge og fuldt ud for 20 timer  

 eller mere pr. uge.
Overarbejdsbetaling og varskobetaling § 11. Overarbejde bør så vidt muligt undgås.
Stk. 2. For beordret og kontrollabelt overarbejde ydes der en  

 timebetaling på 1/1976 (pr. 1. september 1990 1/1924) af den pågældendes  

 sædvanlige nettoløn (inkl. eventuelt § 8, stk. 1-tillæg) med tillæg for 1.,  

 2. og 3. overtime af 50 pct. og for 4. og følgende overtimer samt for  

 overarbejde på søn- og helligdage af 100 pct.
Ved opgørelse af overarbejde  

 sker beregning pr. påbegyndt 1/2 time, dog således at tilfældige meget  

 kortvarige overskridelser af arbejdstiden ikke medregnes.
 Stk. 3. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg i frihed svarende til de i  

 stk. 2 nævnte procentsatser.
 Stk. 4. Ved overarbejde, eller for deltidsansattes vedkommende  

 merarbejde, der ikke er varskoet dagen før ved normal arbejdstids ophør,  

 betales, for så vidt overarbejdet/ merarbejdet udstrækkes ud over 1 time  

 efter almindelig arbejdstids ophør, 18,00 kr. pr. gang.
Ferie § 12. De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af 1. den ansattes eget bidrag til ATP og 2. den ansattes bidrag til AUD.
Stk. 4. I det beløb, der er beregnet efter stk. 3, fradrages 1. den ansattes eget pensionsbidrag, 2. udbetalt særlig feriegodtgørelse, 3. løn for merarbejde af den art, som er beskrevet i stk. 7, samt 4. feriegodtgørelse (12 1/2 pct.) af løn for sådant merarbejde.
 Stk. 5. Den særlige feriegodtgørelse udgør 1 1/2 pct. af  

 beregningsgrundlaget efter stk. 3 og 4.
 Stk. 6. Til ansatte, der er berettiget til ferie med løn, og som ved  

 feriens begyndelse har en anden fast arbejdstid end det i foregående  

 kalenderår (optjeningsår), ydes ferieløn med samme brøkdel, som tjenesten i  

 det foregående kalenderår (optjeningsår) har andraget.
 Såfremt der i optjeningsåret har været periodevise ændringer i den faste  

 arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
 Stk. 7. Til deltidsansatte, der i optjeningsåret har udført tjeneste ud  

 over den faste nedsatte arbejdstid, men inden for den normale 38 timers (fra  

 1. september 1990: 37 timers) arbejdsuge, ydes for sådan tjeneste  

 feriegodtgørelse med 12 1/2 pct.
Opsigelsesvarsel, løn under sygdom, værnepligtstjeneste samt  

 efterløn § 13. Funktionærlovens regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 værnepligtstjeneste samt efterløn finder anvendelse for ansatte efter denne  

 overenskomst.
Graviditet, barsel og adoption § 14. Medarbejderne er omfattet af aftale af 5. september 1989  

 mellem Finansministeriet og centralorganisationer under  

 Centralorganisationernes Fællesudvalg om fravær fra tjeneste i forbindelse  

 med graviditet, barsel og adoption.
Tjenestefrihed § 15. Der tilkommer de ansatte frihed efter de for tjenestemænd  

 gældende regler.
 § 16. Tjenestefrihed uden løn kan gives, når det ikke strider mod  

 styrelsens interesse.
 Stk. 2. Tjenestefrihed kan gives af vedkommende styrelse i indtil 5 år.  

 Det er styrelsens ansvar, at der er en stilling ledig til pågældende ved  

 tjenestefrihedens ophør.
 § 17. Ansatte har ret til tjenestefrihed uden løn til de formål  

 og af den varighed, der er nævnt i Finansministeriets bekendtgørelse nr. 851  

 af 28. november 1986 om ret for tjenestemænd til tjenestefrihed uden løn til  

 nærmere afgrænsede formål.
Barns 1. sygedag § 18. Institutionen kan give den ansatte hel eller delvis  

 tjenestefrihed til pasning af et sygt barn, når:
1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barent er under 18 år og 5. barnet er hjemmegående.
 Stk. 2. Fravær efter stk. 1 noteres på de lister, der føres over de  

 ansattes sygefravær.
 Stk. 3. Den ansatte oppebærer under tjenestefriheden indtægt svarende til  

 den indtægt, som den ansatte ville have oppebåret i sygdomstilfælde, idet der  

 dog i denne fraværssituation ikke indgår de særlige ydelser, som er omhandlet  

 i Finansministeriets vejledning af 25. maj 1977 og 2. maj 1978 om udbetaling  

 af visse særlige ydelser under sygdom.
 Stk. 4. Adgangen til tjenestefrihed efter stk. 1 kan for den enkelte  

 ansatte inddrages ved misbrug.
Afskedigelse § 19. Styrelsen skal skriftligt meddele enhver opsigelse til den  

 ansatte og organisationen.
Denne meddelelse skal indeholde begrundelse for  

 opsigelsen.
 § 20. Skønner organisationen, at en afskedigelse af en efter  

 nærværende overenskomst ansat ikke kan anses for rimeligt begrundet i  

 pågældendes eller styrelsens forhold, kan den inden for en frist af 1 måned  

 efter opsigelsen kræve spørgsmålet forhandlet med styrelsen.
§ 21. Opnås der ikke enighed ved forhandling, kan spørgsmål inden  

 for en frist af 1 måned efter forhandlingen af organisationen kræves gjort  

 til genstand for behandling i et i denne anledning nedsat nævn.
Nævnet består  

 af 2 repræsentanter valgt af hver af parterne samt en af vedkommende  

 landsretspræsident blandt rettens dommere udpeget formand.
Nævnet fastsætter selv sin forretningsorden.
For nævnet kan foretages  

 afhøring af parter og vidner.
Stk. 2. Nævnet afsiger en motiveret kendelse, og i de tilfælde, hvor  

 nævnet måtte finde, at den foretagne opsigelse ikke er rimeligt begrundet i  

 den pågældendes eller styrelsens forhold, kan det pålægges styrelsen at  

 afbøde virkningerne af opsigelsen.
Det kan herved pålægges styrelsen, såfremt  

 den pågældende og styrelsen ikke begge ønsker ansættelsesforholdet  

 opretholdt, da at betale den pågældende en erstatning.
Erstatningens  

 størrelse fastsættes af nævnet og skal være afhængig af sagens omstændigheder  

 og pågældendes anciennitet ved styrelsen.
 Stk. 3. Nævnets omkostninger i forbindelse med sagen fastsættes af nævnet  

 og fordeles mellem parterne eller pålægges den tabende part.
Stk. 4. Bestemmelsen om afskedigelsessagens eventuelle indbringelse for  

 foranstående nævn finder ikke anvendelse ved opsigelse af 1. en ansat, som ikke har været uafbrudt beskæftiget i statens  

 tjeneste i mindst 1 år før afskedigelsen, eller 2. en ansat, med hvem der er truffet aftale om, at arbejdet er af  

 rent midlertidig karakter, og arbejdsforholdet ikke vedvarer ud over 2 år.
Befordringsgodtgørelse samt time- og dagpenge § 22. Der tilkommer på tjenesterejser og ved udstationering  

 landmålingsteknikere befordringsgodtgørelse mv. efter de for statens  

 tjenestemænd til enhver tid gældende regler og satser.
Flyttegodtgørelse § 23. Såfremt en ansat uden at overgå til anden styrelse  

 forflyttes til et andet tjenestested, uden at dette sker efter ansøgning, og  

 i denne anledning er nødsaget til at foretage flytning af husstand og bohave,  

 tilstås der den pågældende godtgørelse efter de for statens tjenestemænd  

 gældende regler, idet det supplerende godtgørelsesbeløb, der reguleres og  

 eventuelt forhøjes eller nedsættes som for tjenestemænd, udgør 1.660 kr.  

 (grundbeløb 1. okt. 1975-niveau).
Arbejdstøj § 24. Specielt arbejdstøj, der efter arbejdets beskaffenhed er  

 nødvendigt, herunder ved opmåling, tilsyn i marken mv., stilles til rådighed  

 efter institutionens skøn.
Funktionærbolig § 25. Såfremt der til en stilling er knyttet funktionærbolig, og  

 det af tjenstlige grunde er nødvendigt, at denne bebos af den ansatte, er den  

 pågældende pligtig at flytte ind i boligen, idet lejevilkårene fastsættes ved  

 aftale mellem styrelsen og landmålingsteknikeren under hensyn til det  

 almindelige lejeniveau for tilsvarende boliger på vedkommende sted.
Ved den  

 ansattes opsigelse eller død gælder funktionærlovens bestemmelser om  

 fraflytning af boligen.
Diskretionspligt § 26. Den ansatte skal iagttage tavshed med hensyn til de  

 forhold, som den pågældende i medfør af sin stilling bliver bekendt med, og  

 hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
 Tavshedspligten ophører ikke ved udtrædelse af statens tjeneste.
Arbejdsløshedsforsikring § 27. Ansættelsesmyndighederne forpligter sig til fortrinsvis at  

 beskæftige medlemmer af en statsanerkendt arbejdsløshedskasse.
Ikrafttræden og opsigelse § 28. Nærværende overenskomst har virkning fra 1. april 1989.
 Stk. 2. Overenskomsten kan af såvel Finansministeriet som af Foreningen  

 for Landmålingsteknikere skriftligt opsiges med 3 måneders varsel til en 31.  

 marts, dog tidligst den 31. marts 1991.
København, den 28. september 1990 Foreningen for Finansministeriet Landmålingsteknikere P.M.V.
 E.B.
