Cirkulære om vejbelysning (til samtlige vejbestyrelser) Hermed udsendes vejregler for vejbelysning, marts  

 1999.
 Vejreglerne er udarbejdet i medfør af § 6, stk. 1,  

 i lov om offentlige veje (lovbekendtgørelse nr. 671 af 19. august  

 1999) og § 24, stk. 3, i lov om private fællesveje  

 (lovbekendtgørelse nr. 670 af 19. august 1999).
 Vejdirektoratet har i tilknytning til vejreglen udsendt en  

 teknisk håndbog og en visuel håndbog om vejbelysning.
 Vejreglen indeholder dels bindende regler, dels  

 vejledninger og kommentarer.
 Følgende regler er bindende:
Bymæssige områder § 1. Fodgængerfelter skal være belyst,  

 enten af den normale vejbelysning eller af særskilt belysning.
 § 2. Signalregulerede kryds skal altid belyses med  

 mindst belysningsklasse LE5, jf. afsnit 3.1.4 i Vejregler for  

 vejbelysning.
Åbent land § 3. Signalregulerede kryds skal belyses.  

 Belysningsklasse LE5 anvendes, jf. afsnit 3.2.3 i Vejregler for  

 vejbelysning.
Ikrafttræden § 4. Cirkulæret træder i kraft den 1.  

 november 1999.
 Stk. 2. Samtidig ophæves Trafikministeriets cirkulære  

 nr. 126 af 9. juli 1993.
