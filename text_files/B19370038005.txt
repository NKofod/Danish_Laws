 I Medfør af Bestemmelsen i § 25, 4. Stk., i Lov Nr. 140 af 7. Maj 1937 om  

 Naturfredning bestemmes herved efter derom indgiven Indstilling fra  

 Strandfredningskommissionen, at Forbudet mod Bebyggelse i § 25, 1. Stk., i  

 nævnte Lov ikke skal komme til Anvendelse paa nedennævnte bestemt afgrænsede  

 Omraader i Aarhus Amtsraadskreds, som danner eller naturligt hører til en  

 eksisterende bymæssig Bebyggelse:
 Af Sognekommunerne:
 Halling Sogn.
Af Ejerlaget Halling By: Strækningen fra Vestskellet for Matr.
Nr. 5 d  

 østpaa og nordpaa til Nordskellet for Matr.
Nr. 24 m.
 Vejlby Sogn.
Af Ejerlaget Vejlby By: Strækningen fra Ejerlagsgrænsen mod Aarhus  

 Købstads Markjorder i Hasle Herred nordpaa til Nordskellet for Matr.
Nr. 78  

 n.
 Det er en Selvfølge, at foranstaaende Bestemmelser ikke ophæver eller gør  

 nogen Undtagelse i tidligere fastsatte Servitutbestemmelser, som forud maatte  

 være paalagt de paagældende Ejendomme.
 Statsministeriet, den 28. December 1937.
Th.
Stauning.
/F.
Grage.
 fg.
