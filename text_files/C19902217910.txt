Cirkulæreskrivelse om meddelelse om  

 bortfald af ægtefælles arbejdsfunktion, jf.  

 bekendtgørelsens §7 Kommentarer:
En ægtefælle havde som eneste arbejdsfunktion  

 i en købmandsvirksomhed "at sælge kioskvarer på en  

 maskinfabrik samt at udbringe varer". I forbindelse med en  

 driftsomlægning ophørte disse funktioner helt.  

 Ægtefællen blev anset for berettiget til dagpenge, selvom den  

 anden ægtefælle fortsatte virksomheden og i denne solgte  

 kioskvarer.
Arbejdsfunktionen var så afgrænset og klart  

 beskrevet, at det var muligt at konstatere dens bortfald.
 Meddelelse om afgørelsen:
 Et ægtepar drev sammen en købmandsforretning,  

 hvor arbejdsfordelingen var således, at konen stod for driften af selve  

 forretningen og i øvrigt var den købmandskyndige, mens manden  

 stod for udbringning af varer og pasning af en kiosk på en  

 maskinfabrik.
Direktoratet fandt, at udbringningen af varer var en klart  

 afgrænset funktion i virksomheden, og dens endelige bortfald kunne  

 konstateres ved bl.a. salg af varebilen.
Endvidere var den funktion, der  

 bestod i salg af kioskvarer på maskinfabrikken, således adskilt  

 fra salget af kioskvarer i købmandsforretningen, at det var muligt at  

 konstatere dens bortfald.
