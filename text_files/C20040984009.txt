Cirkulære om ansættelse og aflønning mv. af  

  

 civile kørelærere i forsvaret Forsvarsministeriet og Dansk Funktionærforbund har  

 den  

 19. november 2003 i tilknytning til Statsansattes Kartels fællesoverenskomst  

 indgået organisationsaftale på baggrund af den indgåede aftale om nyt  

 lønsystem  

 for civile kørelærere i forsvaret.
 Organisationsaftalen og aftalen om nyt lønsystem vedlægges som  

 bilag 1 og 2.
 § 1.  

  

 Bestemmelserne  

 i denne kundgørelse omfatter civile kørelærere i forsvaret.
 § 2.  

  

 I  

 tilslutning til ovennævnte organisationsaftale bemærkes følgende:
 Generelle bemærkninger.
 Organisationsaftalen har virkning fra 1. april  

 2002.
Organisationsaftalen udgør sammen med StK-fællesoverenskomsten af  

 2. juli 2002 det samlede overenskomstgrundlag.
Der kan ikke indgås aftaler  

 mellem Forsvarsministeriets underliggende myndigheder og Dansk  

 Funktionærforbund, der fraviger eller supplerer nærværende  

 organisationsaftale  

 og aftalen om nyt lønsystem.
 De civile kørelærere ansættes som månedslønnede ikke-funktionærer,  

 dog således, at den ansatte i de første 6 måneder i ansættelsen betragtes som  

 timelønnet ikke-funktionær i henseende til reglerne om gruppeliv og  

 opsigelsesvarsler.
 Vedrørende tillidsrepræsentantreglerne henvises til aftale for  

 tillidsrepræsentanter i staten mv., som er indgået mellem Finansministeriet  

 og  

 CFU.
Bemærkninger til organisationsaftalens enkelte  

 bestemmelser Ad organisationsaftalens § 3.
 Opmærksomheden henledes på, at der er aftalt  

 permanent  

 overgang til nyt lønsystem med virkning fra 1. april 2002. Det skal desuden  

 bemærkes, at der er aftalt en ændret basisløn med virkning fra 1. april 2003  

 jf. aftale om nyt lønsystem § 3, stk. 2.
Ad organisationsaftalens § 9 Til støtte for planlægning af tjenesten er det  

 bestemt,  

 at tilrettelæggelse af arbejdstiden efter forhandling med  

 tillidsrepræsentanten  

 skal finde sted mindst en gang pr. kvartal, og at der skal udarbejdes  

 tjenestelister eller lignende for en periode, der ikke bør være mindre end 4  

 uger.
 Det har været aftaleparternes hensigt, at kun den lovpligtige  

 mørkekørsel planlægges uden for tidsrummet af den normale arbejdstid fra kl.  

 0600-1700.
 Tilrettelæggelse af arbejdstiden finder sted efter forhandling med  

 den stedlige tillidsrepræsentant.
 § 3.  

  

 Cirkulære  

 om fællesoverenskomst mellem Finansministeriet og Statsansattes Kartel, samt  

 cirkulære om aftale for tillidsrepræsentanter i staten mv. er udsendt i  

 Forsvarsministeriets kundgørelsessamling bind 2, faneblad 4 som dokument 4.17  

 og 4.13.
 § 4.  

  

 Kundgørelse for Forsvaret B.5-37 af 18. november 1998 ophæves.
