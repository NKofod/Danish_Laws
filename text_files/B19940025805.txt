 I medfør af § 10, stk. 2, 3, 4, 5, 6 og 7, § 12, § 13 og § 16, stk. 4 i  

 lov om erhvervsfremme, jf. lovbekendtgørelse nr. 84 af 22. februar 1993, §  

 43, § 45, stk. 1, § 49, § 61 og § 62 i lov om kemiske stoffer og produkter,  

 jf. lovbekendtgørelse nr. 583 af 9. juli 1993, samt under hensyn til Rådets  

 direktiv nr. 87/18/EØF af 18. december 1986 om indbyrdes tilnærmelse af  

 lovgivning om anvendelsen af principper for god laboratoriepraksis og om  

 kontrol med deres anvendelse ved forsøg med kemiske stoffer såvel som Rådets  

 direktiv nr. 88/320/EØF af 9. juni 1988 om inspektion og verifikation af god  

 laboratoriepraksis (GLP), som ændret ved Kommissionens direktiv nr. 90/18/EØF  

 af 18. december 1989, og efter aftale med miljøministeren fastsættes:
Afgrænsning og definitioner § 1.  Denne bekendtgørelse finder anvendelse på  

 laboratorier, d.v.s. private og offentlige laboratorier, der ansøger om  

 akkreditering, eller som er akkrediteret af Dansk Akkreditering, DANAK,  

 Erhvervsfremme Styrelsen, herefter DANAK, til at foretage akkrediteret  

 teknisk prøvning.
 Stk. 2.  Bekendtgørelsen finder endvidere anvendelse på  

 laboratorier, hvis virksomhed skal godkendes af Erhvervsfremme Styrelsen for  

 overholdelse af OECD's principper for god laboratoriepraksis  

 (GLP-principperne).
 Stk. 3.  GLP-principperne er medtaget som bilag 1 til  

 bekendtgørelsen.
 § 2.  Ved teknisk prøvning forstås enhver form for  

 bestemmelse af produkters, materialers, udstyrs, organismers, fysiske  

 fænomeners og processers egenskaber eller ydeevne samt egenskaben ved eller  

 det tekniske resultat af en serviceydelse, alt i henhold til en given  

 fremgangsmåde.
 Stk. 2.  Ved akkrediteret teknisk prøvning forstås i  

 denne bekendtgørelse teknisk prøvning udført af et akkrediteret laboratorium  

 under DANAK.
 § 3.  Ved god laboratoriepraksis (GLP) forstås de  

 procedurer og forhold, hvorunder laboratorieforsøg planlægges, udføres,  

 overvåges, registreres og rapporteres i henhold til GLP-principperne.
 § 4.  Ved laboratorieinspektion (GLP-inspektion)  

 forstås undersøgelse på stedet af laboratoriets procedurer og praksis med  

 henblik på at kontrollere overholdelsen af GLP-principperne.
Stk. 2.  Ved revision (efterkontrol) af forsøg forstås  

 sammenligning af originaldata og optegnelser med rapporter.
Dette gøres for  

 at fastslå, om originaldata er nedskrevet nøjagtigt i rapporter, og om  

 prøvningen er gennemført i overensstemmelse med forsøgsplanen og  

 standardforskrifter.
Endvidere for at fremskaffe yderligere oplysninger, der  

 ikke er angivet i rapporten, og fastslå, om der ved tilvejebringelsen af data  

 blev anvendt metoder, som kan mindske validiteten af data.
Akkreditering af laboratorier til teknisk  

 prøvning § 5.  Akkreditering af laboratorier til at foretage  

 akkrediteret teknisk prøvning foretages af DANAK og meddeles for en periode  

 på indtil 5 år.
 Stk. 2.  I forskrifter, som udstedes af Erhvervsfremme  

 Styrelsen i tilslutning til denne bekendtgørelse, fastsættes de nærmere  

 vilkår for akkreditering.
 Stk. 3.  For at blive akkrediteret skal ansøgere såvel  

 som akkrediterede laboratorier, jf. § 1, stk. 1, foruden bestemmelserne i  

 denne bekendtgørelse opfylde kravene i standarden DS/EN 45001 »Generelle  

 kriterier for prøvningslaboratoriers virksomhed« samt vilkårene i de  

 forskrifter, som udstedes i medfør af stk. 2. Endvidere skal akkrediterede  

 laboratorier opfylde vilkår, givet ved akkrediteringen, jf. § 11, stk. 3.
 Stk. 4.  I særlige tilfælde kan akkreditering meddeles  

 på vilkår, der afviger fra stk. 3, når det er påkrævet for at opfylde  

 formålet med akkrediteringen.
 Stk. 5.  Forskrifter som nævnt i stk. 2 kan erhverves i  

 Erhvervsfremme Styrelsen.
 § 6.  På områder, hvor der efter anden lovgivning  

 stilles krav om akkrediteret prøvning, kan DANAK kun foretage akkreditering  

 efter aftale med pågældende myndighed.
 § 7.  Ansøgning om akkreditering til teknisk prøvning  

 indsendes til Erhvervsfremme Styrelsen og skal som minimum omfatte  

 oplysninger om de forhold, der er anført i standarden DS/EN 45002  

 »Generelle kriterier for bedømmelse af prøvningslaboratorier«.
 Stk. 2.  Erhvervsfremme Styrelsen kan kræve yderligere  

 oplysninger tilsendt, inden bedømmelsen af laboratoriet begynder.
§ 8.  Erhvervsfremme Styrelsen meddeler skriftligt  

 laboratoriet, hvilke ledende assessorer der sammen med en eller flere  

 tekniske assessorer er udpeget til at udføre bedømmelsen af laboratoriet.
Den  

 skriftlige meddelelse skal indeholde en beskrivelse af bedømmelsesgruppens  

 opgaver, jf. standarden DS/EN 45002 »Generelle kriterier for bedømmelse  

 af prøvningslaboratorier«.
Stk. 2.  Ønsker laboratoriet af konkurrencemæssige  

 årsager ikke, at en udpeget teknisk assessor deltager i sagsbehandlingen, kan  

 der rejses indsigelse mod udpegningen til Erhvervsfremme Styrelsen.  

 Indsigelsen skal være skriftlig og begrundet.
Styrelsen afgør herefter, om  

 der skal udpeges en anden teknisk assessor.
 § 9.  Bedømmelse af laboratoriets virksomhed i  

 forbindelse med det ansøgte akkrediteringsområde foretages efter  

 bestemmelserne i standarden DS/EN 45002 »Generelle kriterier for  

 bedømmelse af prøvningslaboratorier« af den i henhold til § 8 udmeldte  

 bedømmelsesgruppe.
 § 10.  Der udfærdiges en bedømmelsesrapport af  

 bedømmelsesgruppen på grundlag af en gennemgang af ansøgningsmaterialet samt  

 besøg på laboratoriet i henhold til en fastlagt procedure.
 Stk. 2.  Bedømmelsesrapporten fremsendes til ansøgeren  

 med anmodning om dennes bemærkninger inden for en fastsat tidsfrist.
§ 11.  Erhvervsfremme Styrelsen afgør, om laboratoriet  

 opfylder betingelserne for akkreditering på grundlag af bedømmelsesrapporten  

 samt eventuelle bemærkninger fra laboratoriet.
Afgørelsen sendes til det  

 ansøgende laboratorium med angivelse af vilkårene for akkreditering.
 Stk. 2.  Laboratoriet skal meddele Erhvervsfremme  

 Styrelsen, om der ønskes akkreditering på de angivne vilkår senest 2 uger  

 efter modtagelsen af styrelsens afgørelse i henhold til stk. 1.
 Stk. 3.  Såfremt laboratoriet accepterer de angivne  

 vilkår, udsteder DANAK et akkrediteringsdokument, der angiver det pågældende  

 laboratoriums navn, registreringsnummer, akkrediteringsområde samt de for  

 akkrediteringen gældende vilkår eller henvisninger til sådanne, jf. § 5.
 Stk. 4.  Erhvervsfremme Styrelsen offentliggør en  

 fortegnelse over akkrediteringer, der er i kraft.
Regler for laboratorier, akkrediteret til  

 teknisk prøvning § 12.  Et akkrediteret laboratorium har pligt til  

 efter anmodning at udføre prøvninger inden for akkrediteringsområdet.
Pligten  

 kan dog begrænses, når særlige omstændigheder taler herfor.
Begrænsningen,  

 som meddeles laboratoriet særskilt, skal fremgå af akkrediteringsvilkårene,  

 jf. § 11, stk. 3.
 Stk. 2.  Prøvning skal udføres inden for en rimelig  

 tidsfrist, som rekvirenten efter anmodning skal underrettes om.
 § 13.  Akkrediterede laboratorier har pligt til at  

 informere Erhvervsfremme Styrelsen om alle ændringer i de forhold, der ligger  

 til grund for akkrediteringen, og som kan have betydning for akkrediteringens  

 opretholdelse.
 § 14.  Laboratoriet skal på Erhvervsfremme Styrelsens  

 anmodning og på egen bekostning deltage i kvalifikationsprøvninger sammen med  

 andre laboratorier eller deltage i anden tilsvarende kontrol af prøvningernes  

 nøjagtighed og reproducerbarhed.
Tilsyn, fornyelse, ændring og ophør af  

 akkreditering til teknisk Tilsyn § 15.  Opretholdelse af akkrediteringen er betinget  

 af, at laboratoriet overholder regler og vilkår for akkrediteringen, jf. § 5,  

 fortsat besidder den nødvendige faglige kompetence, samt at  

 prøvningsaktiviteterne har et sådant omfang, at personalet kan opretholde den  

 nødvendige prøvningsrutine.
 § 16.  Akkrediterede laboratorier er forpligtet til på  

 begæring at give Erhvervsfremme Styrelsen alle nødvendige oplysninger til  

 brug for sit arbejde med akkreditering, herunder oplysninger om de af  

 laboratoriet anvendte takster og timepriser for prøvning samt oplysninger om  

 kalkulationsgrundlaget for disse.
 Stk. 2.  Akkrediterede laboratorier er forpligtet til at  

 modtage tilsynsbesøg på Erhvervsfremme Styrelsens foranledning.
 Stk. 3.  Det periodiske tilsyn med akkrediterede  

 laboratoriers prøvningsvirksomhed foretages med ca. 15 måneders interval,  

 medmindre andet er fastsat i særlige vilkår for akkrediteringen.
 Stk. 4.  Findes der under tilsynet på laboratoriet  

 afvigelser fra regler og vilkår for akkrediteringen, vil der i forbindelse  

 med tilsynsbesøget kunne aftales en tidsfrist for afhjælpning af de fundne  

 afvigelser.
 Stk. 5.  Det periodiske tilsynsbesøg i akkrediteringens  

 sidste løbeår kan erstattes af et bedømmelsesbesøg gennemført i forbindelse  

 med en ansøgning om fornyelse af akkrediteringen.
 § 17.  Rapporten over et tilsynsbesøg sendes til det  

 akkrediterede laboratorium med anmodning om eventuelle bemærkninger.
 Stk. 2.  Giver rapporten fra et tilsynsbesøg anledning  

 til en skærpelse af vilkårene for akkrediteringen, sendes de skærpede vilkår  

 til det akkrediterede laboratorium med en frist for opfyldelse.
Fornyelse og ændring af akkrediteringer § 18.  Ved ansøgning om fornyelse på samme vilkår er  

 det tilstrækkeligt i ansøgningen at anføre, at akkrediteringen ønskes  

 fornyet.
 Stk. 2.  Bedømmelse af ansøgningen foretages efter samme  

 regler, som gælder for nye ansøgninger, dog således, at der tages hensyn til,  

 at det akkrediterede laboratoriums prøvningsaktiviteter har været løbende  

 overvåget i tiden forud for fornyelsesbehandlingen.
 § 19.  Ved ansøgning om fornyelse på ændrede vilkår og  

 ved ansøgning om ændringer af akkrediteringsområde m.v. indsendes det  

 fornødne materiale til brug for bedømmelsen til Erhvervsfremme Styrelsen.
 Stk. 2.  Hvis der som led i behandlingen af en ansøgning  

 er behov for et besøg hos det akkrediterede laboratorium, giver  

 Erhvervsfremme Styrelsen meddelelse herom tillige med oplysning om eventuel  

 udpegning af nye tekniske assessorer.
 Stk. 3.  Bedømmelsen af ansøgningen foretages efter  

 samme regler, som gælder for behandling af nye ansøgninger, dog således, at  

 der tages hensyn til den konkrete sags særlige forhold.
 § 20.  Erhvervsfremme Styrelsen giver skriftlig  

 meddelelse til de akkrediterede laboratorier om ændringer i  

 akkrediteringskriterier inden for de pågældende laboratoriers  

 akkrediteringsområder.
 Stk. 2.  I meddelelser efter stk. 1 angives en  

 tidsfrist, inden for hvilken det enkelte, akkrediterede laboratorium skal  

 foretage de nødvendige ændringer af forholdene i laboratoriet.
Ophør § 21.  Erhvervsfremme Styrelsen kan tilbagekalde en  

 akkreditering, meddelt i henhold til § 5, såfremt det akkrediterede  

 laboratorium gør sig skyldig i grov eller oftere gentagen overtrædelse af  

 regler og vilkår for at være akkrediteret.
Stk. 2.  Erhvervsfremme Styrelsen kan endvidere  

 tilbagekalde en akkreditering, såfremt det konstateres, at det akkrediterede  

 laboratorium ikke længere opfylder regler og vilkår for at kunne akkrediteres  

 inden for det pågældende område.
Hvor omstændighederne tilsiger det, kan  

 styrelsen i stedet træffe aftale med det akkrediterede laboratorium om, at  

 dette skal afhjælpe de konstaterede mangler inden for en af styrelsen fastsat  

 frist.
Dette kan kun gøres på betingelse af, at det akkrediterede  

 laboratorium undlader at udstede akkrediterede prøvningsrapporter og  

 attester, indtil det er konstateret, at manglerne er afhjulpet.
Opfylder det  

 akkrediterede laboratorium ikke aftalen, kan tilbagekaldelse ske.
 Stk. 3.  Erhvervsfremme Styrelsen offentliggør foretagne  

 tilbagekaldelser i henhold til stk. 1 og 2 samt indgåede aftaler i henhold  

 til stk. 2.
 § 22.  Ved en akkrediterings ophør som følge af udløb  

 eller tilbagekaldelse er det akkrediterede laboratorium forpligtet til  

 omgående at returnere akkrediteringsdokumentet til Erhvervsfremme Styrelsen.
§ 23.  Afslag på eller begrænsning af en ansøgt  

 akkreditering til teknisk prøvning samt begrænsning eller suspendering af en  

 givet akkreditering til teknisk prøvning kan af den, afgørelsen vedrører,  

 indbringes for Klagenævnet for Udbud.
Afgørelsen skal indeholde oplysning om  

 adgangen til klagenævnsbehandling.
 Stk. 2.  Alle øvrige afgørelser, Erhvervsfremme  

 Styrelsen træffer vedrørende akkreditering til teknisk prøvning, bortset fra  

 fastsættelse af gebyr i henhold til § 37, kan ikke indbringes for anden  

 administrativ myndighed.
§ 24.  Tilbagekaldelse af en akkreditering i henhold  

 til § 21, stk. 1 eller stk. 2, kan af den, afgørelsen vedrører, forlanges  

 indbragt for domstolene.
Afgørelsen skal indeholde oplysning om adgangen til  

 at begære domstolsprøvelse og om fristen herfor, jf. stk. 2.
Stk. 2.  Begæring om domstolsprøvelse i henhold til stk.  

 1 skal fremsættes over for Erhvervsfremme Styrelsen inden 4 uger efter, at  

 afgørelsen er meddelt det akkrediterede laboratorium.
Erhvervsfremme  

 Styrelsen anlægger sag mod den pågældende i den borgerlige retsplejes former.
Regler for laboratorier, der udfører analyser og forsøg i henhold til GLP-principperne § 25.  Laboratorier, der i medfør af lovgivningen om  

 kemiske stoffer og produkter udfører analyser og forsøg i henhold til  

 GLP-principperne, skal anmelde sig til et register, som Erhvervsfremme  

 Styrelsen fører over laboratorier, der anvender GLP-principperne.
 Stk. 2.  Undtaget herfra er laboratorier, der alene  

 udfører analyser og undersøgelser, som er underkastet kontrol i medfør af  

 Sundhedsstyrelsens bekendtgørelse om god laboratoriepraksis for lægemidler.
 § 26.  For at blive optaget i registeret skal  

 laboratoriet meddele Erhvervsfremme Styrelsen følgende oplysninger:
 Stk. 2.  Registeret er offentligt tilgængeligt og  

 udgives mindst en gang om året af Erhvervsfremme Styrelsen.
 § 27.  Laboratorier, som udfører analyser og forsøg i  

 henhold til GLP-principperne, skal ved fremlæggelsen af resultatet heraf  

 attestere, at analyserne og forsøgene er udført i overensstemmelse med  

 GLP-principperne.
 § 28.  Laboratorier, der udfører analyser og forsøg i  

 henhold til GLP-principperne, og som anvender udenlandske laboratorier som  

 underleverandører, skal sikre sig dokumentation for, at laboratorierne er  

 undergivet kontrol af de pågældende landes GLP-kontrolmyndigheder.
 § 29.  Laboratorier, der udfører analyser og forsøg i  

 henhold til GLP-principperne, skal opbevare de data, der er anført i bilag 1,  

 punkt 10.2, nr. 1, i mindst 10 år, med mindre andet er fastlagt i anden  

 lovgivning.
GLP-inspektion § 30.  Erhvervsfremme Styrelsen foretager inspektion  

 på laboratorier, der er tilmeldt registeret i henhold til § 25, stk. 1.
 Stk. 2.  Inspektion i henhold til stk. 1 udføres i  

 overensstemmelse med bilagene til Kommissionens direktiv 90/18/EØF af 18.  

 december 1989. Bilagene er medtaget som bilag 2 og 3 til denne  

 bekendtgørelse.
 § 31.  Såfremt der ikke fra laboratoriets side ved  

 tilmeldingen til registeret er givet oplysninger om GLP-kontrolprogrammets  

 anvendelsesområde og omfang, vil Erhvervsfremme Styrelsen indhente disse  

 oplysninger ved besøget.
§ 32.  Erhvervsfremme Styrelsen meddeler skriftligt  

 laboratoriet, hvilke ledende assessorer, der sammen med en eller flere  

 tekniske eksperter vil udføre inspektionen af laboratoriet.
Den skriftlige  

 meddelelse skal indeholde enbeskrivelse af inspektionsgruppens opgaver.
Stk. 2.  Ønsker laboratoriet af konkurrencemæssige  

 årsager ikke, at en udpeget teknisk ekspert deltager i inspektionen, kan der  

 rejses indsigelse mod udpegningen til Erhvervsfremme Styrelsen.
Indsigelsen  

 skal være skriftlig og begrundet.
 § 33.  Erhvervsfremme Styrelsen udarbejder en  

 inspektionsrapport.
 Stk. 2.  Konstaterer Erhvervsfremme Styrelsen afvigelser  

 fra GLP-principperne, som findes at påvirke gyldigheden af bestemte  

 undersøgelser eller generelt af forsøg, der udføres på laboratoriet,  

 udarbejdes en rapport om afvigelserne, der forelægges laboratoriet til  

 udtalelse med tidsfrist for besvarelse.
Stk. 3.  På grundlag af rapporten afgør Erhvervsfremme  

 Styrelsen, om laboratoriet skal slettes fra registeret.
Meddelelse herom  

 gives samtidig hermed til laboratoriet og Miljøstyrelsen.
 Stk. 4.  Erhvervsfremme Styrelsens afgørelse om sletning  

 i registeret kan indbringes for Klagenævnet for Udbud.
 Stk. 5.  Alle øvrige afgørelser, Erhvervsfremme  

 Styrelsen træffer vedrørende laboratorieinspektion og revision af forsøg,  

 bortset fra fastsættelse af gebyr i henhold til § 37, kan ikke indbringes for  

 anden administrativ myndighed.
 § 34.  Erhvervsfremme Styrelsen underretter årligt  

 Miljøstyrelsen om gennemførte laboratorieinspektioner.
Betegnelser og logo § 35.  Akkrediterede laboratorier under DANAK skal i  

 medfør af forskrifter, udstedt af Erhvervsfremme Styrelsen, anvende  

 betegnelsen »Dansk Akkreditering - registreringsnummer . . .«.  

 Indtil udgangen af 1994 kan endvidere anvendes betegnelsen »Dansk  

 Akkrediterings Ordning - registreringsnummer . . .« Stk. 2.  Et akkrediteret laboratorium må ikke benytte  

 betegnelser som anført i stk. 1 uden for sit akkrediteringsområde/-områder.
 Stk. 3.  Andre laboratorier må ikke benytte betegnelser  

 som anført i stk. 1 eller i øvrigt danske eller udenlandske betegnelser, der  

 er egnet til forveksling hermed.
§ 36.  Akkrediterede laboratorier skal anvende logoet  

 DANAK i henhold til Erhvervsfremme Styrelsens forskrifter herom.
Logoet må  

 alene anvendes på akkrediterede prøvningsrapporter og andet materiale, der  

 vedrører det akkrediterede laboratoriums prøvningsaktiviteter.
Logoet må ikke  

 anvendes uden for laboratoriets akkrediteringsområde/-områder.
Gebyrer § 37.  DANAK vil for sine ydelser i forbindelse med  

 akkrediteringer af laboratorier beregne sig gebyrer.
Disse opkræves af  

 Erhvervsfremme Styrelsen.
Stk. 2.  Laboratorier, der er tilmeldt registeret i  

 henhold til § 25, skal betale gebyrer.
Disse opkræves af Erhvervsfremme  

 Styrelsen.
 Stk. 3.  Erhvervsfremme Styrelsen fastsætter gebyrernes  

 størrelse og beregningsgrundlag i bekendtgørelse om gebyrer for akkreditering  

 m.v.
 Stk. 4.  Erlagt gebyr for ansøgning om akkreditering,  

 herunder ansøgning om fornyelse eller ændring af akkrediteringen,  

 tilbagebetales ikke ved afslag på ansøgningen.
 Stk. 5.  Registrerings- og sagsbehandlingsgebyrer,  

 erlagt af laboratorier, der udfører analyser og forsøg i henhold til  

 GLP-principperne, tilbagebetales ikke ved sletning fra registeret, jf. § 33.
Forsikring § 38.  Et akkrediteret laboratorium skal til dækning  

 af erstatningsansvar, pådraget ved laboratoriets eller dets ansattes  

 ansvarspådragende handlinger eller undladelser eller som følge af fejl og  

 mangler ved laboratoriets ydelse (produktansvar) i forbindelse med  

 akkrediteret prøvning, tegne en professionel ansvarsforsikring, hvis  

 dækningsstørrelse skal godkendes af Erhvervsfremme Styrelsen.
Laboratoriet  

 skal over for Erhvervsfremme Styrelsen på forlangende kunne dokumentere, at  

 der foreligger den fornødne ansvarsdækning.
 Stk. 2.  Undtaget fra bestemmelsen i stk. 1 er de  

 statslige, amtskommunale og kommunale myndigheders akkrediterede  

 prøvningslaboratorier, der er selvforsikrede.
Oplysningspligt, adgangsret, tavshedspligt  

 og straf § 39.  Erhvervsfremme Styrelsen kan kræve meddelt alle  

 oplysninger, som skønnes nødvendige for at kunne kontrollere et laboratoriums  

 GLP-virksomhed.
 Stk. 2.  Erhvervsfremme Styrelsen har, hvis det skønnes  

 nødvendigt for at gennemføre kontrollen med et laboratorium, der udfører  

 analyser og forsøg efter GLP-principperne, uden retskendelse mod behørig  

 legitimation adgang til offentlige og private ejendomme og lokaliteter.
 § 40.  Alle, der medvirker ved eller er knyttet til  

 behandlingen af akkrediteringssager eller inspektion af laboratorier, der  

 udfører analyser og forsøg i henhold til GLP-principperne, er forpligtet i  

 henhold til borgerlig straffelovs § 152a til over for uvedkommende at  

 hemmeligholde, hvad de igennem deltagelsen i nævnte arbejde bliver vidende  

 om.
 § 41.  Med mindre højere straf er forskyldt efter  

 anden lovgivning, straffes med bøde den, der afgiver urigtige eller  

 vildledende oplysninger eller fortier oplysninger, som skønnes nødvendige i  

 henhold til § 30 eller § 39, stk. 1.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 Ikrafttræden m.v.
 § 42.  Bekendtgørelsen træder i kraft den 19. april  

 1994.
 Stk. 2.  Samtidig ophæves bekendtgørelse nr. 169 af 19.  

 marts 1991 om akkreditering af laboratorier til teknisk prøvning og  

 godkendelse af laboratoriers virksomhed i henhold til OECD's regler for god  

 laboratoriepraksis, som ændret ved bekendtgørelse nr. 831 af 2. oktober 1992.
 Stk. 3.  Akkrediteringer, udstedt i medfør af de  

 bekendtgørelser, der er anført i stk. 2, forbliver i kraft, indtil de ophører  

 ved udløb eller tilbagekaldes af Erhvervsfremme Styrelsen.
 § 43.  Laboratorier m.v., der er autoriseret af  

 Statens Tekniske Prøvenævn i henhold til bekendtgørelse nr. 621 af 24.  

 november 1982 om autorisation af laboratorier til at udføre autoriseret  

 teknisk prøvning, opretholder givne autorisationer på de fastlagte vilkår,  

 indtil autorisationen udløber.
 Stk. 2.  Prøvningsvirksomheder i henhold til stk. 1 kan  

 i resten af den tid, autorisationerne løber, betegne sig som akkrediteret  

 under Dansk Akkrediterings Ordning med akkrediteringsområde svarende til  

 autorisationsområdet og benytte den i § 35, stk. 1, anførte betegnelse.
 § 44.  I bestemmelser, hvor der er henvist til:  

 »autoriseret af Statens Tekniske Prøvenævn« eller anvendt  

 tilsvarende henvisninger i forbindelse med prøvning, anses det for en  

 henvisning til akkrediteret prøvning i henhold til denne bekendtgørelse.
Erhvervsfremme Styrelsen, den 11. april  

 1994 Merete Rasmusssen / Bjarne Bang Christensen Bilag 1 God laboratoriepraksis (GLP) Disse principper for god laboratoriepraksis er vedtaget i OECD den 12. maj  

 1981, dok.
C (81) 30 (Final) Annex 2 1. Formål og omfang Disse principper for god laboratoriepraksis skal anvendes, når kemiske  

 stoffer undersøges for at opnå viden om deres egenskaber og/eller deres  

 sikkerhed med hensyn til menneskers sundhed eller miljø.
 Feltforsøg i forbindelse med ovennævnte undersøgelser er også omfattet af  

 reglerne for GLP.
 Disse data frembringes for at imødekomme lovgivningsmæssige krav.
2. Definitioner 2.1 God laboratoriepraksis 2.2 Fagudtryk vedrørende organisation af et forsøgslaboratorium 2.3 Fagudtryk i forbindelse med forsøg 2.4 Fagudtryk vedrørende teststoffet Principper for god laboratoriepraksis 1. Organisation af forsøgslaboratorium og personale 1.1 Ledelsens ansvar 1.2 Forsøgslederens ansvar 1.3 Personalets ansvar 2. Kvalitetssikringsprogram 2.1 Generelt 2.2 Kvalitetssikringspersonalets ansvarsområde 3. Laboratorier 3.1 Generelt 3.2 Forsøgssystemets faciliteter 3.3. Faciliteter til håndtering af test- og referencestoffer 3.4 Arkivfaciliteter 3.5 Fjernelse af affald 4. Apparatur, materiale og reagenser 4.1 Apparatur 4.2 Materialer 4.3 Reagenser 5. Forsøgssystemer 5.1 Fysiske/kemiske 5.2 Biologiske 6. Test- og referencestoffer 6.1 Modtagelse, håndtering, prøveudtagning og opbevaring 6.2 Karakterisering 7. Standardforskrifter (SF) 7.1 Generelt 7.2 Anvendelse Modtagelse, identifikation, mærkning, håndtering, prøveudtagning og  

 opbevaring.
 Anvendelse, vedligeholdelse, rengøring, kalibrering af måleapparatur og  

 miljømæssigt kontroludstyr; udarbejdelse af reagenser.
 Kodning af forsøg, dataindsamling, udarbejdelse af rapporter,  

 indekssystemer, databearbejdning, herunder brug af datasystemer ved hjælp af  

 computer.
 Det arbejde kvalitetssikringspersonalet udfører med udarbejdelse og  

 rapportering af reviderede forsøg, inspektion og gennemgang af den endelige  

 forsøgsrapport.
 Som påkrævet ifølge national og/eller international lovgivning eller  

 retningslinier.
8. Forsøgets gennemførelse 8.1 Forsøgsplan 8.2 Forsøgsplanens indhold Forsøgsplanen skal omfatte, men ikke være begrænset til, følgende  

 informationer:
8.3 Forsøgets udførelse 9. Rapportering af forsøgsresultater 9.1 Generelt 9.2 Indhold af den endelige rapport Den endelige rapport bør omfatte, men ikke være begrænset til, følgende  

 oplysninger:
10. Opbevaring og bibeholdelse af journaler og materialer 10.1 Opbevaring og genfindig 10.2 Bibeholdelse Bilag 2 Bestemmelserne i bilag 2 er de bestemmelser, der er anført i bilag A til  

 Kommissionens direktiv 90/18/EØF af 18. december 1989 om tilpasning til den  

 tekniske udvikling af Rådets direktiv 88/320/EØF om inspektion og  

 verifikation af god laboratoriepraksis (GLP) Retningslinier for kontrolprocedurer for god laboratoriepraksis  

 (GLP) For at fremme den gensidige anerkendelse af prøvningsdata, der er  

 indsamlet til forelæggelse for de regeludstedende myndigheder i OECD-landene,  

 er det væsentligt, dels at procedurerne til kontrol med GLP-principperne  

 harmoniseres, dels at kvaliteten og strengheden af regler kan sammenlignes.  

 Dette bilag har til formål at give detaljerede retningslinier til  

 OECD-landene vedrørende de strukturer, værktøjer og procedurer, de bør  

 vedtage i forbindelse med oprettelsen af programmer til kontrol med GLP,  

 således at programmerne kan anerkendes på internationalt plan.
Det erkendtes, at medlemsstaterne må vedtage GLP-principperne og indføre  

 kontrolprocedurer i henhold til deres nationale, lovfæstede og administrative  

 praksis og i henhold til deres prioritering af f.eks. omfanget af indledende  

 og senere inddragning af kemikaliekategorier og prøvningstyper.
Eftersom  

 medlemslandene måske som følge af de lovgivningsmæssige rammer for kontrol  

 med kemikalier vil oprette mere end en kontrolmyndighed, kan der være behov  

 for indførelse af mere end eet program.
Retningslinierne i de følgende afsnit  

 vedrører således alt efter omstændighederne en eller flere myndigheder og et  

 eller flere programmer.
Definitioner af fagudtryk De definitioner af fagudtryk, der er givet i OECD-principperne for god  

 laboratoriepraksis (artikel 1 i Rådets direktiv 87/18/EØF), gælder også for  

 dette dokument.
Derudover gælder følgende definitioner:
 GLP-principper: Principper for god laboratoriepraksis eller  

 lignende principper, som stemmer overens med OECD-principper om god  

 laboratoriepraksis som beskrevet i artikel 1 i direktiv 87/18/EØF.
 GLP-kontrol: Periodisk inspektion af laboratorier og/eller  

 revision af forsøg med henblik på at kontrollere, om GLP-principperne  

 overholdes.
Laboratorieinspektion: Undersøgelse på stedet af  

 forsøgslaboratoriets procedurer og praksis med henblik på at vurdere graden  

 af overholdelse af GLP-principperne.
Under inspektionerne undersøges  

 laboratoriets ledelsesstrukturer og driftsmetoder, nøglepersoner blandt  

 personalet interviewes, og kvaliteten og integriteten af de fundne data  

 vurderes og rapporteres.
 Revision af forsøg: Sammenligning af rådata og tilknyttede  

 optegnelser med delrapporten eller den endelige rapport for at fastslå, om  

 rådata er nedskrevet nøjagtigt i rapporten, om prøvningen er gennemført i  

 overensstemmelse med forsøgsplanen og standardforskrifter, for at fremskaffe  

 yderligere oplysninger, der ikke er angivet i rapporten, og fastslå, om der  

 ved tilvejebringelsen af data blev anvendt metoder, som kan mindske  

 validiteten af data.
 Inspektør: En person, som gennemfører inspektion af laboratorier  

 på vegne af den nationale GLP-myndighed.
 GLP-status for overholdelse: Graden af et laboratoriums  

 overholdelse af GLP-principperne, således som den er vurderet af den  

 nationale GLP-myndighed.
 Regeludstedende myndighed: Et nationalt organ med retsligt ansvar  

 for kontrollen med kemikalier.
Elementer i GLP-kontrolprocedurer Administration Ansvaret for gennemførelsen af et (nationalt) GLP-kontrolprogram skal  

 ligge hos et korrekt oprettet og retsligt identificerbart forvaltningsorgan,  

 der råder over passende personale, og som arbejder inden for rammerne af  

 fastlagte administrative grænser.
 Medlemsstaterne skal:
- sikre, at GLP-myndigheden er direkte ansvarlig for et passende  

 »hold« af inspektører, der har den nødvendige tekniske og  

 videnskabelige kunnen, eller er endeligt ansvarlige for et sådant  

 »hold« - udsende dokumenter vedrørende vedtagelsen af GLP-principper i deres  

 område - udsende dokumenter med nøjagtige oplysninger om GLP-programmet, herunder  

 oplysninger om de juridiske eller administrative rammer for programmets  

 gennemførelse, og henvisninger til offentliggjorte love, normgivende  

 dokumenter (regler, kutymer), inspektionsmanualer, retningslinier osv.
 - føre bog over de inspicerede laboratorier (og deres grad af overholdelse  

 af GLP-principperne) og af de reviderede forsøg.
 Med henblik på at fremme den internationale forståelse og internationalt  

 samarbejde opfordres medlemslande til (f.eks. gennem OECD's procedure for  

 informationsudveksling), at oplyse OECD og de andre medlemslande om arten og  

 tilgængeligheden af dokumentation vedrørende GLP, som foreligger, samt  

 adresser og telefonnumre på de (nationale) GLP-kontrolmyndigheder.
Fortrolighed GLP-myndigheder har adgang til kommercielt værdifulde oplysninger og kan  

 undertiden have behov for at fjerne kommercielt følsomme dokumenter fra et  

 laboratorium og henvise til dem i detaljer i deres rapporter.
 Medlemslandene skal:
- gennemføre foranstaltninger til sikring af fortrolighed, ikke kun i  

 forbindelse med inspektører, men også alle andre personer, der får adgang til  

 fortroligt materiale i forbindelse med aktiviteter vedrørende GLP-kontrol - sikre, at i de tilfælde, hvor ikke alt kommercielt følsomt og fortroligt  

 materiale er fjernet, skal rapporter over laboratorieinspektioner og  

 forsøgsrevisioner kun stilles til rådighed for regulerende myndigheder og  

 eventuelt de laboratorier, der er inspiceret eller beskæftiget med revision  

 af forsøg, og/eller til forsøgssponsorer.
 Navnet på laboratorier, der er underlagt inspektion inden for rammerne af  

 et (nationalt) GLP-kontrolprogram, graden af laboratoriernes overholdelse af  

 GLP-principperne og dato for inspektionernes gennemførelse skal efter  

 anmodning oplyses til GLP-kontrolmyndigheder i andre medlemslande.
Personale og uddannelse GLP-kontrolmyndighederne skal:
- sikre, at der findes et tilstrækkeligt stort antal inspektører Behovet for inspektører afhænger af:
- sikre, at inspektørerne besidder de nødvendige kvalifikationer og  

 træning Inspektørerne skal være i besiddelse af kvalifikationer og praktisk  

 erfaring inden for de videnskabelige discipliner, der er relevante for  

 prøvning af kemikalier.
GLP-kontrolmyndighederne skal - sikre, at inspektionspersonalet ikke har økonomiske eller andre  

 interesser i de laboratorier der tilses, i de reviderede forsøg eller i de  

 firmaer, der sponsorer sådanne undersøgelser - forsyne inspektørerne med identifikationspapirer (f.eks. identitetskort) Inspektørerne kan:
- være fast ansat i den nationale GLP-myndighed - være fast ansat i et organ, der er adskilt fra den nationale  

 GLP-kontrolmyndighed, eller - være kontraktansat eller på anden måde ansat af den nationale  

 GLP-kontrolmyndighed, der skal udføre inspektionerne eller revidere forsøg.
 I de to sidste tilfælde skal den (nationale) GLP-kontrolmyndighed have det  

 endelige ansvar for bestemmelsen af den grad, hvormed laboratorierne  

 overholder GLP-principperne og af kvaliteten/anerkendelsen af en revision af  

 et forsøg samt for gennemførelsen af andre foranstaltninger, som resultaterne  

 af inspektionerne eller revisionerne kan give anledning til.
GLP-kontrolprogrammer (nationale) Formålet med GLP-kontrolprogrammer er at fastslå, om laboratorierne har  

 anvendt GLP-principperne ved udførelsen af forsøg og er i stand til at sikre,  

 at resultaterne er af tilstrækkelig god kvalitet.
Som nævnt ovenfor skal  

 medlemslandene udsende detaljerede oplysninger om deres GLP-kotrolprogram.  

 Oplysningerne skal bl.a. vedrøre:
- definition af programmets anvendelsesområde og omfang Et nationalt GLP-kontrolprogram kan omfatte en begrænset mængde  

 kemikalier, f.eks. industrikemikalier, bekæmpelsesmidler, farmaceutiske  

 produkter osv., eller kan omfatte samtlige kemikalier.
Omfanget af  

 kontrolprogrammerne skal defineres, både for så vidt angår kemikaliegrupper  

 og typer af prøvninger, der skal gennemføres, f.eks. fysiske, kemiske,  

 toksikologiske og/eller økotoksikologiske.
 - opstilling af retningslinier for, hvornår laboratorier er omfattet af  

 GLP-kontrolprogrammer.
Anvendelse af GLP-principperne på helbreds- og miljømæssige data, som er  

 indsamlet i henhold til fastlagte regler, kan være obligatoriske.
En  

 mekanisme skal tilvejebringes, hvorved laboratorier kan få deres overholdelse  

 af GLP-principperne kontrolleret af den ansvarlige (nationale)  

 GLP-kontrolmyndighed.
 - tilvejebringelse af oplysninger om kategorier af  

 laboratorieinspektioner/revisioner af forsøg.
 Et nationalt GLP-kontrolprogram skal omfatte:
 - definition af inspektørernes beføjelser ved besøg på laboratorier og  

 adgang til data, som laboratorierne ligger inde med.
Selv om inspektører ikke normalt vil ønske at besøge laboratorier mod  

 laboratorieledelsens vilje, kan der være tilfælde, hvor det af hensyn til  

 beskyttelsen af sundheden og miljøet er vigtigt at kunne aflægge besøg i et  

 laboratorium.
Den nationale GLP-myndigheds beføjelser i sådanne tilfælde skal  

 defineres.
 - beskrivelse af procedurer for inspektion og revision med henblik på  

 at bestemme, om GLP-principperne overholdes..
Det skal anføres, hvilke procedurer der vil blive brugt ved inspektion,  

 dels af de organisationsmæssige forhold, dels af betingelserne for  

 planlægning, udførelse, kontrol og rapportering af forsøg.
Retningslinier for  

 sådanne procedurer gives i bilag B til dette direktiv. (Bilag 3 til denne  

 bekendtgørelse).
 - beskrivelse af foranstaltninger, der kan træffes til opfølgning af  

 inspektion og revision af forsøg.
Opfølgning af laboratorieinspektioner og revisioner af forsøg Efter afslutningen af laboratorieinspektion eller revision af forsøg skal  

 inspektøren udarbejde en skriftlig rapport over resultaterne.
 Hvis der under eller efter laboratorieinspektion eller revision findes  

 afvigelser fra GLP-principperne, skal medlemslandene træffe passende  

 foranstaltninger, som skal beskrives i materiale udsendt af den (nationale)  

 GLP-kontrolmyndighed.
Hvis der i forbindelse med laboratorieinspektion eller revision af forsøg  

 kun findes mindre afvigelser fra GLP-principperne, skal laboratoriet anmodes  

 om at korrigere disse mindre afvigelser.
Inspektøren skal eventuelt på  

 passende tidspunkt atter besøge laboratoriet for at kontrollere, om  

 korrektionerne er gennemført.
 Hvis ingen eller kun mindre afvigelser findes, kan den nationale  

 GLP-kontrolmyndighed:
- udsende en meddelelse om, at det efter inspektion er fundet, at  

 laboratoriet arbejder i overensstemmelse med GLP-principperne.
Der skal i  

 denne forbindelse også oplyses, hvornår inspektionen fandt sted, og eventuelt  

 hvilke grupper af prøvninger der var genstand for inspektionen i laboratoriet  

 på det pågældende tidspunkt.
Sådanne meddelelser kan bruges ved oplysning til  

 de nationale GLP-kontrolmyndigheder i andre medlemslande og/eller - forsyne den regeludstedende myndighed, der anmodede om, at der blev  

 gennemført en revision af et forsøg, med en detaljeret rapport over  

 resultaterne.
I tilfælde af alvorlige afvigelser vil de foranstaltninger, den nationale  

 GLP-kontrolmyndighed skal træffe, afhænge af de særlige forhold i hvert  

 enkelt tilfælde og af de retslige eller administrative bestemmelser,  

 hvorunder GLP-kontrollen gennemføres i de enkelte lande.
Foranstaltninger kan  

 f.eks. omfatte:
- udsendelse af en meddelelse, hvori der gives detaljerede oplysninger om  

 de fejl eller mangler, der er fundet, og som kan påvirke validiteten af  

 forsøg, der gennemføres i laboratoriet - midlertidig standsning af inspektion eller revision af forsøg på et  

 laboratorium, og, hvis det er administrativt muligt, udelukkelse fra  

 deltagelse i GLP-kontrolprogrammet eller fjernelse fra gældende lister eller  

 registre over laboratorier, der er underkastet GLP-inspektioner - krav om, at bestemte forsøg skal ledsages af detaljerede oplysninger om  

 afvigelserne - anlæggelse af retssag i de tilfælde, hvor det er berettiget, og der er  

 retsligt/administrativt grundlag herfor.
 Hvis der konstateres alvorlige afvigelser, der kan have haft indflydelse  

 på bestemte forsøg, skal GLP-kontrolmyndigheden overveje, om der er behov for  

 at informere den kompetente regulerende myndighed eller  

 GLP-kontrolmyndighederne i andre medlemslande om resultaterne af  

 inspektionen.
Appelprocedure Problemer eller meningsforskelle mellem inspektører og laboratoriets  

 ledelse kan normalt løses i forbindelse med en inspektion eller revision.
Det  

 kan imidlertid ske, at der ikke kan opnås enighed, og der skal derfor  

 fastlægges en procedure, hvorunder laboratoriet kan gøre indsigelser mod  

 resultaterne af inspektionen eller revisionen, og/eller mod de  

 foranstaltninger, myndighederne agter at træffe i den forbindelse.
Bilag 3 Bestemmelserne i bilag 3 er de bestemmelser, der er anført i bilag B til  

 kommissionens direktiv 90/18/EØF af 18. december 1989 om tilpasning til den  

 tekniske udvikling af Rådets direktiv 88/320/EØF om inspektion og  

 verifikation af god laboratoriepraksis (GLP) Retningslinier for inspektion af laboratorier og revision af  

 undersøgelser Indledning Formålet med dette bilag er at opstille retningslinier for gennemførelsen  

 af laboratorieinspektioner og revision af forsøg, således at de kan  

 anerkendes gensidigt af OECD's medlemslande.
Det omhandler hovedsageligt  

 laboratorieinspektioner, som optager en stor del af GLP-inspektørernes tid.  

 Laboratorieinspektioner indbefatter normalt en begrænset revision af forsøg,  

 som en del af inspektionen, men revisionen af forsøg skal undertiden tillige  

 gennemføres efter anmodning f.eks. fra en regeludstedende myndighed.  

 Generelle retningslinier for gennemførelsen af forsøg gives i slutningen af  

 dette bilag.
Laboratorieinspektioner gennemføres med henblik på at bestemme, i hvilket  

 omfang forsøgslaboratorierne og deres forsøg er i overensstemmelse med  

 GLP-principperne, og at bestemme datas troværdighed, således at det sikres,  

 at de fundne data er af tilstrækkelig god kvalitet til, at den nationale  

 regeludstedende myndighed kan anvende dem i forbindelse med vurdering og  

 beslutningstagning.
På grundlag af inspektionen skal der udarbejdes en  

 rapport, der beskriver forsøgslaboratoriets overholdelse af GLP-principperne.  

 Laboratorieinspektioner skal gennemføres regelmæssigt og rutinemæssigt,  

 således at forsøgslaboratoriets grad af overholdelse af GLP-reglerne til  

 stadighed er kendt.
Definitioner af fagudtryk De definitioner af fagudtryk, der er givet i OECD-principperne for god  

 laboratoriepraksis (artikel 1 i direktiv 87/18/EØF) og i bilag A til  

 nærværende direktiv, (bilag 2 til denne bekendtgørelse), gælder også for  

 dette dokument.
Inspektion af laboratorier Inspektioner til kontrol med overholdelsen af GLP-principper kan finde  

 sted i alle forsøgslaboratorier, der tilvejebringer data vedrørende sundheds-  

 eller miljømæssig sikkerhed i henhold til gældende regler.
Inspektørerne kan  

 anmodes om at revidere data om fysiske, kemiske, toksikologiske eller  

 økotoksikologiske egenskaber af stoffer eller præparater.
Inspektørerne kan  

 undertiden have behov for bistand fra særlige eksperter.
Som følge dels af laboratoriernes forskelligartethed (både i henseende til  

 fysisk indretning og ledelsesstruktur), dels af de mange forskellige typer af  

 forsøg vil det betyde, at inspektørerne kommer ud for at måtte bruge deres  

 egen bedømmelse ved vurdering af graden og omfanget af overholdelsen af  

 GLP-principper.
Inspektørerne bør dog tilstræbe, at der anlægges en  

 konsekvent holdning ved vurdering af, hvorvidt en passende overholdelse af  

 hvert af principperne er til stede i relation til et givet laboratorium eller  

 et givet forsøg.
I det følgende afsnit fastlægges retningslinier for de forskellige dele af  

 forsøgslaboratoriet, dets personale, og de procedurer, som sandsynligvis vil  

 indgå i inspektørernes undersøgelse.
For hver del, der beskrives, angives  

 inspektionens formål, og der gives ved hjælp af eksempler en fortegnelse over  

 de særlige punkter, der kan indgå i en inspektion.
Listerne er ikke og skal  

 ikke betragtes som udtømmende.
Inspektørerne skal ikke beskæftige sig med behovet eller målsætningerne  

 for et forsøg eller med fortolkningen af forsøgsresultaterne med hensyn til  

 sundheds- eller miljørisici.
Ansvaret for sådanne vurderinger ligger hos de  

 myndigheder, som modtager oplysningerne i henhold til gældende regler.
Inspektioner og revision af forsøg kan ikke undgå at gribe forstyrrende  

 ind i laboratoriets normale arbejdsgang.
Inspektørerne skal derfor udføre  

 deres arbejde efter en nøje fastlagt plan, og så vidt det er praktisk muligt  

 respektere laboratorieledelsens ønsker med hensyn til den tidsmæssige  

 tilrettelæggelse af besøg i bestemte afdelinger i laboratoriet.
Under inspektioner og revision af forsøg vil inspektørerne få adgang til  

 fortrolige og kommercielt værdifulde oplysninger.
Det er vigtigt, at de  

 sørger for, at sådanne oplysninger kun kommer i hænderne på dertil bemyndiget  

 personale.
Ansvaret for, at dette sker, skal fastlægges inden for rammerne af  

 de nationale GLP-kontrolprocedurer.
Inspektionsprocedurer Indledende inspektion Formål: at bibringe inspektøren kendskab til det laboratorium, der skal  

 inspiceres, dvs. dets ledelsesstruktur, bygningernes fysiske indretning og  

 arten af forsøg.
Forud for gennemførelse af inspektioner eller revision af forsøg skal  

 inspektøren sætte sig ind i forholdene på det laboratorium, der skal besøges.  

 Alle foreliggende oplysninger om forsøgslaboratoriet skal gennemgås, herunder  

 inspektionsrapporter, forsøgslaboratoriets indretning,  

 organisationsdiagrammer, forsøgsrapporter, forsøgsplaner og nøglepersoners  

 curriculum vitae.
Her kan der findes oplysninger om:
- laboratoriets art, størrelse og indretning - arten af forsøg, der er sandsynlige at ville indgå i inspektionen - laboratoriets ledelsesstruktur.
Inspektørerne bør navnlig mærke sig eventuelle mangler, der er konstateret  

 under tidligere inspektioner.
Hvis der ikke tidligere har været gennemført  

 inspektioner, kan der foretages en indledende inspektion med det formål at  

 indsamle relevante oplysninger.
Laboratorierne skal informeres om dato og tidspunkt for inspektørens  

 besøg, formålet med besøget og det tidsrum, inspektøren agter at opholde sig  

 på området.
Herved kan laboratoriet sørge for, at det nødvendige personale og  

 den nødvendige dokumentation er til rådighed.
Hvis det er bestemte dokumenter  

 eller optegnelser, der skal undersøges, kan dette med fordel oplyses på  

 forhånd til laboratoriet, således at materialet er umiddelbart tilgængeligt.
Åbningsmøde Formål: at oplyse laboratoriets ledelse og medarbejdere om årsagen til, at  

 der skal gennemføres en inspektion eller en revision af forsøg, og at oplyse,  

 hvilke laboratorieområder, forsøg, dokumenter og personale, der vil blive  

 inddraget i inspektionen eller revisionen.
Ved besøgets begyndelse bør inspektionens eller revisionens praktiske  

 detaljer drøftes med laboratoriets ledelse.
Herunder skal inspektørerne:
- gennemgå besøgets formål og omfang - beskrive, hvilken dokumentation der er behov for under inspektionen, så  

 som lister over igangværende og afsluttede forsøg, forsøgsplaner,  

 standardforskrifter, rapporter m.v.
I den forbindelse skal det aftales,  

 hvilke dokumenter der skal være adgang til, og hvis det er nødvendigt,  

 hvordan relevante dokumenter skal kopieres - præcisere eller anmode om oplysninger vedrørende ledelsesstrukturen  

 (organisationen) og laboratoriets medarbejdere - anmode om oplysninger vedrørende gennemførelse af forsøg underlagt  

 GLP-principperne, sideløbende med andre, for hvilke GLP-principperne ikke  

 gælder - træffe foreløbig beslutning om, hvilke dele af laboratoriet, der skal  

 indgå i inspektionen - beskrive de dokumenter og prøveemner, der er behov for i forbindelse med  

 igangværende eller afsluttede forsøg, der skal indgå i revisionen.
 Inden inspektionen gennemføres, bør inspektøren sætte sig i kontakt med  

 laboratoriets afdeling for kvalitetssikring.
 I almindelighed vil det være en hjælp for inspektørerne under inspektionen  

 at være ledsaget af en medarbejder fra laboratoriets afdeling for  

 kvalitetssikring.
 Inspektørerne kan eventuelt anmode om at måtte få stillet et særligt rum  

 til rådighed til undersøgelse af dokumenter og andre aktiviteter.
Organisation og personale Formål: at afgøre om forsøgslaboratoriet råder over tilstrækkeligt  

 kvalificeret personale, medarbejderressourcer og servicefunktioner, til det  

 antal og de forskelligartede forsøg, som gennemføres; om  

 organisationsstrukturen er passende, og om ledelsen har opstillet en politik  

 for efteruddannelse og sundhedskontrol af medarbejderne, som er passende i  

 forhold til de forsøg, der udføres på laboratoriet.
 Ledelsen skal anmodes om at fremlægge materiale, bl.a.:
- grundplaner - diagrammer over ledelsesforhold og videnskabelig organisation - curriculum vitae for personer, der arbejder med den type (de typer) af  

 forsøg, der er udvalgt til revision - lister over igangværende og afsluttede forsøg med oplysning om  

 forsøgstype, dato for påbegyndelse/afslutning, forsøgssystem,  

 administrationsområde samt navnet på forsøgslederen - eventuel politik vedrørende medarbejdernes efteruddannelse og  

 sundhedskontrol - fortegnelse over medarbejdernes efteruddannelser, hvor det findes - materiale vedrørende laboratoriets standardforskrifter - særlige standardforskrifter for de forsøg eller procedurer, der skal  

 inspiceres eller revideres - lister over forsøgsledere for forsøgene, som skal revideres.
 Inspektøren skal navnlig kontrollere:
- lister over igangværende og afsluttede forsøg for at fastslå omfanget af  

 arbejdet i laboratoriet - identifikation af og kvalifikationer hos forsøgslederen, lederen af  

 afdelingen for kvalitetssikring og andet nøglepersonale - om der foreligger standardforskrifter for alle relevante  

 prøvningsområder.
Kvalitetssikringsprogram Formål: at fastslå, om de mekanismer, der anvendes til at sikre over for  

 ledelsen, at laboratorieforsøgene gennemføres i overensstemmelse med  

 GLP-principperne, er tilstrækkelige.
 Lederen af kvalitetssikringsafdelingen skal anmodes om at fremvise de  

 metoder og systemer, der anvendes ved kvalitetssikringsinspektion og  

 overvågning af forsøg, og de systemer, der anvendes ved registrering af  

 observationer foretaget i forbindelse hermed.
 Inspektørerne skal kontrollere:
- kvalifikationerne hos lederen af kvalitetssikringsafdelingen og hos  

 samtlige afdelingens ansatte - kvalitetssikringen gennemføres uafhængigt af det personale, der arbejder  

 med forsøgene - hvorledes kvalitetssikringsafdelingen planlægger tidspunkt og  

 gennemfører inspektioner, overvåger forsøgenes kritiske faser, og hvilke  

 ressourcer, der er til rådighed for kvalitetssikringsinspektion og  

 -overvågning - at det, i de tilfælde, hvor forsøgene varer så kort tid, at det ikke er  

 praktisk muligt at overvåge hvert enkelt, er en ordning med stikprøvevis  

 overvågning - omfanget og graden af kvalitetssikringsovervågning i undersøgelsernes  

 praktiske faser - de kvalitetssikringsprocedurer, der anvendes til at sikre, at den  

 endelige rapport er i overensstemmelse med rådata - at ledelsen får fremlagt rapporter fra kvalitetssikringsafdelingen  

 vedrørende de problemer, der vil kunne påvirke en undersøgelses kvalitet  

 eller integritet - foranstaltninger, kvalitetssikringsafdelingen gennemfører, når der  

 konstateres afvigelser - kvalitetssikringens rolle i de tilfælde, hvor forsøg eller dele deraf  

 udføres i kontraktlaboratorier - den rolle, som kvalitetssikringsafdelingen eventuelt spiller i  

 forbindelse med gennemgang, revision og opdatering af standardforskrifter.
Forsøgslaboratoriet Formål: at afgøre om laboratoriets størrelse, udformning, indretning og  

 beliggenhed er egnet til at opfylde de krav, der stilles ved gennemførelse af  

 forsøgene.
 Inspektøren skal kontrollere, at:
- indretningen tillader en passende grad af adskillelse, således at f.eks.  

 teststoffer, dyr, foder, patologiske prøver osv. fra eet forsøg ikke  

 sammenblandes med tilsvarende fra et andet forsøg - der findes procedurer for miljøkontrol og overvågning, som fungerer  

 tilfredsstillende i risikoområder, f.eks. rum til forsøgsdyr og andre  

 biologiske forsøgssystemer, lokaler hvor teststoffer lagres, eller hvor  

 laboratoriearbejdet foregår - den generelle arbejdsgang er passende til de forskellige enheder, og at  

 der, om nødvendigt, findes kontrol med forekomst af skadedyr.
Anbringelse og isolering af biologiske forsøgssystemer Formål: at afgøre, om forsøgslaboratoriet arbejder med forsøg, hvori  

 indgår dyr eller andre biologiske forsøgssystemer, råder over passende  

 faciliteter og forhold, hvor de kan plejes, anbringes og isoleres på passende  

 vis, således at man undgår stress og andre problemer, der kan påvirke  

 forsøgssystemet, og dermed resultaternes kvalitet.
Et forsøgslaboratorium kan gennemføre forsøg, der kræver en række  

 forskellige dyre- eller plantearter samt mikrobiologiske eller andre  

 cellulære eller subcellulære systemer.
Arten af forsøgssystemer, der  

 anvendes, er afgørende for, hvilke aspekter vedrørende pleje, anbringelse  

 eller isolering, inspektøren ønsker at undersøge.
På dette grundlag skal  

 inspektøren alt efter forsøgssystemet kontrollere, at:
- der findes faciliteter, som er egnede for det anvendte forsøgssystem og  

 imødekommer forsøgskravene - der er mulighed for at sætte dyr og planter, der introduceres i enheden,  

 i karantæne, og at disse anlæg virker tilfredsstillende - der er foranstaltninger til isolering af dyr (eller eventuelt andre dele  

 i forsøgssystemet), der vides at være ramt af sygdom eller sygdomsbærere,  

 eller mistænkes herfor - der gennemføres tilstrækkelig overvågning og rapportering af sundhed,  

 adfærd eller lignende, alt efter systemet - udstyr til opretholdelse af de nødvendige miljømæssige betingelser i  

 hvert system er velegnet, vel vedligeholdt og effektivt - bure, reoler, beholdere eller lignende til dyr, og dertil hørende  

 udstyr, holdes tilstrækkeligt rent - der gennemføres den fornødne kontrol med miljøforhold og plejesystem - der er anlæg til fjernelse og bortskaffelse af affald fra dyrene og fra  

 forsøgssystemerne, og at de sikrer mindst muligt angreb af skadedyr, mindst  

 mulig lugt, og mindst mulig risiko for sygdom og kontaminering af miljøet - der er lagerområder til dyrefoder eller tilsvarende materiale for alle  

 forsøgssystemer, at disse områder ikke anvendes til oplagring af andre  

 materialer, som f.eks. teststoffer, kemiske pesticider eller desinficerende  

 midler, og at de holdes fra områder, hvor der holdes dyr eller opbevares  

 andre biologiske forsøgssystemer - oplagret foder og strøelse beskyttes mod ødelæggelse som følge af  

 ugunstige miljøforhold, skadedyrsangreb eller kontaminering.
Apparater, materialer, reagenser og prøveemner Formål: at fastslå, at der i laboratoriet er passende placering af  

 driftsklart udstyr, tilstrækkelige mængder og med tilstrækkelig kapacitet i  

 laboratoriet, og om materialer og prøveemner mærkes, anvendes og oplagres  

 korrekt.
 Inspektøren skal kontrollere at:
- apparaterne er rene og funktionsdygtige - der er ført bog over apparaternes drift, vedligeholdelse,  

 standardisering og kalibrering - materialer og kemiske reagenser mærkes og oplagres i overensstemmelse  

 med forskrifterne, ved passende temperaturer, og at udløbsdatoer overholdes.  

 Etiketter på reagenser skal indeholde oplysninger om kilde, identitet og  

 koncentration og/eller andre relevante oplysninger - enkeltprøver identificeres på passende måde, efter forsøgssystem,  

 forsøg, art og indsamlingsdato - anvendte apparater og materialer ikke påvirker systemet.
Forsøgssystemer Formål: at kontrollere, at der er passende procedurer for håndtering af og  

 kontrol med de forskellige forsøgssystemer, der er nødvendige for at  

 gennemføre forsøgene på laboratoriet, f.eks. kemiske og fysiske systemer,  

 celle- og mikrobesystemer, planter eller dyr.
Fysiske og kemiske systemer Inspektøren skal kontrollere, at:
- der, når det er anført i forsøgsplanerne, er indført bestemmelser af  

 stabiliteten af test- og referencestoffer, og at de referencestoffer, der er  

 anført i forsøgsplanerne, er anvendt - der er standardforskrifter for laboratoriets aktiviteter, og at de  

 overholdes - der i tilfælde af automatiske systemer sørges for, at data i form af  

 diagrammer, kurver eller computerudskrifter dokumenteres som rådata og  

 arkiveres.
Biologiske forsøgssystemer Under hensyntagen til forhold omkring pleje, anbringelse og isolering af  

 biologiske forsøgssystemer som ovenfor nævnt skal inspektøren kontrollere,  

 at:
- forsøgssystemerne svarer til beskrivelsen i forsøgsplaner - forsøgssystemer identificeres på passende måde - dyr identificeres passende, og om nødvendigt og muligt enkeltvis, gennem  

 hele forsøget - bure eller beholdere hørende til forsøgssystemet identificeres  

 ordentligt med alle nødvendige oplysninger - der sørges for passende adskillelse af forsøg, der gennemføres på de  

 samme dyrearter (eller de samme biologiske forsøgssystemer), men med  

 forskellige stoffer - der sørges for passende adskillelse af dyrearter (og andre biologiske  

 forsøgssystemer), enten i tid eller rum - miljøet i det biologiske forsøgssystem svarer til specifikationerne i  

 forsøgsplanen eller i standardforskrifterne, for så vidt angår temperatur,  

 eller lys/mørkeperioder - optegnelser af modtagelse, håndtering, anbringelse eller isolering,  

 pleje og sundhedsvurdering er passende i forhold til forsøgssystemet - der findes skriftlige registreringer af undersøgelse, karantæne,  

 dødelighed, sygelighed, adfærd, diagnose og behandling af dyre- og  

 planteforsøgssystemet eller af andre tilsvarende parametre, alt efter det  

 biologiske system, der er tale om - der er sørget for passende bortskaffelse af forsøgssystemer ved  

 prøvningens afslutning.
Test- og referencestoffer Formål: at fastslå, om laboratoriet råder over procedurer 1) til sikring  

 af, at test- og referencestoffers identitet, styrke, mængde og sammensætning  

 svarer til deres specifikationer, og 2) til passende modtagelse og opbevaring  

 af test- og referencestoffer.
 Inspektøren skal kontrollere, at:
- der er procedurer (standardforskrifter) for registrering af modtagelse  

 og for håndtering, prøvetagning, brug og oplagring af test- og  

 referencestoffer - test- og referencestoffer mærkes på passende vis - oplagringsforholdene er således, at test- og referencestoffernes  

 koncentration, renhed og stabilitet bevares - der er procedurer (standardforskrifter) til bestemmelse af identitet,  

 renhed, sammensætning, stabilitet og til forebyggelse af eventuel  

 kontaminering af test- og referencestoffer - der opbevares oplysninger om sammensætning, karakterisering,  

 koncentration og stabilitet af test- og referencestoffer i det omfang, det er  

 relevant - der er procedurer til bestemmelse af ensartethed og stabilitet af  

 blandinger, der indeholder test- og referencestoffer - beholdere med blandinger (eller fortyndinger) af test- og  

 referencestoffer mærkes, og der opbevares oplysninger om ensartetheden og  

 stabiliteten af indholdet i det omfang, det er relevant - der, hvis prøvningen varer over fire uger, tages prøver af hver batch af  

 test- og referencestofferne med henblik på analyse, og at de opbevares i en  

 passende periode - der findes procedurer for opblanding af stoffer, som sikrer, at der ikke  

 sker fejl ved identifikationen eller krydskontaminering.
Standardforskrifter Formål: at fastslå, om laboratoriet har skriftlige standardforskrifter for  

 alle væsentlige dele af laboratoriets drift, idet anvendelsen af sådanne  

 skriftlige standardforskrifter er et af de vigtigste ledelsesværktøjer ved  

 kontrollen med laboratoriernes arbejde.
Forskrifterne vedrører rutinemæssige  

 elementer af prøvninger, der udføres på laboratoriet.
 Inspektøren skal kontrollere, at:
- der i hvert af laboratoriets områder findes umiddelbart tilgængelige  

 bekræftede genparter af standardforskrifterne - der er procedurer for revision og opdatering af standardforskrifterne - alle ændringer i standardforskrifter er autoriserede og daterede - der holdes arkiv over alle standardforskrifter, nuværende og tidligere  

 udgaver - der findes standardforskrifter for følgende og eventuelt andre  

 aktiviteter:
Forsøgets gennemførelse Formål: at kontrollere, om der findes skriftlige forsøgsplaner, og om  

 planerne og forsøgets gennemførelse er i overensstemmelse med  

 GLP-principperne.
 Inspektøren skal kontrollere, om:
- forsøgsplanerne er underskrevet af forsøgslederen - alle ændringer i forsøgsplanen er underskrevne og daterede - datoen for aftalen om forsøgsplanen, der er indgået med klienten, er  

 registreret - målinger, iagttagelser og forsøg er i overensstemmelse med forsøgsplanen  

 og de relevante standardforskrifter - resultater af sådanne målinger, iagttagelser og forsøg blev nedskrevet  

 direkte, hurtigt, nøjagtigt og læseligt, og blev forsynet med underskrift  

 (initialer) og dato - alle ændringer i rådata, herunder data lagret i computere, ikke  

 tilslører tidligere optegnelser med forklaring på disse ændringer samt at de  

 blev underskrevet og dateret - data indsamlet på eller oplagret i computer identificeres, og om der er  

 passende procedurer til at sikre, at der ikke sker uautoriserede ændringer  

 eller tab - computerprogrammer, der anvendes under forsøget, er pålidelige,  

 nøjagtige og kan valideres - alle uforudsete hændelser, der er optegnet i rådata, er undersøgt og  

 vurderet - resultaterne i forsøgsrapporterne (delrapporter eller endelige  

 rapporter) er konsistente og fuldstændige, og afspejler rådata korrekt.
Rapportering af forsøgsresultater Formål: at fastslå, om de endelige rapporter er udarbejdet i  

 overensstemmelse med GLP-principperne.
 Når den endelige rapport foreligger, skal inspektøren kontrollere, at:
- den er underskrevet og dateret af forsøgslederen og af andre  

 hovedmedarbejdere - forsøgslederen har underskrevet en erklæring om, at han påtager sig  

 ansvaret for validitet, og bekræfter, at forsøget er udført under  

 overholdelse af GLP-principperne - rapporten indeholder en erklæring om kvalitetssikring, og at den er  

 underskrevet og dateret - eventuelle ændringer blev foretaget af det ansvarlige personale - der findes fortegnelser over, hvor alle prøver, prøveemner og rådata er  

 arkiveret.
Arkivering og opbevaring af optegnelser Formål: at fastslå, om laboratoriet har fremstillet passende optegnelser  

 og rapporter, og om der er truffet passende foranstaltninger til sikker  

 arkivering og opbevaring af optegnelser og materialer.
 Inspektøren skal kontrollere:
- arkiveringsfaciliteter for opbevaring af planer, rådata, endelige  

 rapporter, prøver og prøveemner - proceduren for genfinding af arkiveret materiale - proceduren, hvormed adgangen til arkiverne er begrænset til dertil  

 bemyndiget personale, og at man har en fortegnelse over de medarbejdere, der  

 har adgang til rådata, histologiske snit osv.
- at der findes en liste over materialer, der fjernes fra og  

 tilbageleveres til arkiverne - optegnelser og materialer opbevares i det foreskrevne tidsrum og  

 beskyttes mod tab eller skade som følge af brand, ugunstige miljøforhold osv.
Revision af forsøg I forbindelse med laboratorieinspektionen skal der bl.a. indbefattes en  

 begrænset revision af forsøg.
Den kan have form af korte gennemgange af  

 igangværende eller afsluttede forsøg.
Når de regulerende myndigheder anmoder  

 om, at der gennemføres en særlig revision af et forsøg, skal den måde,  

 forsøget er gennemført og afrapporteret på, undersøges i detaljer.
Som følge  

 af de mange forskelligartede forsøgstyper, som kan revideres, kan der kun  

 gives generelle retningslinier, og inspektører og andre, der deltager i  

 revision af forsøg, må til stadighed bruge skøn vedrørende arten og omfanget  

 af deres undersøgelser.
Målet skal være at rekonstruere forsøget, der er  

 beskrevet i forsøgsplanen, under anvendelse af relevante standardforskrifter,  

 rådata og andet arkiveret materiale.
 I nogle tilfælde har inspektørerne måske behov for bistand fra andre  

 eksperter for at kunne gennemføre en effektiv revision af et forsøg, f.eks.  

 når der er behov for mikroskopisk undersøgelse af vævssnit.
 I forbindelse med revision af forsøg skal inspektøren:
- indhente oplysning om navn, jobbeskrivelse og oversigter over  

 efteruddannelse og erfaring vedrørende udvalgt personale, der deltager i  

 forsøget, som f.eks. forsøgslederen og de vigtigste medarbejdere - kontrollere, at der er tilstrækkeligt personale uddannet på områder, der  

 er relevante for de forsøg, der gennemføres - finde frem til bestemte apparater eller særligt udstyr, der blev anvendt  

 til forsøget, og undersøge optegnelser vedrørende kalibrering,  

 vedligeholdelse og service af udstyret - gennemse optegnelser vedrørende teststoffernes stabilitet, analyser af  

 teststoffer og præparater, analyser af foder osv.
- om muligt ved hjælp af interviews finde ud af, hvilke arbejdsopgaver  

 udvalgte personer, der deltog i forsøget, havde på tidspunktet for forsøgets  

 gennemførelse med henblik på at bestemme, om disse personer havde den  

 fornødne tid til rådighed til udførelse af opgaver specificeret i  

 forsøgsplanen eller rapporten - erhverve genparter af al dokumentation, som vedrører kontrolprocedurer,  

 eller som udgør en integreret del af forsøget, herunder:
For forsøg, hvor der anvendes dyr (gnavere eller andre pattedyr), skal  

 inspektøren følge en vis procentdel af de enkelte dyr, fra de ankommer til  

 laboratoriet til de obduceres.
Der skal da lægges særlig vægt på oplysninger  

 om:
- dyrenes legemsvægt, indtag af foder/vand, dosisformulering og  

 -indgivelse - kliniske iagttagelser og obduktionsresultater - klinisk kemi - patologi.
Afslutning af inspektion eller revision af forsøg Efter afslutningen af en laboratorieinspektion eller revision af forsøg  

 skal inspektøren være rede til at drøfte sine resultater med repræsentanter  

 for forsøgslaboratoriet og skal udarbejde en skriftlig rapport kaldet  

 inspektionsrapporten.
Ved inspektion af større laboratorier vil der sandsynligvis afsløres en  

 række mindre afvigelser fra GLP-principperne, men de vil normalt ikke være  

 alvorlige nok til at nedsætte validiteten af forsøg, der udføres på  

 laboratoriet.
I sådanne tilfælde er det rimeligt, hvis inspektøren i  

 rapporten anfører, at laboratoriet arbejder i overensstemmelse med  

 GLP-principerne efter de kriterier, der er opstillet af den nationale  

 GLP-kontrolmyndighed.
Der skal dog gives detaljerede oplysninger om fundne  

 mangler til laboratoriet, og ledelsen skal give tilsagn om, at der vil blive  

 truffet afhjælpende foranstaltninger.
Inspektøren skal eventuelt besøge  

 laboratoriet igen efter nogen tid for at kontrollere, at de nødvendige  

 foranstaltninger er truffet.
Hvis det under inspektion eller revision konstateres, at der sker  

 alvorlige afvigelser fra GLP-principperne, som efter inspektørens mening  

 påvirker validiteten af den bestemte undersøgelse eller generelt af forsøg,  

 der udføres på laboratoriet, skal inspektøren aflægge rapport til den  

 nationale GLP-kontrolmyndighed.
Hvilke forholdsregler, denne myndighed så  

 træffer, afhænger af arten og omfanget af afvigelserne, og af de lovfæstede  

 og/eller administrative bestemmelser, der findes vedrørende  

 GLP-kontrolprogrammet.
 Hvis en revision af et forsøg er udført efter anmodning fra en  

 regeludstedende myndighed, skal der udarbejdes en fuldstændig rapport over  

 resultaterne, som gennem den kompetente nationale GLP-kontrolmyndighed skal  

 fremsendes til den pågældende myndighed.
