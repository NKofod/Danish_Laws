Bekendtgørelse om vejtransport af  

 farligt gods1) I medfør af § 82, stk. 5, § 118, stk. 6 og 8,  

 og § 134 a i færdselsloven, jf. lovbekendtgørelse nr. 712  

 af 2. august 2001, fastsættes:
Kapitel 1 Definitioner og anvendelsesområde § 1. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
 1)	ADR: 2001-udgaven af Europæisk konvention om  

 international transport af farligt gods ad vej med bilag og supplementer.
2)	Farligt gods: Stoffer og genstande, som er defineret som  

 farligt gods i henhold til bestemmelserne i ADR, og som kun må  

 transporteres på visse betingelser i henhold til ADR.
Farligt gods  

 omfatter tillige stoffer og genstande, som ikke må transporteres ad  

 vej.
Farligt gods inddeles i følgende klasser:
 a)	Klasse 1: Eksplosive stoffer og genstande.
 b)	Klasse 2: Gasser.
 c)	Klasse 3: Brandfarlige væsker.
 d)	Klasse 4.1: Brandfarlige faste stoffer.
 e)	Klasse 4.2: Selvantændelige stoffer.
 f)	Klasse 4.3: Stoffer, der ved kontakt med vand udvikler brandfarlige  

 gasser.
 g)	Klasse 5.1: Oxiderende stoffer.
 h)	Klasse 5.2: Organiske peroxider.
 i)	Klasse 6.1: Giftige stoffer.
 j)	Klasse 6.2: Smittefarlige stoffer.
 k)	Klasse 7: Radioaktive stoffer.
 l)	Klasse 8: Ætsende stoffer.
 m)	Klasse 9: Forskellige farlige stoffer og genstande.
 3)	Køretøj: Køretøj, som defineret i  

 færdselsloven, og som er registreringspligtigt efter gældende  

 bestemmelser herom.
 4)	Transporterende enhed: Køretøj, med eller uden  

 tilkoblet påhængskøretøj.
 5)	Vejtransport: Flytning af farligt gods ad vej med en  

 transporterende enhed, herunder af- og pålæsning, opbevaring og  

 anden håndtering, der sker som led i denne flytning.
 6)	National vejtransport: Vejtransport, som udelukkende finder  

 sted inden for Danmarks grænser.
7)	National godkendelsesattest: Godkendelsesattest, der  

 udstedes, når køretøjet m.v. er omfattet af § 20  

 eller af en eller flere af de særlige bestemmelser, der er nævnt  

 i bilag 1, kapitel I og II.
Attestens udformning kan være afvigende fra  

 godkendelsesattesten for køretøjer udstedt i henhold til  

 bestemmelserne i ADR.
Sådanne godkendelsesattester er alene gyldige ved  

 national vejtransport.
 8)	Batterikøretøj (beholderbatteri): Et  

 køretøj monteret med flere flasker, flere rør, flere  

 fade, flere flaskebatterier eller flere tanke, som er indbyrdes forbundet af  

 et samlerør, der er fast monteret i en ramme og til stadighed  

 fastgjort til køretøjet.
9)	MEGC (Multielement gascontainer): Transportindretning, der  

 består af elementer, som er indbyrdes forbundet med et samlerør  

 og permanent fastgjort til en ramme.
Følgende elementer anses for at  

 være elementer i en multielement gascontainer: Flasker, rør,  

 flaskebatterier, fade og tanke med en kapacitet på mere end 450 liter  

 beregnet til transport af gasser hørende til klasse 2.
 10)	Tank: Når ordet anvendes alene: Tankcontainer,  

 UN-tank, aftagelig tank, fast tank, element i batterikøretøj  

 eller MEGC.
 11)	Tryktank: Tank, hvori der transporteres stoffer  

 hørende til klasse 2, eller som fyldes eller tømmes ved  

 hjælp af en gas med et tryk større end 0,1 bar overtryk.
 12)	Fast tank: Tank, der har en kapacitet på mere  

 end 1.000 liter, og som er sammenbygget med et køretøj, eller  

 som udgør en del af køretøjets karrosseri.
 13)	Tankcontainer: Transportindretning i overensstemmelse  

 med den i ADR angivne definition af udtrykket »container« og  

 bygget til at indeholde væsker eller gasser, pulverformige eller  

 granulerede stoffer, og som har en kapacitet på mere end 450 liter.
 14)	Aftagelig tank: Tank, der har en kapacitet på  

 mere end 450 liter, bortset fra tankcontainer, UN-tank, fast tank, element i  

 batterikøretøj og MEGC, og som ikke er konstrueret til  

 transport af gods uden omladning, og som normalt kun kan håndteres i  

 tom tilstand.
 15)	UN-tank: En multimodal tank med en kapacitet på mere  

 end 450 liter i overensstemmelse med kapitel 6.7 i ADR.
 § 2. Bekendtgørelsen gælder for  

 transport af farligt gods ad vej, som benyttes til almindelig færdsel  

 af en eller flere færdselsarter.
Kapitel 2 Generelle bestemmelser § 3. Enhver, som er involveret i vejtransport af  

 farligt gods efter bestemmelserne i denne bekendtgørelse, skal udvise  

 forsigtighed og agtpågivenhed, således at skade på liv,  

 helbred, miljø eller materielle værdier forebygges.
 Stk. 2. Enheder på et køretøj eller i en  

 last, der omfatter farligt gods, skal være forsvarligt stuvet på  

 køretøjet, og skal være fastgjort eller fastkilet,  

 således at de enkelte enheder eller dele af lasten ikke kan forskubbe  

 sig i forhold til hinanden eller til køretøjet under normale  

 transportforhold.
 § 4. Vejtransport af farligt gods skal ske i  

 overensstemmelse med forskrifterne i denne bekendtgørelse med bilag og  

 ADR med de særlige aftaler, som Danmark måtte have indgået  

 i henhold hertil, jf. dog stk. 2 og 3 samt §§ 5   13 og  

 § 19.
 Stk. 2. National vejtransport af farligt gods, der  

 udføres med køretøjer, der er registreringspligtige i  

 Danmark, og til hvilke der er udstedt en konverteret national  

 godkendelsesattest (konverteringsattest), skal foregå efter ADR med de  

 overgangsbestemmelser for tanke og køretøjer, der fremgår  

 af bilag 1.
 Stk. 3. Vejtransport af indsamlet olie- og kemikalieaffald,  

 der udføres med køretøjer, der er registreringspligtige  

 i Danmark, skal opfylde bestemmelserne i ADR med de supplementer og  

 afvigelser, der fremgår af bilag 2, jf. dog § 14.
 Stk. 4. I tilfælde, hvor den samlede transport  

 også indebærer sø- eller lufttransport, kan vejtransport  

 af farligt gods finde sted, selv om godset er klassificeret, emballeret og  

 mærket med påskrifter og faresedler i overensstemmelse med de  

 internationale krav til sø- eller lufttransport.
 § 5. Forskrifterne i denne  

 bekendtgørelse finder ikke anvendelse for vejtransport af eksplosive  

 stoffer og genstande (klasse 1), der udføres med  

 køretøjer, som tilhører de danske væbnede styrker  

 eller med køretøjer, som disse er ansvarlige for samt  

 vejtransport af farligt gods, der udføres med køretøjer,  

 som tilhører udenlandske væbnede styrker eller med  

 køretøjer, som disse er ansvarlige for.
§ 6. Forskrifterne i denne  

 bekendtgørelse finder ikke anvendelse på køretøjer  

 belæsset med farligt gods, der henstilles (parkeres) i mere end 48  

 timer i sammenhæng, dog 60 timer i sammenhæng på en  

 godsterminal.
Det farlige gods betragtes herefter som et oplag.
§ 7. Forskrifterne i denne bekendtgørelse  

 finder ikke anvendelse for motorredskaber, der i medfør af  

 færdselslovens § 72, stk. 2, er fritaget for registrering, og  

 for traktorer, der i medfør af færdselslovens §§ 74 og 75,  

 er fritaget for registrering, samt for  

 påhængskøretøjer hertil.
Forskrifterne finder  

 endvidere ikke anvendelse for registrerede traktorer, når den  

 pågældende kørsel er omfattet af færdselslovens  

 §§ 74 og 75.
 § 8. Forskrifterne i denne bekendtgørelse  

 finder ikke anvendelse for vejtransport af farligt gods foretaget af private  

 personer, når personlig, medicinsk behandling begrunder en sådan  

 transport, jf. dog § 3.
 § 9. Forskrifterne i denne bekendtgørelse  

 finder ikke anvendelse for vejtransport af farligt gods foretaget af private  

 personer med et køretøj registreret i Danmark, når det  

 pågældende gods er emballeret til detailsalg eller i  

 overensstemmelse med ADR, og er beregnet til deres personlige eller hjemlige  

 brug eller fritids- eller sportsaktivitet, jf. dog stk. 2-6 og  

 § 3.
 Stk. 2. Den samlede mængde farligt gods må  

 højst udgøre 80 kg (brutto) pr. transporterende enhed.
 Stk. 3. Farligt gods må ikke anbringes i passagerrum,  

 førerhus eller på steder, som har direkte forbindelse til  

 passager- eller førerhus, jf. dog stk. 4 og 5.
 Stk. 4. I personbilers bagagerum og i varebiler med åben  

 forbindelse mellem førerkabine og varerum må der, i de angivne  

 mængder, transporteres stoffer og genstande efter én af  

 følgende bestemmelser:
 1)	5 kg (brutto) kategori I- og II-fyrværkeri.
 2)	10 liter brandfarlige væsker med flammepunkt på under  

 23°  

 C, herunder benzin, eller 50 liter brandfarlige væsker med flammepunkt  

 mellem 23°  

 C og 61°  

 C, herunder dieselolie/gasolie/fyringsolie.
 3)	13 kg (netto) fordråbede ikke-giftige gasser, herunder  

 F-gas.
 4)	25 liter (vandkapacitet) komprimerede ikke-brandfarlige,  

 ikke-giftige gasser.
 5)	5 liter (vandkapacitet) komprimeret oxygen (ilt) + 5 liter  

 acetylen.
 Stk. 5. Foruden de i stk. 4, nr. 1-5, nævnte  

 stoffer og genstande kan der transporteres indtil 5 kg (brutto)  

 husholdningskemikalier, autoplejemidler, ammunition til skydevåben og  

 andre ikke-giftige produkter beregnet til personlig eller hjemlig brug eller  

 fritids- eller sportsaktivitet.
 Stk. 6. I stor personbil (bus), hvortil der kræves  

 kørekort til kategori D, må der uanset bestemmelserne i  

 stk. 2 og 3 medbringes indtil 2 kg (brutto) farligt gods pr. person.
 § 10. Ved erhvervsmæssig national  

 vejtransport må brandfarlige væsker med et flammepunkt på  

 indtil 61°  

 C ikke anbringes i passagerrum, førerhus eller på steder, som  

 har direkte forbindelse til passager- eller førerhus, jf. dog  

 stk. 2.
 Stk. 2. I personbilers bagagerum og i varebiler med åben  

 forbindelse mellem førerkabine og varerum må der transporteres  

 indtil 10 liter brandfarlige væsker med flammepunkt på under  

 23 °  

 C, herunder benzin, eller 50 liter brandfarlige væsker med flammepunkt  

 mellem 23°  

 C og 61°  

 C, herunder dieselolie/gasolie/fyringsolie.
 § 11. Forskrifterne i denne bekendtgørelse  

 finder ikke anvendelse for national vejtransport af tanke, der har  

 været anvendt som et lokalt depot, herunder stationære tanke, og  

 som transporteres i tom og urenset stand med henblik på tankenes  

 kassation, reparation eller flytning til nyt oplagssted, jf. dog  

 stk. 2-3 og § 3.
Stk. 2. Den transporterende enhed skal være  

 afmærket som en transporterende enhed med en eller flere tanke i  

 henhold til bestemmelserne i ADR om orangefarvede skilte.
Tankene skal  

 på begge sider og bagpå være afmærket med de  

 tilhørende faresedler.
 Stk. 3. Den transporterende enhed skal være udstyret med  

 mindst en håndildslukker med en kapacitet på mindst 6 kg pulver  

 eller tilsvarende ydeevne for anden egnet ildslukker.
 § 12. Vejtransport af farligt gods, der  

 foregår inden for en eller flere sammenhængende ejendomme, hvor  

 virksomhedsarealet er særligt afspærret, indhegnet eller på  

 anden måde afgrænset fra øvrig vej, kan i de  

 tilfælde, hvor transporten indgår som et led i håndteringen  

 af godset inden for arealet, finde sted, når bestemmelserne i § 3  

 og følgende betingelser er opfyldt:
 1)	Køretøjer og tanke skal godkendes, jf.  

 §§ 20-23.
 2)	Den transporterende enhed skal være afmærket i henhold  

 til de relevante bestemmelser i ADR om orangefarvede skilte og  

 faresedler.
 3)	Det farlige gods skal transporteres i overensstemmelse med  

 bestemmelserne i ADR om sammenlæsningsforbud.
 4)	Føreren skal have gennemført den særlige  

 uddannelse for førere af køretøjer med farligt gods, der  

 følger af ADR, eller en uddannelse svarende til den uddannelse, der i  

 henhold til ADR skal gives andre personer end føreren.
 § 13. Vejtransport af farligt gods, der  

 foregår i en godshavn, hvor området er særligt  

 afspærret, indhegnet eller på anden måde afgrænset  

 fra øvrig vej, kan i de tilfælde, hvor transporten indgår  

 som et led i håndteringen af godset inden for området, finde  

 sted, når bestemmelserne i § 3 og følgende betingelser er  

 opfyldt:
 1)	Køretøjer og tanke skal godkendes, jf.  

 §§ 20-23.
 2)	Den transporterende enhed skal være afmærket i henhold  

 til bestemmelserne i ADR, eller den pågældende cargo transport  

 unit skal være afmærket i henhold til bestemmelserne i  

 IMDG-koden.
 3)	Det farlige gods skal transporteres i overensstemmelse med  

 bestemmelserne i ADR om sammenlæsningsforbud, dog således at  

 bestemmelserne i IMDG-koden kan anvendes for så vidt angår  

 adskillelse af kolli inden i den pågældende cargo transport  

 unit.
 4)	Den transporterende enhed skal være udstyret med mindst en  

 håndildslukker med en kapacitet på mindst 6 kg pulver eller  

 tilsvarende ydeevne for anden egnet ildslukker.
 5)	Føreren skal have gennemført den særlige  

 uddannelse for førere af køretøjer med farligt gods, der  

 følger af ADR eller en uddannelse svarende til den uddannelse, der i  

 henhold til ADR skal gives andre personer end føreren.
 Stk. 2. Ved kortere vejtransport mellem to eller flere  

 adskilte områder i en godshavn, kan transporten efter aftale med  

 politimesteren gennemføres i overensstemmelse med bestemmelserne i  

 stk. 1.
§ 14. Farligt gods, som i henhold til ADR er  

 udelukket fra transport, eller som ikke kan transporteres på de  

 betingelser, som er angivet i ADR, må kun transporteres, hvis  

 Beredskabsstyrelsen eller for så vidt angår radioaktive stoffer  

 Statens Institut for Strålehygiejne skriftligt meddeler tilladelse  

 hertil.
Transporten skal ske på de vilkår, der måtte  

 være fastsat i tilladelsen.
 Stk. 2. Særlig tilladelse efter stk. 1 kan kun  

 gives til national vejtransport i forbindelse med fremme af den tekniske og  

 industrielle udvikling og under forudsætning af, at sikkerheden ikke  

 forringes.
 § 15. Spild eller udslip af farligt gods skal  

 omgående anmeldes til alarmeringscentralen (1-1-2), medmindre spildet  

 eller udslippet umiddelbart kan fjernes eller uskadeliggøres af de  

 tilstedeværende.
 § 16. Af- og pålæsning af kolli med  

 farligt gods på offentlig vej i bymæssig bebyggelse kræver  

 ingen særlig tilladelse.
 § 17. ADR og de særlige aftaler, Danmark  

 måtte have indgået i tilknytning hertil, indføres ikke i  

 Lovtidende, jf. anordning nr. 79 af 2. marts 1984.
Kapitel 3 Dokumenter § 18. De dokumenter og beviser, der er foreskrevet  

 for transport i henhold til ADR, skal medbringes under transporten og  

 på forlangende forevises politiet, jf. dog §§ 12, 13, 19 og  

 34.
 Stk. 2. Såfremt transporten foregår efter en  

 særlig tilladelse, jf. § 14, stk. 1, skal der under  

 transporten udover de i stk.1 nævnte dokumenter medbringes kopi af  

 denne særlige tilladelse, som på forlangende skal forevises  

 politiet.
 Stk. 3. Såfremt transporten foregår efter  

 bestemmelser i en særaftale indgået i henhold til ADR, skal der  

 under transporten udover de i stk. 1 nævnte dokumenter medbringes  

 kopi af denne særaftale under transporten, som på forlangende  

 skal forevises politiet.
 Stk. 4. Såfremt der efter § 20, jf. §§ 21 og  

 22, eller efter en eller flere af de særlige bestemmelser i bilag 1, er  

 udstedt national godkendelsesattest, skal denne medbringes under transporten  

 og på forlangende forevises politiet.
 Stk. 5. Ved vejtransport af farligt gods i eller mellem  

 Sverige, Norge og Danmark kan transportdokumentet være affattet  

 på ét sprog, såfremt det er enten på svensk, norsk  

 eller dansk.
 § 19. Ved kørsel med  

 køretøjer med tanke og beholdere, der indeholder farligt gods,  

 som under kørslen forbruges i en arbejdsproces, kan  

 transportdokumentet for det pågældende farlige gods udelades,  

 såfremt de skriftlige anvisninger foruden de i øvrigt i ADR  

 krævede oplysninger indeholder oplysninger om UN-nr., stofnavn og  

 klasse.
 Stk. 2. Bestemmelserne i stk. 1 finder ikke anvendelse  

 ved kørsel til og fra arbejdsstedet.
Kapitel 4 Godkendelse af køretøjer, tanke,  

 batterikøretøjer og MEGC s § 20. Følgende køretøjer  

 må ikke benyttes til vejtransport af farligt gods, før de er  

 synet og godkendt, og der er udstedt ADR-attest eller national  

 godkendelsesattest til transport af farligt gods som anført i  

 §§ 21 og 22 eller i bilag 1:
 1)	Køretøj med fast tank eller aftagelig tank hver med en  

 individuel kapacitet på over 1.000 liter eller element(er) i  

 batterikøretøj med en samlet kapacitet på over 1.000  

 liter.
2)	Køretøj til tankcontainer eller UN-tank med en  

 individuel kapacitet på over 3.000 liter, eller til MEGC med en samlet  

 kapacitet på over 3.000 liter.2) 3)	Køretøj til transport af stoffer tilhørende  

 klasse 1 (eksplosive stoffer og genstande), der skal kategoriseres til type  

 EX/II eller EX/III som defineret i ADR.
 4)	Trækkende køretøj til  

 påhængskøretøj (påhængsvogn,  

 kærre eller sættevogn) nævnt i nr. 1 eller nr. 2 samt til  

 sættevogne nævnt under nr. 3.
Stk. 2. De i stk. 1, nævnte dansk registrerede  

 køretøjer synes og godkendes af Statens Bilinspektion.
De i  

 stk. 1, nr. 1, 2 og 4, nævnte køretøjer, der  

 tilhører de danske væbnede styrker, synes og godkendes af  

 myndigheder udpeget af Forsvarsministeriet.
 § 21. Til dansk registrerede  

 køretøjer omfattet af § 20, bortset fra  

 registreringspligtig traktor, påhængskøretøj hertil  

 og køretøjer tilhørende de danske væbnede styrker,  

 udsteder Færdselsstyrelsen eller en af Færdselsstyrelsen udpeget  

 myndighed ADR-attest.
 Stk. 2. ADR-attesten har en gyldighedsperiode på et  

 år.
 Stk. 3. ADR-attestens gyldighed kan forlænges ved syn  

 hos Statens Bilinspektion.
 § 22. For registreringspligtig traktor udsteder  

 Statens Bilinspektion en national godkendelsesattest.
 Stk. 2. For påhængskøretøj med tank  

 hørende til registreringspligtig traktor udsteder Beredskabsstyrelsen  

 en national godkendelsesattest.
 Stk. 3. Den nationale godkendelsesattest har en  

 gyldighedsperiode på et år.
 Stk. 4. Den nationale godkendelsesattests gyldighed kan  

 forlænges ved syn hos Statens Bilinspektion.
Stk. 5. De i stk. 1 og 2 nævnte  

 køretøjer, der tilhører de danske væbnede styrker,  

 godkendes af en af Forsvarsministeriet udpeget myndighed.
De nationale  

 godkendelsesattester til sådanne køretøjer kan  

 forlænges ved syn hos en af Forsvarsministeriet udpeget myndighed.
 Stk. 6. Forsvarsministeriet eller den myndighed,  

 Forsvarsministeriet måtte bemyndige hertil, fastsætter  

 retningslinier for ansøgning og udstedelse af national  

 godkendelsesattest for køretøjer tilhørende de danske  

 væbnede styrker.
 § 23. Følgende tanke skal være  

 forsynet med mærkeplade efter bestemmelserne herom i ADR, og skal med  

 tilhørende udstyr være godkendt af Beredskabsstyrelsen eller et  

 af Beredskabsstyrelsen godkendt prøvningsorgan:
 1)	Tanke, dog ikke tankcontainere UN-tanke, og MEGC s, til  

 køretøjer omfattet af § 20.
 2)	Element(er) i et batterikøretøj omfattet af  

 § 20.
 3)	Aftagelige tanke, der har en kapacitet på mere end 450 liter  

 og indtil 1.000 liter.
 4)	Tanke, der transporteres på ikke-registreringspligtige  

 køretøjer (blokvogne eller tilsvarende  

 køretøjer).
 Stk. 2. Tankcontainere, UN-tanke og MEGC s skal være  

 godkendt af den kompetente myndighed og forsynet med mærkeplade efter  

 bestemmelserne herom i ADR.
 Stk. 3. Tryktanke skal tillige være  

 konstruktionsgodkendt i henhold til Arbejdstilsynets bestemmelser herom.
 § 24. Færdselsstyrelsen fastsætter  

 retningslinier for ansøgning om og udstedelse af ADR-attest og  

 national godkendelsesattest.
 Stk. 2. Ved ansøgning om udstedelse af ADR-attest skal  

 det af Færdselsstyrelsen godkendte ansøgningsskema benyttes.
Kapitel 5 Emballage § 25. Hver enkelt emballagetype, der anvendes ved  

 transport af stoffer og genstande hørende til klasse 1, 3, 4.1, 4.2,  

 4.3, 5.1, 5.2, 6.1, 6.2, 8 eller 9, skal, hvor dette er påkrævet  

 efter bestemmelserne i ADR, før ibrugtagning prøves af  

 Beredskabsstyrelsen eller et af Beredskabsstyrelsen godkendt  

 prøvningsorgan.
 Stk. 2. Emballage, der anvendes til transport af stoffer  

 hørende til klasse 2 (trykbeholdere og  tanke), skal opfylde de af  

 Arbejdstilsynet fastsatte bestemmelser om transportabelt trykbærende  

 udstyr.
 Stk. 3. Emballage til klasse 7 skal, hvor dette er  

 påkrævet efter bestemmelserne i ADR, før ibrugtagning  

 godkendes af Statens Institut for Strålehygiejne.
Kapitel 6 Uddannelse § 26. Førere af køretøjer til  

 vejtransport af farligt gods samt andet personale, som er involveret i  

 vejtransport af farligt gods, skal opfylde de uddannelseskrav, som  

 følger af ADR.
Stk. 2. Instruktører, der forestår undervisning  

 af førere, jf. stk. 1, skal have bestået den eksamen i  

 vejtransport, der stilles krav om i bekendtgørelsen om  

 sikkerhedsrådgivere for transport af farligt gods.3) Stk. 3. Erhvervsuddannelsesbeviser, der er udstedt i henhold  

 til § 3 i bekendtgørelse nr. 566 af 24. juni 1992 om uddannelse  

 af førere af transporter af farligt gods ad vej samt forlængelse  

 heraf, jf. § 5 i samme bekendtgørelse, er gyldige, indtil de  

 udløber, hvorefter de kan forlænges i henhold til reglerne i  

 ADR.
§ 27. Beredskabsstyrelsen fastsætter  

 nærmere regler om udstedelse og fornyelse m.v. af uddannelsesbeviser  

 til førere af køretøjer til vejtransport af farligt gods  

 samt godkender og kontrollerer de udbudte kurser og uddannelsesinstitutioner  

 m.v. på dette område.
For så vidt angår radioaktive  

 stoffer fastsætter Beredskabsstyrelsen bestemmelserne efter  

 samråd med Statens Institut for Strålehygiejne.  

 Beredskabsstyrelsen varetager endvidere udarbejdelsen af eksamensopgaverne og  

 udarbejder en generel eksamensvejledning, der sendes til de godkendte  

 uddannelsesinstitutioner.
 Stk. 2. Beredskabsstyrelsen kan bemyndige  

 uddannelsesinstitutionerne m.v. til på nærmere angivne  

 vilkår at udstede og forny uddannelsesbeviser.
§ 28. Personer, der i henhold til ADR  

 udfører inspektion eller tæthedsprøvning af IBC s af  

 metal, IBC s af stiv plast eller komposit IBC s, skal have gennemført  

 en uddannelse, der er godkendt af Beredskabsstyrelsen.
Dokumentation for  

 gennemført uddannelse skal på forlangende forevises  

 Beredskabsstyrelsen.
 Stk. 2. Undtaget fra bestemmelserne i stk. 1 er personer,  

 ansat hos et af Beredskabsstyrelsen godkendt prøvningsorgan.
Kapitel 7 Tvangsruter m.v.
 § 29. Politimesteren (Politidirektøren) kan  

 efter forelæggelse for de relevante kommunale myndigheder bestemme, at  

 vejtransport af farligt gods omfattet af bilag 3 skal føres ad  

 bestemte ruter (tvangsruter) i tættere bebygget område.  

 Rigspolitichefen fastsætter de overordnede generelle retningslinier  

 for, i hvilket omfang der bør fastsættes tvangsruter.
 Stk. 2. Bestemmelser om tvangsruter fastsættes og  

 offentliggøres i en lokal bekendtgørelse.
Stk. 3. Politimesteren (Politidirektøren) sender et  

 eksemplar af den lokale bekendtgørelse om tvangsruter til  

 Rigspolitichefen, der årligt udarbejder en oversigt over de fastsatte  

 tvangsruter.
Et eksemplar af oversigten ligger til gennemsyn hos  

 politiet.
 Stk. 4. Hvor transport af farligt gods efter stk. 1 skal  

 foregå ad de fastsatte tvangsruter, må disse kun fraviges med  

 forudgående tilladelse af politiet efter indhentet udtalelse fra det  

 kommunale redningsberedskab.
 Stk. 5. Såfremt der uden for tættere bebygget  

 område foreligger et særligt behov for at regulere vejtransport  

 af farligt gods, kan politiet efter forudgående forelæggelse for  

 Færdselsstyrelsen træffe afgørelse herom.
Kapitel 8 Kontrol, straf m.v.
 § 30. Politiet kan standse et  

 køretøj, hvormed der udføres vejtransport af farligt  

 gods, og undersøge eller lade det undersøge med henblik  

 på at kontrollere, at transporten opfylder reglerne i denne  

 bekendtgørelse, herunder om forskrifterne om uddannelse af  

 chauffører samt om mærkning, emballering, sammenpakning,  

 sammenlæsning, sikkerhedsudstyr og angivelser i transportdokumentet er  

 opfyldt.
Stk. 2. Politiets kontrol sker med udgangspunkt i den i bilag  

 4 optrykte checkliste.
Politiet overdrager føreren af  

 køretøjet et eksemplar af checklisten eller en attestation med  

 resultatet af kontrollen.
Checklisten eller attesten skal fremvises på  

 forlangende.
 Stk. 3. I særlige tilfælde kan politiet foretage  

 kontrol, der ikke tager udgangspunkt i checklisten, herunder foretage  

 yderligere kontrol.
 § 31. Overtrædelse af  

 bekendtgørelsens § 3, § 4, stk. 1-3, §§ 9-13,  

 § 14, stk. 1, § 15, § 18, § 19, § 20,  

 stk. 1, § 23, § 25, § 26, stk. 1 og 2, § 28,  

 stk. 1, § 30, stk. 2, 3. pkt., §§ 35 og 36, de tekniske  

 forskrifter der følger af § 37, og bilag 2, straffes med  

 bøde, medmindre højere straf er forskyldt efter anden  

 lovgivning.
 Stk. 2. Overtrædelse af de af politiet fastsatte  

 bestemmelser om tvangsruter, jf. § 29, straffes i henhold til  

 færdselslovens § 118, stk. 1, nr. 3, med bøde.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttræden m.v.
 § 32. Bekendtgørelsen træder i kraft  

 den 1. oktober 2001, jf. dog stk. 2 og 3 og § 26, stk. 3.
 Stk. 2. Bestemmelsen i § 20, stk. 1, nr. 2,  

 træder for så vidt angår køretøj til  

 tankcontainer i kraft den 1. januar 2005. Indtil da gælder § 8,  

 stk. 1, litra b, i bekendtgørelse nr. 762 af 20. august 1996 om  

 vejtransport af farligt gods.
 Stk. 3. Bestemmelserne i § 26, stk. 2, træder  

 i kraft den 1. oktober 2002.
 Stk. 4. Bekendtgørelse nr. 762 af 20. august 1996 om  

 vejtransport af farligt gods ophæves, jf. dog stk. 2.
Kapitel 10 Overgangsbestemmelser § 33. Farligt gods kan frem til den 31. december  

 2001 for klasse 7 og frem til den 31. december 2002 for øvrige klasser  

 transporteres efter bestemmelserne i ADR 1999.
 § 34. Bilag 1, kapitel I og II, indeholder  

 overgangsbestemmelser for tanke og køretøjer, hvortil der er  

 udstedt en konverteret national godkendelsesattest  

 (konverteringsattest).
 § 35. Ved transport af mineralolieprodukter  

 hørende til klasse 3, UN-nr. 1202, 1203 og 1223 og gasser  

 hørende til klasse 2 i forbindelse med levering til to eller flere  

 modtagere og indsamling af tilsvarende returgods fra to eller flere af disse,  

 kan transportdokumentet frem til den 1. januar 2002 udelades, såfremt  

 de skriftlige anvisninger foruden de i øvrigt i ADR krævede  

 oplysninger indeholder oplysninger om UN-nr., stofnavn og klasse.
 § 36. Aftagelige tanke og tankcontainere med en  

 kapacitet på over 450 liter og indtil 3.000 liter, der er taget i brug  

 inden bekendtgørelsens ikrafttræden, og som anvendes af  

 entreprenører, skovbrugsvirksomheder m.fl. til transport af dieselolie  

 til forsyning af entreprenørmaskiner, nødgeneratorer m.v., og  

 som ikke opfylder bestemmelserne i § 23, stk. 1 og 2, kan indtil  

 den 1. januar 2006 fortsat anvendes, såfremt tankene er i en  

 sådan stand, at de ikke frembyder nogen risiko for mennesker, materiel  

 eller miljø under transporten.
 Stk. 2. Køretøjer, som anvendes til transport af  

 dieselolie i tanke omfattet af stk. 1, og som ikke opfylder  

 bestemmelserne i § 20, stk. 1, kan indtil den 1. januar 2006  

 fortsat anvendes.
 § 37. Kapitel 9 i Tekniske Forskrifter af maj 1985  

 udarbejdet af Statens Brandinspektion (nu Beredskabsstyrelsen) for  

 vejtransport af komprimerede, fordråbede eller under tryk  

 opløste luftarter (klasse 2) finder fortsat anvendelse.
 Stk. 2. Følgende kapitler i Tekniske Forskrifter  

 udarbejdet af Statens Brandinspektion (nu Beredskabsstyrelsen) finder  

 anvendelse frem til den 1. januar 2010, hvorefter de ophæves:
1)	kapitel 9 i Tekniske Forskrifter af 31. maj 1987 for vejtransport af  

 brandfarlige væsker ( klasse 3), 2)	kapitel 9 i Tekniske Forskrifter af 31. maj 1985 for vejtransport af  

 giftige stoffer (klasse 6.1), og 3)	kapitel 9 i Tekniske Forskrifter af 31. maj 1985 for vejtransport af  

 ætsende stoffer (klasse 8).
Færdselsstyrelsen, den 15. august  

 2001 Carsten Falk Hansen /Elsebeth Bitsch Bilag 1 Overgangsbestemmelser for tanke og køretøjer  

 til national vejtransport af farligt gods Køretøjer, hvortil der er udstedt en  

 konverteret national godkendelsesattest (konverteringsattest), vil fortsat  

 kunne anvendes til national vejtransport af de stoffer, som tankene er  

 godkendt til ved bekendtgørelsens ikrafttræden.
 Tankene og køretøjerne skal opfylde  

 bestemmelserne i ADR med de i dette bilags kapitel I og II anførte  

 undtagelser.
Kapitel I Overgangsbestemmelser for tanke Klasse 2:
1)	Tryktanke, hvortil der er udstedt en konverteret national  

 godkendelsesattest (konverteringsattest), kan fortsat anvendes til national  

 vejtransport af de stoffer, som tankene er godkendt til ved  

 bekendtgørelsens ikrafttræden.
Det er dog en forudsætning,  

 at tankene til stadighed opfylder de regler, efter hvilke de er fremstillet,  

 og de regler, efter hvilke de senest er godkendt forud for konverteringen,  

 samt de regler, efter hvilke de skal periodisk kontrolleres.
 Klasse 3, 6.1 og 8:
1)	Tanke, hvortil der er udstedt konverteret national  

 godkendelsesattest (konverteringsattest), kan i indtil 20 år fra  

 tankens fabrikationsår, dog ikke længere end til 1. januar 2010,  

 fortsat anvendes til national vejtransport af de stoffer, som tankene er  

 godkendt til ved bekendtgørelsens ikrafttræden.
Dette  

 gælder dog ikke registreringspligtig traktor og  

 påhængskøretøj hertil samt køretøjer  

 tilhørende de væbnede styrker.
Det er en forudsætning, at  

 tankene til stadighed opfylder de regler, efter hvilke de er fremstillet, og  

 de regler, efter hvilke de senest er godkendt forud for konverteringen, samt  

 de regler, efter hvilke de skal periodisk kontrolleres.
 2)	Tanke, der er fabrikeret før 1. januar 1985, og  

 hvortil der er udstedt konverteret national godkendelsesattest  

 (konverteringsattest), kan dog fortsat anvendes indtil 31. december 2004,  

 såfremt det kan dokumenteres, at de opfylder kap. 9 i Tekniske  

 Forskrifter, jf. § 37, stk. 2, svarende til den klasse, hvorfra der  

 transporteres stoffer.
 3)	Tanke, hvortil der er udstedt konverteret national  

 godkendelsesattest (konverteringsattest), kan dog fortsat anvendes efter de  

 ovenfor anførte frister, såfremt de kan godkendes efter kravene  

 i den ADR, som er gældende på  

 ansøgningstidspunktet.
Kapitel II Overgangsbestemmelser for  

 køretøjer 1)	Retardersystem.
 Køretøjer til national vejtransport af farligt gods  

 godkendt første gang før 1. januar 1997 kan undlade at opfylde  

 bestemmelserne i ADR for så vidt angår retardersystem.
 2)	Hovedafbryder.
 For køretøjer, der er godkendt til national vejtransport  

 af farligt gods første gang før den 1. januar 1993,  

 gælder følgende:
 a)	Elektriske motorer, der er anbragt bag førerhuset, skal  

 være af helt kapslet udførelse.
 b)	På et sted i førerhuset, som er let at nå  

 såvel indefra som udefra (når døren er åben), skal  

 der være anbragt en tydeligt mærket hovedafbryder for samtlige  

 elektriske installationer undtagen fartskriver.
 c)	Såfremt køretøjet er forsynet med  

 vekselstrømsgenerator, skal der i førerhuset være anbragt  

 et skilt, der angiver, at hovedafbryderen ikke må benyttes, før  

 motoren er standset.
 3)	Fartskriver.
 Køretøjer, der er godkendt til national vejtransport af  

 farligt gods første gang før den 1. januar 1993, kan undlade at  

 opfylde kravet om elektrisk sikkerhedsbarriere til fartskriver.
Bilag 2 Bestemmelser, der supplerer eller fraviger bestemmelserne i  

 ADR for vejtransport af indsamlet olie- og kemikalieaffald i klasse 3, 4.1,  

 6.1, 8 og 9, der udføres med køretøjer, der er  

 registreringspligtige i Danmark Særlige bestemmelser for klassificering,  

 emballering og mærkning i forbindelse med transport af olie- og  

 kemikalieaffald indsamlet fra husstande, laboratorier og klinikker.
 1. Olie- og kemikalieaffald, der omfatter stoffer,  

 som kan henføres til en af klasserne 3, 4.1, 6.1, 8 og 9, indsamlet  

 fra husstande, kan, når det i øvrigt er tilladt at transportere  

 stofferne efter de lempeligere bestemmelser i ADR om begrænsede  

 mængder (LQ), transporteres i kombinationsemballager på  

 følgende betingelser:
 1)	Den enkelte indvendige emballage må indeholde indtil 5 liter  

 eller 5 kg, uanset den for det enkelte stof gældende begrænsede  

 mængde i ADR.
 2)	De indvendige emballager skal pakkes i den ydre emballage ved  

 hjælp af inert fyldemateriale på en sådan måde, at de  

 ikke kan gå i stykker under normale transportforhold.
3)	Indvendige emballager må ikke pakkes i den samme ydre  

 emballage, hvis de indvendige emballager hver især indeholder stoffer,  

 der indbyrdes kan reagere på farlig måde og bevirke a)	forbrænding og/eller udvikling af stor varme, b)	udvikling af brandfarlige og/eller giftige gasser, c)	dannelse af ætsende stoffer eller d)	dannelse af ustabile stoffer.
 4)	Den ydre emballage skal være en plast- eller ståltromle  

 med aftageligt låg (1H2 eller 1A2) godkendt til emballagegruppe II  

 (Y-mærket).
 5)	Indholdet af den enkelte tromle klassificeres som "Blandet  

 olie- og kemikalieaffald indeholdende (UN-nr., godsbetegnelse, klasse og  

 emballagegruppe)", hvor klassifikationen henføres til den klasse  

 og stofgruppe blandt de indvendige emballagers indhold, der udgør  

 hovedfaren, jf. bestemmelserne i ADR om principperne for klassificering af  

 blandinger og opløsninger.
 Uagtet bestemmelserne i ADR kan angivelse af godsets hovedbestanddele  

 eller stoffernes kemiske eller tekniske betegnelser i tillæg til  

 klassifikation dog udelades.
6)	Tromler mærkes med bogstaverne "UN" efterfulgt af  

 det UN-nr., der fremgår af ovennævnte klassificering og med de  

 dertil hørende faresedler.
Herudover mærkes tromler med en  

 etiket med teksten "Farligt affald (indsamlet fra husstande)".  

 Etiketten skal have A5-format liggende (210 mm × 148 mm), og skal være  

 orange med sort tekst og med en 5 mm bred kant ligeledes i sort.
 2. Olie- og kemikalieaffald, der omfatter stoffer,  

 som kan henføres til en af klasserne 3, 4.1, 6.1, 8 og 9, indsamlet  

 fra laboratorier og klinikker, kan transporteres i kombinationsemballager  

 på samme betingelser som olie- og kemikalieaffald indsamlet fra  

 husstande, jf. pkt. 1. Dog skal den ydre emballage, jf. pkt. 1, nr. 4,  

 være godkendt til emballage gruppe I (X-mærket) og tromler, jf.  

 pkt. 1, nr. 6, 2. pkt., være mærket med teksten "Farligt  

 affald (indsamlet fra laboratorier og klinikker)".
Bilag 3 Vejtransport af farligt gods, der skal følge  

 tvangsruter i tættere bebygget område Ved "Anbefalinger for Transport af Farligt Gods" forstås i dette bilag den  

 seneste reviderede udgave af FN s "Recommendations on the Transport of  

 Dangerous Goods ".
 Fastsatte tvangsruter, jf. bekendtgørelsens  

 § 29, skal følges af:
 Klasse 2:
 1)	Transporterende enheder, hvormed der udføres transport i  

 tanke eller tankcontainere, alle med en individuel kapacitet på over  

 3.000 liter af følgende gasser i klasse 2:
 Gasser hørende til gruppe T, TF, TC, TO, TFC eller TOC.
 2)	Køretøjer med flere end 3 aksler samt vogntog,  

 hvormed der udføres transport i tanke eller tankcontainere af  

 følgende gasser i klasse 2:
 Gasser hørende til gruppe F.
 Klasse 3:
 1)	Transporterende enheder, hvormed der udføres transport i  

 tanke (herunder slamsugertanke) eller tankcontainere, alle med en individuel  

 kapacitet på over 3.000 liter af følgende brandfarlige  

 væsker hørende til klasse 3:
 Brandfarlige væsker, som er opført under litra (a) i  

 klasse 3, eller som kan henføres til emballagegruppe I i Anbefalinger  

 for Transport af Farligt Gods.
 Klasse 5.1:
 1)	Transporterende enheder, hvormed der udføres transport i  

 tanke (herunder slamsugertanke) eller tankcontainere, alle med en individuel  

 kapacitet på over 3.000 liter af følgende oxiderende stoffer  

 hørende til klasse 5.1:
 UN 1745, 1746 og 2495.
 Klasse 6.1:
 1)	Transporterende enheder, hvormed der udføres transport i  

 tanke (herunder slamsugertanke) eller tankcontainere, alle med en individuel  

 kapacitet på over 3.000 liter af følgende giftige stoffer  

 hørende til klasse 6.1:
 Flydende stoffer, som er opført under litra (a) i klasse 6.1,  

 eller som kan henføres til emballagegruppe I i Anbefalinger for  

 Transport af Farligt Gods.
 Klasse 8:
 1)	Transporterende enheder, hvormed der udføres transport i  

 tanke (herunder slamsugertanke) eller tankcontainere, alle med en individuel  

 kapacitet på over 3.000 liter af følgende ætsende stoffer  

 hørende til klasse 8:
 Flydende stoffer, som er opført under litra (a) i klasse 8,  

 eller som kan henføres til emballagegruppe I i Anbefalinger for  

 Transport af Farligt Gods.
 Returkørsel eller kørsel med tom, urenset tank eller  

 tankcontainer:
 Ved returkørsel eller kørsel med tom, urenset tank eller  

 tankcontainer med en samlet kapacitet på over 3.000 liter efter  

 transport af de ovenfor nævnte stoffer i klasse 2, 3, 5.1, 6.1 og 8  

 skal fastlagte tvangsruter følges.
Bilag 4 CHECKLISTE 1. Kontrolsted 2. Dato 3. Klokkeslæt 4. Køretøjets nationalitetsmærke og  

 indregistreringsnummer 5. Påhængskøretøjets/sættevognens  

 nationalitetsmærke og indregistreringsnummer 6. Køretøjstype lastvogn vogntog sættevogntræk med lad 7. Fragtfører, adresse 8. Nationalitet 9. Fører 10. Medhjælper 11. Afsender, adresse, afsendelsessted4) 12. Modtager, adresse, modtagelsessted4) 13. Total mængde farligt gods pr. transportenhed 14. Maksimummængde randnummer 10 011 overskredet ja nej 15. Transport finder sted i:
fast tank aftagelig tank tankcontainer batterikøretøj bulk container stykgods Dokumenter, der skal medbringes 16. Transportdokument-/ledsagedokument kontrolleret overtrædelse konstateret ikke relevant 17. Skriftlige anvisninger kontrolleret overtrædelse konstateret ikke relevant 18. Bilateral aftale/multilateral aftale/- national tilladelse kontrolleret overtrædelse konstateret ikke relevant 19. Godkendelsesattest for køretøjet kontrolleret overtrædelse konstateret ikke relevant 20. Kursusbevis for føreren kontrolleret overtrædelse konstateret ikke relevant Køretøjets stand 21. Gods tilladt til transport kontrolleret overtrædelse konstateret ikke relevant 22. Transport i bulk/- som stykgods kontrolleret overtrædelse konstateret ikke relevant 23. Transport i tank kontrolleret overtrædelse konstateret ikke relevant 24. Transport i container kontrolleret overtrædelse konstateret ikke relevant 25. Gods tilladt for køretøjstypen kontrolleret overtrædelse konstateret ikke relevant 26. Forbud mod sammenlæsning kontrolleret overtrædelse konstateret ikke relevant 27. Håndtering og surring5) kontrolleret overtrædelse konstateret ikke relevant 28. Udsivning fra ladningen eller beskadigelse af  

 emballagerne5) kontrolleret overtrædelse konstateret ikke relevant 29. UN-nummer/påmærkning af kolli4) 5) kontrolleret overtrædelse konstateret ikke relevant 30. Afmærkning af køretøjet/containeren kontrolleret overtrædelse konstateret ikke relevant 31. Faresedler for tank/- bulktransport Køretøjets udstyr 32. En håndlygte til hvert medlem af køretøjets  

 mandskab kontrolleret overtrædelse konstateret ikke relevant 33. Mindst en bremseklods pr. køretøj kontrolleret overtrædelse konstateret ikke relevant 34. To selvstående advarselsmarkeringer kontrolleret overtrædelse konstateret ikke relevant 35. Ildslukker(e) kontrolleret overtrædelse konstateret ikke relevant 36. En egnet advarselsvest eller advarselsbeklædning til hvert  

 medlem af køretøjets mandskab kontrolleret overtrædelse konstateret ikke relevant 37. Bemærkninger 38. Myndighed, som har udført kontrollen.
4)   Anføres under  

 "Bemærkninger" for så vidt angår  

 samletransport 5)   Kontrol af  

 synlige overtrædelser.
 1)   Bekendtgørelsen indeholder  

 bestemmelser, der gennemfører Rådets direktiv 94/55/EF af 21.  

 november 1994 om indbyrdes tilnærmelse af medlemsstaternes lovgivning  

 om transport af farligt gods ad vej (EF-Tidende 1994 L 319, side 1) som  

 ændret ved Europa-Parlamentets og Rådets direktiv 2000/61/EF af  

 10. oktober 2000 (EF-Tidende 2000 L 279, side 40), Rådets direktiv  

 95/50/EF af 6. oktober 1995 om indførelse af ensartede  

 kontrolprocedurer i forbindelse med transport af farligt gods ad vej  

 (EF-Tidende 1995 L 249, side 35) som ændret ved Europa-Parlamentets og  

 Rådets direktiv 2001/26/EF af 7. maj 2001 (EF-Tidende 2001 L 168, side  

 23), samt Kommissionens direktiv 2001/7/EF af 29. januar 2001 om tredje  

 tilpasning til den tekniske udvikling af Rådets direktiv 94/55/EF  

 (EF-Tidende 2001 L 30, side 43).
 2)   § 20, stk. 1, nr. 2, træder for  

 så vidt angår køretøj til tankcontainer  

 først i kraft den 1. januar 2005, jf. § 32, stk. 2. Indtil da  

 gælder § 8, stk. 1, litra b, i bekendtgørelse nr. 762 af 20.  

 august 1996 om vejtransport af farligt gods: »b) Køretøj til  

 tankcontainer med en kapacitet på over 3000 liter registreret  

 første gang den 1. juli 1997 eller senere.«.
 3)   § 26, stk. 2, træder  

 først i kraft den 1. oktober 2002.
