 Syn af brugte importerede personbiler.
Med henblik på at forenkle ekspeditionen hos Statens Bilinspektion af  

 brugte importerede personbiler fastsættes herved en forenklet praksis for  

 kontrol af, at indretnings- og udstyrskrav er opfyldt.
Denne praksis er  

 baseret på, at seriefremstillede personbiler med et givet udstyr utvivlsomt  

 er konstrueret således, at internationale krav til udstyret er opfyldt og  

 derfor ikke kræver særskilt dokumentation.
1. Seriefremstillede personbiler M1 Seriefremstillede personbiler M1 kan godkendes uden særskilt dokumentation  

 for, at bestemmelserne om indretning og udstyr er opfyldt forudsat følgende  

 betingelser er opfyldt:
 Datoer i parentes betyder, at kun biler regisreret første gang på denne  

 dato eller senere skal opfylde kravet.
- Tyverisikring (1. oktober 1972) - Lamineret forrude (1. april 1975) - Seleforankringer ved bagsæderne (1. april 1980) - Nakkestøtter på forsæderne (1. april 1986) - Seler ved alle fremadvendende sæder (1. april 1989).
 Forrude og seler kan være udskiftet med mærkede komponenter.
 Bilens motor skal være en 4-takts motor (1. april 1984).
 Biler med benzinmotor skal være forsynet med reguleret 3-vejs katalysator  

 (1. oktober 1989 for biler med motor med slagvolumen på over 2000 cm3) (1.  

 oktober 1990 for andre biler).
 For biler med dieselmotor skal en af følgende betingelser være opfyldt:
 (1. oktober 1989 for biler med slagvolumen på over 2000 cm3) (1. oktober  

 for ander biler).
- bilen er forsynet med original monteret katalysator, - motoren er omfattet af en standardtypegodkendelse, eller - der fremlægges dokumentation for, at luftforureningsbestemmelserne er  

 opfyldt.
 Bilen skal være udstyret med tilsyneladende korrekt lyddæmpersystem, og  

 bilen må - subjektivt vurderet - ikke adskille sig fra tilsvarende biltyper  

 for så vidt angår støjniveau.
 Såfremt dette ikke skønnes opfyldt, kan der kræves fremlagt dokumentation  

 for, at bilen opfylder den støjgrænse, der gælder for den pågældende bil.
Standstøjniveau, der fremgår af udenlandsk registreringsattest (fx tysk  

 registreringsattest), anføres på anmeldelsesblanketten.
For biler, hvor der  

 ikke foreligger oplysninger om standstøjniveau, anføres »00« på  

 anmeldelsesblanketten.
 Bilen skal ved en praktisk prøve opfylde kravet om, at ved en deceleration  

 på op til 8 m/s2 må baghjulene ikke blokere før forhjulene (1. januar 1968).
 Statens Bilinspektion skal i øvrigt kontrollere, at bilen opfylder  

 gældende bestemmelser.
 Opmærksomheden henledes særligt på lygtebestemmelserne (sideblinklygter,  

 og for amerikanske biler E-mærket nærlys samt farve af reflekser,  

 positionslys og blinklys).
 1) Andre personbiler M1.
 For andre personbiler M1, fx biler, der ikke tidligere har været  

 registreret, eller særligt personbiler som »Kit-cars« eller  

 campingbiler, skal der fremlægges dokumentation som hidtil for, at gældende  

 bestemmelser om indretning og udstyr er opfyldt.
 3) Hyrevogne.
 For biler, der ønskes anvendt til hyrekørsel, skal fremstilleren kunne  

 henvise til en standardtypegodkendelse, hvoraf det fremgår, at bilen er egnet  

 til hyrekørsel.
 Ved godkendelse hos Statens Bilinspektion anføres  

 standardtypegodkendelsesnummer på anmeldelsesblanketten.
Biler der afviger fra standardtypegodkendelsen (fx motor, bremser) kan  

 godkendes, såfremt karrosseriet er i overensstemmelse med  

 standardtypegodkendelsen.
Statens Bilinspektion afkrydser i rubrikken  

 »konstruktive ændringer« foruden at angive  

 standardtypegodkendelsesnummer på anmeldelsesblanketten.
 Hvis bilen ikke er omfattet af en standardtypegodkendelse, skal der  

 udstedes en godkendelseserklæring omhandlende den konkrete bil.
