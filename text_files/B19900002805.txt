(CFC) I medfør af §§ 8, 30, 38d, 43, 45, stk. 1, 61 og 62 i lov om kemiske  

 stoffer og produkter, jf. lovbekendtgørelse nr. 566 af 15. august 1989,  

 fastsættes:
Bekendtgørelsens område § 1.  Denne bekendtgørelse omfatter følgende kemiske  

 stoffer alene eller i blanding med andre stoffer:
 Stk. 2.  De i stk. 1 nævnte stoffer betegnes i denne  

 bekendtgørelse som CFC (chlorfluorcarboner).
 § 2.  Denne bekendtgørelse omfatter erhvervsmæssig  

 anvendelse af CFC samt erhvervsmæssig fremstilling, eksport og salg af  

 produkter, der er fremstillet ved hjælp af eller indeholder CFC.
 Stk. 2.  Bekendtgørelsen finder ikke anvendelse på de i  

 § 1, stk. 1, nævnte stoffer og de i stk. 1 nævnte produkter, som er  

 fremstillet i udlandet og kun føres gennem landet som transitgods eller  

 oplagres her i landet som sådant, for så vidt stofferne og produkterne ikke  

 er genstand for nogen behandling eller forarbejdning.
 § 3.  Bekendtgørelsen omfatter ikke genvinding,  

 genanvendelse som varmeoverføringsmedium samt destruktion af de i § 1, stk.  

 1, nævnte stoffer.
 Stk. 2.  Bekendtgørelsen berører ikke de bestemmelser,  

 der følger af anden lovgivning vedrørende anvendelse af CFC.
 Stk. 3.  Bekendtgørelsen omfatter ikke spraydåser til  

 lægemidler.
Anvendelsesbegrænsninger § 4.  Erhvervsmæssig anvendelse af CFC er forbudt.  

 Erhvervsmæssig eksport og salg af produkter indeholdende CFC eller  

 fremstillet ved hjælp af CFC er forbudt.
Stk. 2.  Uanset forbudet i stk. 1 kan CFC dog fortsat  

 anvendes til de i bilaget nævnte produkter og processer indtil de i bilaget  

 anførte datoer.
Erhvervsmæssig eksport og salg af de i bilaget nævnte  

 produkter kan ske indtil de i bilaget anførte datoer.
Egenkontrol § 5.  Producenter eller de, der har ansvaret for  

 salget af de af bekendtgørelsen omfattede produkter, skal være i besiddelse  

 af dokumentation for, at reglerne i bekendtgørelsen overholdes.  

 Dokumentationen skal efter anmodning udleveres til Miljøstyrelsen.
Stk. 2.  Miljøstyrelsen kan bestemme, at kontrolanalyser  

 af produkter, der er omfattet af denne bekendtgørelse, skal udføres efter  

 bestemte metoder og foretages på offentlige eller af Statens Tekniske  

 Prøvenævn autoriserede laboratorier og institutioner eller af udenlandske  

 laboratorier eller institutioner af tilsvarende standard.
Miljøstyrelsen kan  

 endvidere fastsætte regler om, at der skal betales et gebyr svarende til de  

 faktiske udgifter til kontrolanalyser.
 Stk. 3.  Miljøstyrelsen kan i de tilfælde, hvor en  

 producent eller den for salget ansvarlige ikke opfylder dokumentationskravet,  

 jf. stk. 1 og 2, påbyde denne at udføre eller lade udføre de nødvendige  

 undersøgelser til dokumentation for, at produktet opfylder reglerne i  

 bekendtgørelsen.
 Stk. 4.  Miljøstyrelsen kan for den ansvarliges regning  

 udføre eller lade udføre de undersøgelser, hvorom der er givet påbud efter  

 stk. 3, hvis påbudet ikke er efterkommet inden den fastsatte frist.
 Stk. 5.  Efter anmodning fra Miljøstyrelsen skal  

 producenten eller den for salget ansvarlige uden vederlag udlevere de  

 nødvendige prøver af produktet til gennemførelse af de i stk. 4 nævnte  

 undersøgelser.
 Stk. 6.  Efter anmodning fra Miljøstyrelsen skal andre  

 forhandlere af produktet end producenten eller den for salget ansvarlige  

 udlevere de i stk. 5 nævnte prøver af produktet for producentens eller den  

 for salget ansvarliges regning, hvis denne ikke selv kan opfylde  

 udleveringspligten.
Kontrol, dispensation og klageadgang § 6.  Tilsyn og kontrol med overholdelse af reglerne i  

 bekendtgørelsen udøves af Miljøstyrelsen.
 Stk. 2.  Miljøstyrelsen kan i særlige tilfælde tillade,  

 at reglerne i bekendtgørelsen fraviges.
 Stk. 3.  Miljøstyrelsens afgørelser efter stk. 1 og 2  

 kan ikke påklages til højere administrativ myndighed.
Straffe- og ikrafttrædelsesbestemmelser § 7.  Medmindre højere straf er forskyldt efter den  

 øvrige lovgivning, straffes den, der overtræder § 4, stk. 1 og 2, med bøde,  

 hæfte eller fængsel i indtil 1 år.
Stk. 2.  Begås en af de i stk. 1 nævnte overtrædelser af  

 et aktieselskab, andelsselskab, anpartsselskab eller lignende, kan der  

 pålægges selskabet som sådant bødeansvar.
Er overtrædelsen begået af en  

 kommune eller kommunalt fællesskab, jf. § 60 i lov om kommunernes styrelse,  

 kan der pålægges kommunen eller det kommunale fællesskab bødeansvar.
 § 8.  Bekendtgørelsen træder i kraft den 1. februar  

 1990.
Miljøministeriet, den 19. januar 1990 Lone Dybkjær / Hans Jurgen Stehr Bilag Liste over processer, hvortil fortsat anvendelse af CFC er tilladt, og  

 over produkter indeholdende CFC eller fremstillet ved hjælp af CFC, hvor  

 fortsat fremstilling, eksport og salg er tilladt uanset forbudet i § 4, stk.  

 1, indtil den angivne dato 1. Spraydåser af alle typer til alle formål samt dåser  

 indeholdende CFC bl.a. beregnet på at frembringe støj (tågehorn). 1. februar  

 1990 Spraydåser indeholdende fugeskum, slipmiddel, CFC-113 til elektronik-,  

 metal- og plastrensning, polyurethanskum til fjernvarmerør eller CFC-113 til  

 tøjrensning, jf. dog punkterne 3, 11, 12, 15 og 17.
