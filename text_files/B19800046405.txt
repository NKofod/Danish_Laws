(Bekendtgørelsen omfatter  

 dentalrøntgenanlæg med tomograf, cephalostat eller intraoralt  

 røntgenrør, samt dentalrøntgenanlæg til intraorale optagelser med spændinger  

 over 70 kV.
For dentalrøntgenanlæg til intraorale  

 optagelser med spændinger til og med 70 kV gælder særlig bekendtgørelse) INDHOLD 1. Definitioner 2. Godkendelse og anmeldelse af røntgenanlæg 2.1. Forhåndsgodkendelse 2.2. Anmeldelse 2.3. Godkendelse 3. Ansvarsforhold 3.1. Krav til røntgenanlæggets ansvarlige leder 3.2. Krav til røntgenanlæggets personale 3.3. Krav til røntgenfirmaer, som udfører arbejder ved røntgenapparater 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater 4. Strålebeskyttelse under arbejdet 4.1. Strålebeskyttelse af patienterne 4.2. Strålebeskyttelse af personalet 5. Teknisk udførelse af røntgenapparater 5.1. Almindelige bestemmelser 5.2. Særlige bestemmelser for dentalrøntgenapparater med tomograf 5.3. Særlige bestemmelser for dentalrøntgenapparater med cephalostat 5.4. Særlige bestemmelser for dentalrøntgenapparater med intraoralt  

 røntgenrør 5.5. Særlige bestemmelser for dentalrøntgenapparater til intraorale  

 optagelser med spændinger over 70 kV 6. Afskærmning af røntgenrum 7. Årligt eftersyn af røntgenanlæg ved autoriseret  

 røntgenfirma 8. Besigtigelse af røntgenanlæg ved sundhedsstyrelsen 9. Ikrafttrædelsesbestemmelse 10. Vejledninger 10.1. Vejledning vedrørende strålebeskyttelse af patienter 10.2. Vejledning vedrørende afskærmning af røntgenrum, betjeningsrum m.v.
 I medfør af indenrigsministeriets bekendtgørelse nr. 56 af 17. februar  

 1977 om brugen af røntgenanlæg m.v. fastsættes følgende:
1. DEFINITIONER I nærværende bekendtgørelse forstås ved følgende:
RØNTGENAPPARAT Det sammenhørende apparatur til udførelse af en dentalrøntgenundersøgelse,  

 normalt bestående af en røntgengenerator med røntgenrør, stativer,  

 patientlejer og andet tilbehør, samt de evt. dertil hørende faste  

 installationer.
RØNTGENANLÆG Røntgenapparat og de evt. dertil hørende bygningsdele (røntgen- og  

 betjeningsrummets vægge, loft, gulv, døre og vinduer incl. den heri  

 indbyggede stråleafskærmning).
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45x45 cm.
2. GODKENDELSE OG ANMELDELSE AF RØNTGENANLÆG 2.1. Forhåndsgodkendelse 2.1.1. Etablering af røntgenanlæg og ændring af installationer i bestående  

 røntgenanlæg, der kan påvirke de strålebeskyttelsesmæssige forhold, må ikke  

 foretages, før sundhedsstyrelsen har forhåndsgodkendt planer herover.
 2.1.2. Planer, der indsendes med henblik på forhåndsgodkendelse, skal være  

 foldet i A-4 format og omfatte følgende:
 Er placeringen endnu ikke endeligt fastlagt, må der indhentes særskilt  

 forhåndsgodkendelse på et senere tidspunkt.
 2.1.3. Foretages der under udførelsen af anlægget ændringer i forhold til  

 de forhåndsgodkendte planer, skal reviderede planer omgående indsendes til  

 sundhedsstyrelsen med henblik på godkendelse.
2.2. Anmeldelse 2.2.1. Nye røntgenanlæg og ændringer af bestående røntgenanlæg, der kan  

 påvirke de strålebeskyttelsesmæssige forhold, skal anmeldes til  

 sundhedsstyrelsen før idriftsættelse må finde sted.
Ved ændringer forstås  

 opstilling og udskiftning af stativer, generatorer m.v., mens udskiftning af  

 røntgenrør, højspændingstransformatorer m.v. ikke er omfattet heraf.
 Anmeldelsespligten påhviler det røntgenfirma, der har forestået arbejdet  

 (jfr. pkt. 3.3.1.).
 Anmeldelsesskema, der kan rekvireres fra sundhedsstyrelsen, skal foruden  

 af røntgenfirmaets tekniske leder være underskrevet af røntgenanlæggets  

 ansvarlige leder.
2.3. Godkendelse 2.3.1. Godkendelse gives på grundlag af den skete anmeldelse og efter at  

 besigtigelse har fundet sted.
 Godkendelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
3. ANSVARSFORHOLD 3.1. Krav til røntgenanlæggets ansvarlige leder 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af røntgenanlæg kan kun godkendes personer, der efter  

 sundhedsstyrelsens skøn har den fornødne uddannelse og erfaring med hensyn  

 til drift af røntgenanlæg og strålerisiko m.v.
 Sundhedsstyrelsen kan fastsætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den ansvarlige leder fratræder, skal navnet på den nye ansvarlige  

 leder straks meddeles sundhedsstyrelsen.
 3.1.2. Det er lederens pligt at sørge for, at der ved arbejde med anlægget  

 kun beskæftiges personer, som er gjort bekendt med nærværende bekendtgørelse,  

 navnlig pkt. 3.2. »KRAV TIL RØNTGENANLÆGGETS PERSONALE«.
 Lederen skal drage omsorg for, at der ved anlægget kun arbejder personer,  

 der er nøje instrueret om apparaternes indretning og brug og om den fare, der  

 er forbundet med arbejdet, og de sikkerhedsforanstaltninger, der skal træffes  

 til forebyggelse af en sådan fare, og derved har opnået tilstrækkelig  

 kyndighed.
 3.1.3. Lederen skal sørge for, at der til patienter og personale anskaffes  

 tilstrækkelige strålebeskyttelsesmidler og påse, at disse anvendes som  

 foreskrevet under pkt. 4.1. og 4.2.
 3.1.4. Lederen skal straks underrette sundhedsstyrelsen om indtrufne  

 uheld, som kan have medført utilsigtet stråleudsættelse af patienter eller  

 personale.
 3.1.5. Lederen skal sørge for, at røntgenanlægget holdes i god og ryddelig  

 stand.
 3.1.6. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 5 og 6 givne bestemmelser og at alle  

 under driften observerede fejl og mangler snarest muligt afhjælpes.
 3.1.7. Lederen skal sørge for, at anlægget en gang årligt underkastes et  

 eftersyn i henhold til denne bekendtgørelses pkt. 7.
 Lederen skal sørge for, at røntgenfirmaets rapportskemaer opbevares ved  

 røntgenanlæggene og på forlangende forevises sundhedsstyrelsen.
3.2. Krav til røntgenanlæggets personale 3.2.1. Om instruktion m.v. af personalet henvises til pkt. 3.1.2.  

 Vedrørende yderligere bestemmelser for personalets arbejde henvises til pkt.  

 4.
3.2.2. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de forhåndenværende anordninger til strålebeskyttelse og påse at  

 disse holdes i forsvarlig stand (f. eks. må genstande af blygummi ikke være  

 krakelerede eller forrevne).
 3.2.3. Når der indtræder en faresituation, skal personalet snarest muligt  

 træffe foranstaltninger til at afværge og begrænse faren samt underrette den  

 ansvarlige leder.
 3.2.4. Personalet skal straks underrette den ansvarlige leder, hvis der  

 opstår formodning om utilsigtet stråleudsættelse af patienter eller  

 personale.
3.3. Krav til røntgenfirmaer, som udfører arbejder ved røntgenapparater 3.3.1. Opstilling, idriftsættelse, reparationer og øvrige arbejder ved  

 røntgenapparater må kun udføres af røntgenfirmaer (herunder sygehuse m.v.),  

 der af sundhedsstyrelsen er autoriseret hertil.
Denne autorisation gives kun,  

 såfremt den ansvarlige røntgentekniske leder har bestået en af ministeren for  

 offentlige arbejder godkendt prøve for elektroinstallatører og efter  

 sundhedsstyrelsens skøn har den fornødne uddannelse og erfaring med hensyn  

 til røntgeninstallationer og strålerisiko.
 3.3.2. Om installation af nye apparater m.v. henvises til pkt. 2.
 3.3.3. Det er firmaets pligt at sørge for, at der ved arbejde med  

 røntgenapparaterne kun beskæftiges personer, som forud er gjort bekendt med  

 de bestemmelser og vejledninger i nærværende bekendtgørelse, der vedrører  

 deres arbejde, herunder pkt. 3.4. »KRAV TIL PERSONER BESKÆFTIGET VED  

 INSTALLATION, REPARATION, VEDLIGEHOLDELSE OG EFTERSYN AF  

 RØNTGENAPPARATER«.
 Firmaet er ansvarlig for, at der ved arbejdet kun beskæftiges personer,  

 der i fornødent omfang er instrueret om apparaternes indretning og virkemåde  

 og om den fare, der er forbundet med arbejdet, og de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
 3.3.4. Firmaet skal straks underrette den ansvarlige leder og  

 sundhedsstyrelsen om fejl og uheld, som kan have medført utilsigtet  

 stråleudsættelse af personer.
3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater 3.4.1. Om instruktion m.v. af personer, der udfører arbejder ved  

 røntgenapparater, henvises til pkt. 3.3.3.
 3.4.2. Personer, der udfører arbejder ved et røntgenapparat, skal straks  

 underrette røntgenfirmaets tekniske ansvarlige leder, hvis der opstår  

 formodning om utilsigtet stråleudsættelse af mennesker.
 3.4.3. Konstateres der under servicearbejde defekter eller fejl, der  

 medfører risiko for patienter eller personale, skal oplysning herom omgående  

 gives til røntgenanlæggets ansvarlige leder og betjeningspersonalet.
 3.4.4. Personer, der udfører arbejder ved et røntgenapparat, har pligt til  

 at drage omsorg for, at hverken de selv eller andre mennesker stråleudsættes  

 unødigt under arbejdet.
 Således må de under ingen omstændigheder udsætte sig selv eller andre for  

 den direkte stråling (heller ikke på hænder), og de skal reducere den spredte  

 stråling mest muligt, f. eks. ved hjælp af hensigtsmæssigt anbragte  

 blygummistykker og anvendelse af mindst mulige feltstørrelser.
3.4.5. Under reparations- eller justeringsarbejder, hvor der arbejdes med  

 et røntgenrør i drift, skal der, selv ved kortvarige eksponeringer, drages  

 omsorg for, at kun personer, der er beskæftiget ved reparationen eller  

 justeringen, får adgang til røntgenrummet.
Om fornødent skal rummet afspærres  

 eller tydelige advarselsskilte opsættes ved alle indgange til rummet.
 3.4.6. Ved prøveoptagelser m.v. må ikke anvendes mennesker som objekt.
4. STRÅLEBESKYTTELSE UNDER ARBEJDET 4.1. Strålebeskyttelse af patienterne (se også vejledningen pkt. 10.1.).
 4.1.1. Overflødige røntgenundersøgelser skal undgås:
4.1.2. Patienter bør afdækkes med et blygummiforklæde, -slag eller  

 lignende.
Børn skal afdækkes ved røntgenundersøgelser på tandklinikker.
 4.1.3. Ved fotografering af børns hænder på tandklinikker skal der  

 anvendes en til formålet konstrueret kasse beklædt med 1 mm bly, hvori hånd  

 og film placeres.
 4.1.4. Til røntgenundersøgelser skal anvendes et så ydedygtigt apparat,  

 hvad angår højspænding og rørstrøm, at der opnås billeder af diagnostisk  

 tilfredsstillende kvalitet.
4.1.5. Ved apparater med indblændingsmulighed skal der altid foretages  

 omhyggelig indblænding af strålefeltet til det område, der har diagnostisk  

 interesse.
Ved intraorale optagelser skal således altid anvendes tubus.
 4.1.6. Indstilling på patienten skal foretages med omhu.
 4.1.7. Røntgenrørets højspænding skal ved enhver undersøgelse være så høj  

 som foreneligt med de diagnostiske krav til billedet.
 4.1.8. Røntgenrørets totalfiltrering skal være så høj som mulig.
 4.1.9. Ved røntgenoptagelser med kassetter skal der anvendes så hurtige  

 forstærkningsskærme og så følsomme film som foreneligt med de diagnostiske  

 krav til billedet.
 Ved røntgenoptagelser uden kassetter skal der anvendes så følsomme film  

 som foreneligt med de diagnostiske krav til billedet.
 Bruges et røntgenapparat til intraorale optagelser undtagelsesvis til  

 ekstraorale tandoptagelser, skal der anvendes forstærkningsskærme.
 4.1.10. Ved cephalostatoptagelser skal rastere have så lavt et  

 skaktforhold som foreneligt med de diagnostiske krav til billedet.
 4.1.11. Ved apparater, hvor fokus-filmafstanden kan varieres, skal det  

 tilstræbes at anvende en lang fokus-filmafstand.
 4.1.12. Fremkaldesystemet skal holdes i en sådan stand, at mangler ved  

 fremkaldeprocessen ikke forårsager unødig patientstrålebelastning.
 4.1.13. Der skal anvendes betragtningskasser med tilstrækkelig lysstyrke.
4.2. Strålebeskyttelse af personalet 4.2.1. Når det er nødvendigt at støtte patienter under eksponering, skal  

 hertil anvendes tekniske hjælpemidler.
Er det undtagelsesvis nødvendigt at anvende personer til at støtte, skal  

 disse være nøje instrueret.
Personer, der støtter, må ikke udsættes for den  

 direkte stråling, og de skal beskyttes bedst muligt mod spredt stråling ved  

 hjælp af beskyttelsesudstyr.
 4.2.2. Kassetter og film må kun undtagelsesvis holdes af andre personer  

 end patienten og kun hvis brug af kassette- eller filmholder er umulig.  

 Personer, der holder, skal undgå at udsætte sig for den direkte stråling, og  

 de skal beskyttes bedst muligt mod spredt stråling ved hjælp af  

 beskyttelsesudstyr.
5. TEKNISK UDFØRELSE AF RØNTGENAPPARATER 5.1. Almindelige bestemmelser For konstruktion og installation af røntgenapparater gælder  

 stærkstrømsreglementet samt følgende bestemmelser.
5.1.1. Apparater og tilbehør skal være forsvarligt fastgjort.
Stativdele  

 og bolte m.v. skal være korrekt dimensioneret, ligesom man må sikre sig, at  

 de bygningsdele, hvortil apparater, stativer m.v. fastgøres, er i stand til  

 at optage alle statiske og dynamiske påvirkninger fra udstyret.
 5.1.2. Apparater og tilbehør skal være således konstrueret, at der ved  

 brugen ikke opstår unødvendig risiko for patient og personale.
Specielt skal alle bevægelige stativdele være således konstrueret at  

 eventuelt svigt af en fiksation af mekaniske eller elektriske årsager, der  

 kan medføre, at apparatet eller dele heraf bevæger sig, ikke forårsager skade  

 på patienter eller personale i bevægelsesbanen.
Hvor det er muligt, skal de  

 pågældende stativdele være forsynet med en bremseanordning, der træder i  

 funktion, hvis den normale fastspænding eller udbalancering svigter.
 5.1.3. Dentalrøntgenapparater må ikke kunne gennemlyse.
 5.1.4. Røntgenrøret skal tillige med blænderen være således afskærmet, at  

 lækstrålingens dosishastighed ved lukket blænder ved maksimal belastning  

 under kontinuerlig drift ikke overskrider 1 mSv/h (svarende til 100 mR/h) i 1  

 m afstand fra fokus.
 5.1.5. På eller ved røntgenapparatet skal findes indikering af  

 højspænding, rørstrøm og eksponeringstid.
 Indikering af separat rørstrøm og eksponeringstid kan erstattes af en  

 indikering af mAs-produktet.
 5.1.6. Røntgenapparatets eksponeringssystem skal være pålideligt og have  

 tilfredsstillende reproducerbarhed.
 Når røntgenapparatet eksponerer, skal dette automatisk markeres ved et let  

 synligt eller hørligt signal.
 For yderligere bestemmelser vedrørende eksponeringssystemet se pkt.  

 5.2.4., 5.3.4., 5.4.3. og 5.5.3.
 5.1.7. Alle betjeningsknapper skal være forsynet med tydelig og let  

 forståelig tekst eller signatur.
5.1.8. Ved apparater på tandklinikker skal der til afdækning af børn  

 findes et blygummiforklæde, -slag eller lignende med et blyækvivalent på  

 mindst 0,25 mm.
Udskæringen i afdækningsmateriellet til patientens hals må  

 ikke være for stor.
 5.1.9. Afdækningsmateriellet skal være mærket med tydelig angivelse af  

 blyækvivalent.
5.2. Særlige bestemmelser for dentalrøntgenapparater med tomograf Foruden de under pkt. 5.1. nævnte bestemmelser gælder for røntgenapparater  

 med tomograf følgende bestemmelser.
 5.2.1. Fokus-hudafstanden skal være mindst 15 cm.
 5.2.2. Totalfiltreringen af strålingen skal være ækvivalent med mindst:
2,0 mm A1 for spændinger til og med 100 kV, og 3,0 mm A1 for spændinger over 100 kV.
I almindelighed anbefales højere totalfiltreringer end her angivet.
Den  

 minimale totalfiltrering skal være angivet på røntgenrøret ved hjælp af et  

 metalskilt.
5.2.3. Røntgenrøret skal være forsynet med en blænder.
Spalteblænder,  

 kassetteholder og apparatets drejende del skal være således konstrueret, at  

 strålefeltet ikke på nogen led overskrider billedfeltet med mere end 1 cm.
 5.2.4. Eksponeringen skal automatisk afbrydes, når apparatets drejende  

 bevægelse er afsluttet.
5.3. Særlige bestemmelser for dentalrøntgenapparater med cephalostat Foruden de under pkt. 5.1. nævnte bestemmelser gælder for røntgenapparater  

 med cephalostat følgende bestemmelser.
 5.3.1. Fokus-hudafstanden skal være mindst 30 cm.
 5.3.2. Totalfiltreringen af strålingen skal være ækvivalent med mindst:
2,0 mm A1 for spændinger til og med 100 kV, og 3,0 mm A1 for spændinger over 100 kV.
I almindelighed anbefales højere totalfiltreringer end her angivet.
Den  

 minimale totalfiltrering skal være angivet på røntgenrøret ved hjælp af et  

 metalskilt.
5.3.3. Røntgenrøret skal være forsynet med en blænder.
Ved  

 lysviserblændere skal lys- og strålefelt falde sammen, således at lysfeltet i  

 en afstand af 0,5 m fra fokus højst afviger 0,5 cm fra strålefeltet målt ved  

 en feltstørrelse på 20x20 cm, og i en afstand af 1 m højst afviger 1 cm ved  

 en feltstørrelse på 40x40 cm.
 Lysviseren skal have en sådan lysstyrke, at feltet under de i rummet  

 herskende lysforhold ubesværet kan indstilles ved de anvendte afstande.
 Såfremt billedfelt og strålefelt kan forskydes i forhold til hinanden,  

 skal der forefindes midler til ubesværet centrering af strålefelt og  

 billedfelt.
 Rektangulære hulblændere skal være således konstrueret, at strålefeltet  

 ved korrekt centrering ikke på nogen led overskrider billedfeltet med mere  

 end 1 cm.
 Cirkulære hulblændere skal være således konstrueret, at afstanden fra  

 billedfeltets hjørner til strålefeltets rand ikke overstiger 1 cm ved korrekt  

 centrering.
 5.3.4. Røntgenapparatet skal være således indrettet, at eksponeringen  

 automatisk afbrydes efter en forud indstillet tid eller elektricitetsmængde.
5.4. Særlige bestemmelser for dentalrøntgenapparater med intraoralt  

 røntgenrør Foruden de under pkt. 5.1. nævnte bestemmelser gælder for røntgenapparater  

 med intraoralt røntgenrør følgende bestemmelser.
 5.4.1. Totalfiltreringen af strålingen skal være ækvivalent med mindst 3,0  

 mm A1.
I almindelighed anbefales en højere totalfiltrering.
Den minimale  

 totalfiltrering skal være angivet på røntgenrøret ved hjælp af et metalskilt.
 5.4.2. Røntgenrøret skal være forsynet med feltbegrænsende midler, således  

 at unødvendig bestråling af patienten undgås.
 5.4.3. Røntgenapparatet skal være således indrettet, at eksponeringen  

 automatisk afbrydes efter en forud indstillet tid eller elektricitetsmængde.
5.5. Særlige bestemmelser for dentalrøntgenapparater til intraorale  

 optagelser med spændinger over 70 kV Foruden de under pkt. 5.1. nævnte bestemmelser gælder for røntgenapparater  

 til intraorale optagelser med spændinger over 70 kV følgende bestemmelser.
 5.5.1. Røntgenapparatet skal være forsynet med en tubus eller lignende  

 anordning, som sikrer en mindste afstand på 20 cm mellem fokus og hud.
Tubus skal være cylinderformet.
Tubusvæggen skal i en udstrækning af  

 mindst 10 cm regnet fra den ende af tubus, der vender mod patienten, have et  

 blyækvivalent på mindst 0,1 mm.
Strålefeltets diameter ved den ende af tubus,  

 der vender mod patienten, må ikke overstige 6 cm ved optagelser med kontakt  

 mellem tubus og patienten (kontaktoptagelser,  

 vinkelhalveringsteknikoptagelser).
 Strålefeltets diameter målt på indgangssiden af patienten må ikke  

 overstige 6 cm ved optagelser med filmholder, hvor der er afstand mellem  

 tubus og patienten.
 5.5.2. Totalfiltreringen af strålingen skal være ækvivalent med mindst:
2,0 mm A1 for spændinger til og med 100 kV, og 3,0 mm A1 for spændinger over 100 kV.
I almindelighed anbefales højere totalfiltreringer end her angivet.
Den  

 minimale totalfiltrering skal være angivet på røntgenrøret ved hjælp af et  

 metalskilt.
 5.5.3. Røntgenapparatet skal være således indrettet, at eksponeringen  

 automatisk afbrydes efter en forud indstillet tid eller elektricitetsmængde.
6. AFSKÆRMNING AF RØNTGENRUM Bestemmelserne i afsnit 6 skal tjene til at sikre, at afskærmninger  

 udføres således, at de i ethvert punkt har det krævede blyækvivalent, se  

 tabel 1, side 9.
6.1. Ved alle overgange mellem to til stråleafskærmning tjenende  

 materialer (f. eks. bly-bly, bly-blygas, bly-beton) skal overlapning finde  

 sted i en bredde mindst lig summen af de to nødvendige lagtykkelser plus 2  

 1/2 gange en eventuel afstand mellem dem (f. eks. ved blylag i overgang  

 mellem dør og karm). Overlapningen skal dog mindst være 1 cm.
Eksempler herpå  

 er givet i vejledningen pkt. 10.2. Undtaget fra denne bestemmelse er  

 overgange, hvor der er fuld sikkerhed mod svækkelse af afskærmningen ved  

 revnedannelse, f. eks. en muret væg, der hviler på et betongulv, støbte og  

 murede hjørner.
 6.2. Hvor afskærmningen svækkes ved udførelsen af kabelrender,  

 rørgennemføringer, stikkontakter, afbrydere, befæstigelser med søm eller  

 skruer, dørlåse, dørhåndtag m.v. skal afskærmingen retableres fuldtud.  

 Eksempler herpå er givet i vejledningen pkt. 10.2.
6.3. Blyplader skal opsættes på en sådan måde, at de ikke flyder på grund  

 af deres egen vægt.
Blyplader, der kommer i berøring med mørtel, cement eller  

 lignende, skal først overstryges med et korrosionsbeskyttende lag.
6.4. Afskærmningsmaterialer som beton, barytbeton, mørtel m.v. skal have  

 den fornødne homogenitet samt korrekt sammensætning og vægtfylde.
Fuger i  

 murede vægge skal være helt udfyldt.
6.5. Personaleadgangen til røntgenrum skal, i den udstrækning det er  

 muligt, foregå gennem sluser i stedet for blybeklædte døre.
Sluser skal  

 indrettes således, at de hindrer den direkte stråling og den spredte stråling  

 fra patienten i at trænge uden for rummet.
Eksempler på udførelsen af sluser  

 er givet i vejledningen pkt. 10.2.
6.6. Der stilles store krav til udførelse af døre på grund af den  

 nødvendige overlapning mellem dør og karm, anvendelse af forskudte håndtag og  

 retablering af afskærmning ved låse.
Eksempler på overlapninger er givet i  

 vejledningen pkt. 10.2.
 Mellem dør og gulv kræves ingen overlapning, men afstanden mellem dørens  

 blyplade og det stråleafskærmende lag i gulvet må ikke overstige 1 cm.
 6.7. Der skal ved apparatopstillinger eller anbringelsen af faste skærme  

 drages omsorg for, at den direkte stråling ved de påtænkte projektioner ikke  

 rettes ud ad vinduet, hvis personer derved kan træffes af strålingen i en  

 afstand af under 30 m fra røntgenrørets fokus.
6.8. Væggene i et røntgenrum skal normalt være afskærmet mod stråling i  

 hele deres udstrækning mellem de strålebeskyttende lag i gulv og loft.
Hvis  

 dette besværliggøres af installationer m.v. under loftet, skal  

 vægafskærmningen føres op til mindst 2,5 m højde, og samtidig skal  

 afskærmningen i loftet føres uden for væggen i en bredde, der mindst er 5  

 gange afstanden fra overkanten af vægafskærmningen til det stråleafskærmende  

 lag i loftet.
6.9. Et røntgenrum skal enten have et særskilt betjeningsrum eller være  

 forsynet med en foran betjeningspulten fast anbragt skærm til beskyttelse af  

 personalet.
Skærmen skal være således udført, at den hindrer den direkte  

 stråling og den spredte stråling fra patienten i at ramme  

 betjeningspersonalet bag skærmen.
Skærmen skal være mindst 2 m høj og have en  

 sådan længde, at hele det i rummet beskæftigede personale kan finde  

 beskyttelse bag skærmen.
 6.10. Fra den afskærmede betjeningsplads skal der være mulighed for at  

 betragte patienten under undersøgelsen.
 6.11. Røntgenrum skal afskærmes i overensstemmelse med tabel 1, side 9.
Ved tomografer, hvor den direkte stråling opfanges af en kassetteholder  

 eller lignende, der ved spændinger over 70 kV til og med 100 kV ækvivalerer 1 mm bly, ved spændinger over 100 kV til og med 150 kV ækvivalerer 1,5 mm bly, kan væggenes blyækvivalent dog reduceres til 1 mm.
Det er en forudsætning,  

 at den direkte stråling ikke kommer uden for kassetteholder eller lignende.
Ved cephalostater, hvor den direkte stråling opfanges af en plade bag  

 kassetten, der ved spændinger over 70 kV til og med 100 kV ækvivalerer 1 mm bly, ved spændinger over 100 kV til og med 150 kV ækvivalerer 1,5 mm bly, kan væggenes blyækvivalent reduceres til 1 mm.
Pladen bag kassetten skal  

 have en sådan udstrækning, at den på alle leder går 3 cm uden for det direkte  

 strålefelt.
Tabel 1 Krav til afskærmningens blyækvivalent For reduktion af afskærmningen, se pkt. 6.11.
 Ydervægge og lofter, fra hvilke personer ikke kan opholde sig nærmere end  

 30 m, kræves ikke afskærmet.
Tabel 2 Nogle almindelige bygningsmaterialers afskærmningsevne ved spændinger mellem 50 og 150 kV Til 1 mm bly kan normalt regnes at svare: 70 mm beton (ved rumvægt 2,2  

 g/kubikcentimeter) 100 mm mursten (ved rumvægt 1,9 g/kubikcentimeter) 300 mm letbeton (ved rumvægt 0,6 g/kubikcentimeter).
7. ÅRLIGT EFTERSYN AF RØNTGENANLÆG VED AUTORISERET  

 RØNTGENFIRMA 7.1. Ethvert røntgenanlæg skal ved lederens foranstaltning efterses en  

 gang om året, og eventuelle konstaterede fejl skal udbedres snarest muligt.  

 Berettiget til at udføre sådanne eftersyn er kun røntgenfirmaer, der er  

 autoriseret af sundhedsstyrelsen jfr. pkt. 3.3.1.
7.2. På grundlag af eftersynet skal et af sundhedsstyrelsen godkendt  

 rapportskema udfyldes.
Skemaet, underskrevet af røntgenfirmaets ansvarlige  

 tekniske leder, sendes til røntgenanlæggets ansvarlige leder, der skal drage  

 omsorg for, at skemaet opbevares ved røntgenanlægget og på forlangende  

 forevises sagkyndige fra sundhedsstyrelsen.
 7.3. Hvis røntgenanlæggets ansvarlige leder ikke inden en måned fra  

 modtagelsen af rapportskemaet har rekvireret fejl og mangler udbedret, skal  

 røntgenfirmaet sende et eksemplar af rapportskemaet med påtegning om fejl og  

 mangler til sundhedsstyrelsen.
 7.4. Ved det årlige eftersyn skal det undersøges, om røntgenanlægget,  

 herunder røntgenapparatet med dets stativer og hjælpeaggregater, såvel  

 elektrisk som mekanisk er i en sådan stand, at det ved korrekt brug ikke  

 medfører risiko for patienter og personale.
 Specielt skal ved eftersynet følgende nøje kontrolleres:
 7.4.1. Om ekstrabeskyttelsen af røntgenanlægget er i overensstemmelse med  

 stærkstrømsreglementets bestemmelser.
7.4.2. Om installationens elektriske materiel ikke viser tegn på slid  

 eller ælde, herunder om tilgængelige ledninger og kabler er forsvarligt  

 aflastet, og om isolationen er fri for defekter.
Om afbrydere og omskiftere  

 slutter og bryder præcist, om alle spændingsførende dele er afskærmet mod  

 utilsigtet berøring.
7.4.3. Om bærende kæder og wirer ikke viser tegn til forringelse af  

 bæreevnen.
Hvis det ikke er praktisk muligt at gennemføre denne kontrol ved  

 hvert årligt eftersyn, f. eks. på grund af manglende inspektionsdæksler, skal  

 kontrollen af kæder og wirer foretages med de af fabrikanten anbefalede  

 tidsmellemrum, dog mindst hvert 5. år.
 7.4.4. Om faldbremser og lignende udstyr fungerer pålideligt ved en  

 funktionsafprøvning af apparatet.
 7.4.5. Om stativers udbalancering samt funktionen af såvel mekaniske som  

 elektriske fiksationer er korrekt, således at patienter eller personale i  

 bevægelsesbanen ikke kan skades ved eventuelt svigt af en fiksation (jfr.  

 pkt. 5.1.2.).
7.4.6. Om fastgørelsen af røntgenapparatet med dets stativer og  

 hjælpeaggregater ikke viser tegn på forringelse.
Dette er særlig vigtigt,  

 hvor svigt af fastgørelsen kan have væltning eller nedfald af apparatdele til  

 følge (jfr. pkt. 5.1.1.).
7.4.7. Om røntgenapparatets kontrollamper og indikeringer fungerer  

 korrekt.
Den indikerede højspænding kontrolleres efter en af  

 sundhedsstyrelsen godkendt metode, om muligt ved en lav og en høj rørstrøm.
 7.4.8. Om lysviserblændere fungerer fejlfrit, herunder om lys- og  

 strålefelt falder sammen.
 Lysfeltet må i en afstand af 0,5 m fra fokus højst afvige 0,5 cm fra  

 strålefeltet målt ved en feltstørrelse på 20*20 cm, og i en afstand af 1 m  

 højst afvige 1 cm ved en feltstørrelse på 40*40 cm (jfr. pkt. 5.3.3.).
7.4.9. Om totalfiltreringen af strålingen fra diagnostikrøntgenrør er  

 ækvivalent med mindst (jfr. pkt. 5.2.2., 5.3.2. og 5.5.2.) 2,0 mm A1 for spændinger til og med 100 kV, og 3,0 mm A1 for spændinger over 100 kV.
 Undtagelse: Ved apparater med intraoralt røntgenrør skal totalfiltreringen  

 altid være ækvivalent med mindst 3,0 mm A1 (jfr. pkt. 5.4.1.).
 Om den konstaterede totalfiltrering er i overensstemmelse med angivelsen  

 på røntgenrørene.
7.4.10. Om strålebeskyttelsesmateriel såsom blygummiforklæder og -handsker  

 ikke viser tegn på forringelse af den beskyttende evne.
F. eks. må genstande  

 af blygummi ikke være krakelerede eller forrevne.
 7.4.11. Som afslutning på eftersynet fastklæbes på betjeningspulten et  

 mærke, der angiver måned og årstal for eftersynet.
8. BESIGTIGELSE AF RØNTGENANLÆG VED SUNDHEDSSTYRELSEN 8.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 8.2. Besigtigelse af røntgenanlæg foretages af sundhedsstyrelsen med højst  

 5-årige mellemrum.
8.3. Sådanne ændringer af et røntgenanlæg, som sundhedsstyrelsen måtte  

 kræve ved besigtigelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 at medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
9. IKRAFTTRÆDELSESBESTEMMELSE Denne bekendtgørelse træder i kraft den 1. december 1980.
 Røntgenanlæg, der er anmeldt til sundhedsstyrelsen inden denne dato, skal  

 bringes i overensstemmelse med bekendtgørelsens bestemmelser.
SUNDHEDSSTYRELSEN, DEN 25. SEPTEMBER  

 1980 SØREN K.
SØRENSEN /Øhlenschlæger 10. VEJLEDNINGER 10.1. Vejledning vedrørende strålebeskyttelse af patienter Indblænding af strålefeltet (ad pkt. 4.1.5.) Et for stort strålefelt belaster patienten unødigt og forringer  

 billedkvaliteten på grund af den øgede mængde spredt stråling.
 Man kan med tilnærmelse regne med, at en fordobling af strålefeltets areal  

 vil resultere i en fordobling af mængden af spredt stråling.
Indstilling på patienten (ad pkt. 4.1.6.) Da unøjagtig indstilling på patienten kan være årsag til gentagelse af en  

 undersøgelse, skal indstillingen foretages med omhu.
Højspænding (ad pkt. 4.1.7.) Ved at vælge højspændingen så høj som muligt opnår man en mere  

 gennemtrængende stråling og derved en reduktion af patientdoserne.
Apparater  

 til intraorale optagelser bør kunne yde 60 kV eller mere.
Filtrering (ad pkt. 4.1.8.) Med stigende filtrering falder især doserne til huden på indgangssiden og  

 til de organer, der ligger umiddelbart under denne.
 Ydedygtige røntgenapparaters totalfiltrering bør derfor have et  

 aluminiumækvivalent, der ligger 1 mm over de krævede mindste værdier (se pkt.  

 5.2.2.).
Forstærkningsskærme (ad pkt. 4.1.9.) Sammenligner man hurtige, normale og langsomme forstærkningsskærme, vil  

 man stort set finde, at de hurtige skærme giver en halvering af dosis  

 sammenlignet med normale skærme, og at de langsomme skærme giver en  

 fordobling af dosis, stadig væk sammenlignet med normale skærme.
 Der findes desuden forstærkningsskærme af såkaldte sjældne jordarter.  

 Disse giver en endnu større reduktion af dosis end de nævnte hurtige skærme.  

 Forstærkningsskærme af sjældne jordarter bør derfor bruges i så stor  

 udstrækning som muligt inden for den odontologiske radiologi.
Rastere (ad pkt. 4.1.10.) Rastere med højt skaktforhold giver større patientdosis end rastere med  

 lavt skaktforhold.
Ved cephalostatoptagelser bør rasterets skaktforhold ikke  

 overstige 6:1.
Filmbetragtningsanordninger (ad pkt. 4.1.13.) Dårlige betragtningsanordninger kan give anledning til, at billeder med  

 høj sværtning må kasseres.
Betragtningskasser og lignende skal derfor have  

 høj lysstyrke og være opstillet på steder, hvor andet lys ikke forstyrrer  

 betragtningen.
Der bør ud over de almindelige betragtningsanordninger  

 forefindes spotlamper med ekstra høj lysstyrke og indblændingsmulighed.
 10.2. Vejledning vedrørende afskærmning af røntgenrum, betjeningsrum m.v.
Overgange mellem afskærmningsmaterialer Bredden af overlapningen mellem de to materialer skal som angivet i pkt.  

 6.1. mindst være lig med summen af de to lagtykkelser plus 2 1/2 gange en  

 evt. afstand mellem dem (dog mindst 1 cm).
Retablering af strålebeskyttelsen ved gennemføringer og lignende +++FIGUR++ Blypladen til retablering af strålebeskyttelsen skal have en sådan  

 tykkelse og udstrækning, at det svækkede materiale plus blypladen mindst har  

 samme blyækvivalent som det usvækkede materiale med tykkelsen D i alle  

 forekommende stråleretninger.
Afdækning af søm- og skruehuller Sluser Sluser skal indrettes således, at de hindrer den direkte stråling og den  

 spredte stråling fra patienten i at trænge uden for rummet.
Skitserne viser  

 eksempler på den praktiske udførelse af sluser.
Den eneste begrænsning ved  

 anvendelsen af sluser er, at der i de skraverede arealer ikke må opstilles  

 stativer, røntgenrør m.v.
Døre Skitserne viser 3 eksempler på overlapninger i døre, der i praksis har  

 vist sig anvendelige.
