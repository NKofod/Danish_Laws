Kvinden  blev aktuelt tvangsindlagt af egen læge på  

 behandlingsindikation, fordi hun socialt helt havde isoleret sig og desuden  

 havde vandret omkring i gaderne.
Ved indlæggelsen fremtrådte hun  

 psykotisk og præget af vrangforestillinger af såvel  

 forfølgelseskarakter, som påvirkningsfornemmelser fra rummet.  

 Hun var svært forpint, urolig og omkringvandrende, og det var derfor  

 ikke muligt at foretage en fysisk undersøgelse af hende.
På  

 grund af den meget urolige tilstand fik kvinden ved indlæggelsen under  

 tvang indgivet en beroligende injektion med Cisordinol Acutard 100 mg.
 Ca. 5 uger efter indlæggelsen blev det med to dages mellemrum  

 på ny nødvendigt ved tvang at give hende en akut beroligende  

 injektion med Cisordinol Acutard 100 mg, da hun igen var opkørt og  

 forpint.
Indlæggelsesforløbet var præget af hendes af  

 sindssygdommen udløste vægelsind, som gav sig udtryk i, at hun  

 vekslende var i afdelingen frivilligt / ufrivilligt, og vekslende  

 ønskede /  ikke ønskede medicinsk behandling, ligesom hun  

 også flere gange skiftede patientrådgiver.
Det fremgik af  

 journalmaterialet i sagen, at man fra afdelingens side havde forsøgt  

 at motivere hende for frivillig antipsykotisk medicinsk behandling med  

 såvel Cisordinol som Leponex, som tabletter og mikstur, men at dette  

 på grund af hendes tilstand og manglende sygdomsindsigt ikke havde  

 været muligt.
Det blev derfor, efter ca. 5 ugers indlæggelse,  

 besluttet at iværksætte tvangsbehandling af hende med Cisordinol  

 mikstur 20 mg dagligt, alternativt Cisordinol som injektion 10 mg  

 dagligt.
 Det lokale Psykiatriske Patientklagenævn godkendte beslutningen om  

 tvangsmedicinering og den ved tvang ved indlæggelsen indgivne  

 beroligende injektion.
Beroligende injektion ved tvang og  

 efterfølgende tvangsmedicinering Efter en samlet vurdering fandt Sundhedsvæsenets  

 Patientklagenævn, at kvinden var sindssyg, og at det ville være  

 uforsvarligt ikke at tvangsbehandle hende, da udsigten til hendes helbredelse  

 eller en betydelig og afgørende bedring af hendes tilstand ellers  

 ville blive væsentligt forringet.
Endvidere fandt nævnet, at tvangsbehandlingen  

 opfyldte kravet om mindst indgribende foranstaltninger.
Nævnet lagde  

 herved lagt vægt på, at hun var præget af  

 vrangforestillinger, forpint og præget af sindssygelig ambivalens, samt  

 var uden sygdomsindsigt.
Endvidere lagde nævnet vægt på, at  

 hun var forsøgt motiveret for frivillig antipsykotisk medicinsk  

 behandling, før beslutningen om tvangsmedicinering blev truffet efter  

 ca. 5 ugers indlæggelse.
Nævnet fandt yderligere, at  

 behandlingsplanen opfyldte kravet om anvendelse af afprøvede  

 lægemidler i sædvanlig dosering.
Vedrørende den ved tvang ved indlæggelsen  

 indgivne beroligende injektion med Cisordinol Acutard 100 mg fandt  

 Sundhedsvæsenets Patientklagenævn, at denne var af  

 afgørende betydning for en mulig bedring af hendes meget urolige  

 tilstand.
Nævnet lagde i den forbindelse vægt på, at hun  

 netop var blevet indlagt i svær urolig tilstand, samt på hendes  

 sygehistorie i øvrigt.
 Sundhedsvæsenets Patientklagenævn  

 tiltrådte den afgørelse, der var truffet af Det lokale  

 Psykiatriske Patientklagenævn.
