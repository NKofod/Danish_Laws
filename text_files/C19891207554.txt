 Skrivelse om, at dreng ikke kan tllægges pigenavn som fornavn eller  

 omvendt.
 Kirkeministeriets skrivelse af 5. oktober 1989 til NN.
 I skrivelse af 14. september 1989 har De ansøgt om tilladelse til, at der  

 ved dåben den 22. oktober 1989 i Tilsted kirke må blive tillagt Deres søn  

 navnet Jo, der er et godkendt pigefornavn, som mellemnavn, således at hans  

 fulde navn bliver Kasper Jo N.
 De har til støtte herfor henvist til, at hans storesøster er døbt Sandra  

 Jo Jensen.
 I denne anledning skal man efter stedfunden brevveksling med Københavns  

 Universitets Institut for Navneforskning, hvis erklæring af 25. september  

 1989 vedlægges i kopi, meddele, at ministeriet i overensstemmelse med det af  

 Instituttet udtalte ikke kan godkende, at der tillægges en dreng navnet Jo,  

 der er godkendt som pigefornavn, som 2. fornavn .
 Ifølge bestemmelsen i § 10, stk. 1, 2. pkt., i lov nr. 193 af 29. april  

 1981 om personnavne, må der som fornavn ikke vælges et navn, som kan blive  

 til ulempe for barnet, og der må herefter ikke tillægges en dreng et pigenavn  

 eller omvendt, jf. afsnit II, pkt. 1, i ministeriets cirkulære af 1. marts  

 1982 om ændring af lovgivningen om personnavne.
 Ifølge det oplyste er der ikke adgang til ved anmeldelse til  

 ministerialbogen at tillægge Deres søn navnet Jo som mellemnavn .
 Det bemærkes herved, at betingelserne for at antage et navn som mellemnavn  

 ifølge nævnte personnavnelovs § 11, stk. 1, er, at navnet bæres af faderen  

 eller moderen som mellemnavn eller som efternavn, eller at navnet uden at  

 være erhvervet ved ægteskab bæres eller har været båret som efternavn af en  

 af barnets bedsteforældre eller oldeforældre.
 Man skal henstille til overvejelse i stedet at tillægge Deres søn det  

 ansøgte navn med stavemåden Joe, der er godkendt som drengefornavn.
