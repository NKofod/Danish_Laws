 1. Landsarkivernes arkivalier er sædvanligvis  

 tilgængelige, når de er 50 år gamle.
 2. For følgende arkivalier gælder en kortere  

 tilgængelighedsfrist end 50 år:
Retsbetjentarkiver Skøde- og pantebøger, realregistre, grundbøger og grundbogsakter samt  

 genparter af skøder og servitutdokumenter er tilgængelige, så snart de er  

 afleveret.
Præstearkiver Kirkebøgernes dåbs-, vielses- og konfirmationsregistre er utilgængelige i  

 30 år, efter at de er udskrevet, begravelsesregistrene i 10 år efter  

 udskrivningen.
Arkivpersonalet kan dog give oplysning om indholdet af en  

 tilførsel, når denne er 30 - henholdsvis 10 år - gammel.
De sønderjyske bi-personregistre Bi-personregistrene er utilgængelige i 30 år.
Byarkiver og sognefogeders og giftefogeders arkiver Duplikater af ægteskabsprotokoller samt journaler i forbindelse med  

 borgerlige og kirkelige vielser er først tilgængelige 30 år efter  

 udskrivningen.
Arkivpersonalet kan dog give oplysning om indholdet af en  

 tilførsel, når denne er 30 år gammel.
Manuskriptsamlingen Dette materiale er almindelig tilgængeligt, med mindre der er truffet  

 særlige bestemmelser om utilgængelighed af den, der har afleveret  

 manuskriptet, eller af landsarkivaren.
3. Sager, der indeholder oplysninger, som er  

 diskriminerende for den person, de angår, eller som er af mere intim, privat  

 karakter, er dog først tilgængelige, når de er 80 eller 100 år gamle, nemlig Tilgængelige efter 80 år:
Amtsarkiver Sikkerhedsforanstaltninger overfor farlige personer.
 Sager vedrørende invalidepension.
 Børns inddragelse under børneværnstilsyn.
 Børns fjernelse fra hjemmet.
 Tvangsanbringelser på forsorgshjem.
 Indfødsretssager.
 Ægteskabssager.
 Godkendelse af ægtepagter.
 Separations- og skilsmissesager.
 Sager vedrørende forældremyndighed og samkvemsret.
 Bidragsresolutioner og bidragssager, inddrivelse af bidrag.
 Ikke-samlivs resolutioner.
 Pupilsager.
 Straffe- og benådningssager.
De preussiske landsrådsarkiver Urvælgerlisterne til den preussiske landdag.
 De alfabetiske lister.
 Iøvrigt gælder her tilsvarende regler som for de kongerigske amtsarkiver.
Retsbetjentarkiver før 1919, dommer og politimesterarkiver Justitsprotokoller og sager dertil.
 Dombøger, kendelsesbøger, retsbøger, stemmeafgivningsbøger, vidnebøger,  

 forhørsprotokoller o.l.
 Notarialprotokoller, der indeholder testamenter.
 Testamenter.
 Borgerlige retssager vedrørende ægteskab, faderskab eller bidragspligt  

 samt umyndiggørelse og værgemål.
 Politiprotokoller og politisager.
 Efterforskningssager, der bevares.
 Andre arkivalier, der kan give oplysninger om straffede personer og deres  

 forbrydelser.
 Faderskabsprotokoller og faderskabssager.
 Separations- og skilsmisseprotokoller.
 Anholdelses- og anmeldelsesjournaler.
 Sager vedrørende ligsyn og obduktion.
 Lægdsruller.
Amtsretsarkiver og amtsforstanderarkiver For materialet i disse arkiver gælder tilsvarende bestemmelser som for de  

 kongerigske retsbetjentarkiver og amtsarkiver.
Bispearkiver Sager mod gejstlige for provsteret eller andetsteds.
Provstearkiver Provsteretsprotokoller.
Fængselsarkiver og arresthusenes arkiver Fangeprotokoller.
 Fangechartequer.
 Benådningssager.
 Andre arkivalier, der indeholder navne på fangerne og giver oplysning om  

 disse.
Udskrivningskredse Lægdsruller.
Embedslægernes arkiver Jordemoderprotokoller.
 Dødsattester.
 Ligsyn.
Flygtningearkiver Faderskabssager.
Modstandsbevægelsens arkiver Arrestationskartoteker.
 Sager vedrørende stikkere, værnemagere, tyskerpiger m.v.
Kommunearkiver Socialsager, der indeholder oplysninger om enkeltpersoner.
Fængselsselskaber Her gælder tilsvarende bestemmelser som for fængselsarkiver og  

 arresthusenes arkiver.
Godsarkiver Korrespondance af helt privat karakter.
 Tilgængelige efter 100 år:
Personaleakter  i samtlige arkiver.
Fristen regnes fra den  

 pågældendes fødsel.
Amtsarkiver Adoptionssager.
Retsbetjentarkiver før 1919 og politimesterarkiver Straffeakter og straffekort.
Fristen regnes fra den pågældendes fødsel.
 Adoptionssager.
Embedslægernes arkiver Sygejournaler.
 Sager vedrørende veneriske patienter.
Sygehusarkiver Sygejournaler.
Flygtningearkiver Sygejournaler.
Mødrehjælpsinstitutionernes arkiver Sager vedrørende enkelte personer.
For sager, der hører til protokoller m.m., som først er tilgængelige efter  

 80 eller 100 års forløb, gælder de samme regler om tilgængelighed som for  

 protokollerne, uanset om de er nævnt i ovenstående liste eller ej.
Også det  

 omvendte gælder, og kartoteker, saglister m.m. over arkivalier har derfor  

 samme tilgængelighedsfrist som de sager, hvortil de hører.
De af  

 landsarkiverne udarbejdede registre til kirkebøger og personregistre er dog  

 uden videre tilgængelige.
Fortegnelserne over arkivalier, som første er tilgængelige, når de er 80  

 eller 100 år gamle, gør ikke krav på at være fuldstændige, og landsarkiverne  

 må derfor indskærpe den del af personalet, som har med ekspedition og udlån  

 at gøre, at man ved nyere sager - især sådanne, som ikke er 80 år gamle - bør  

 have opmærksomheden henvendt på, at der kan være andre end de nævnte  

 arkivalier, som ikke uden videre kan udleveres til besøgende eller lånere.
I  

 alle tilfælde, hvor der kan være tvivl om, hvorvidt arkivalierne bør gøres  

 tilgængelige eller ej, skal sagen forelægges landsarkivaren til afgørelse.
4. Landsarkivaren kan til forskningsbrug give  

 tilladelse til at benytte arkivalier, som ikke er 50 år, henholdsvis 80 eller  

 100 år gamle.
I tvivlstilfælde forelægges spørgsmålet for rigsarkivaren.
5. Sager i privatarkiver er først almindeligt  

 tilgængelige, når de er 80 år gamle.
Landsarkivaren kan dog give tilladelse  

 til, at også yngre sager kan benyttes til historisk forskning.
Tvivlstilfælde  

 forelægges rigsarkivaren.
Er der ved afleveringen fastsat en længere frist  

 for tilgængeligheden, skal denne selvfølgelig respekteres.
 6. Ved afgørelser om tilgængelighed i henhold til  

 punkt 4 og 5 skal der først og fremmest tages hensyn til statens sikkerhed  

 samt til, at uvedkommende ikke får adgang til materiale, der kan  

 kompromittere eller være skadeligt for endnu levende personer eller deres  

 nærmeste slægt, først og fremmest ægtefælle og børn, jfr. iøvrigt  

 bekendtgørelse af 10. marts 1891, § 7.
7. For film og fotokopier m.m. af arkivalier gælder de  

 samme regler som for de tilsvarende arkivalier.
Film af Danica i udlandet er  

 først tilgængelige, når de fotograferede arkivalier er 50 år gamle.  

 Rigsarkivaren kan give tilladelse til at benytte film af yngre arkivalier.  

 Hvis det arkiv, hvorfra fotografier eller film er erhvervet, har en længere  

 frist for tilgængelighed, skal denne respekteres, med mindre der foreligger  

 tilladelse fra arkivet til, at materialet kan gøres almindelig tilgængeligt.
 8. For båndoptagelser og grammofonplader fastsættes  

 bestemmelser om tilgængelighed i hvert enkelt tilfælde.
 9. Personer, som på læsesalen eller andetsteds får  

 tilladelse til at benytte arkivalier m.m., som ikke er almindeligt  

 tilgængelige - som altså ikke er 50, henholdsvis 80 eller 100 år gamle - skal  

 underskrive en erklæring, der skal sikre mod misbrug.
 10. Hvis en udenlandsk forsker i henhold til  

 arkivoverenskomsten med Bonn af 1963, jfr. overenskomsten af 15. december  

 1933, ønsker at benytte arkivalier, som endnu ikke er tilgængelige efter de  

 almindelige regler, skal sagen forelægges rigsarkivaren.
11. Lov nr. 141 af 13. maj 1964 om partsoffentlighed i  

 forvaltningen vil næppe få større betydning for arkivvæsenet. § 11 bestemmer,  

 at loven ikke kommer til anvendelse på dokumenter, der er udfærdiget af en  

 myndighed eller er kommet i en myndigheds besiddelse før lovens ikrafttræden,  

 altså 1. oktober 1964. I § 9 bestemmes det, at spørgsmål om meddelelse af  

 oplysninger efter denne lov afgøres af den myndighed, som iøvrigt har  

 afgørelsen af den pågældende sag, således at landsarkivet altså ikke selv  

 skal tage stilling til, hvorvidt der kan opnåes adgang til afleverede  

 arkivalier i henhold til denne lov.
Eventuelle spørgsmål om adgang til akter  

 i landsarkivets eget arkiv i henhold til loven om partsoffentlighed  

 forelægges rigsarkivaren.
