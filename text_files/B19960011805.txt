 I medfør af § 2, stk. 2 og 3, i lov om søfartsuddannelse, jf.
lovbekendtgørelse nr. 236 af 23. april 1993 og efter bemyndigelse i bekendtgørelse nr. 694 af 17. august 1995 fastsættes:
 § 1.  Bekendtgørelsen omfatter revisionen ved de  

 private søfartsskoler og fiskeriskoler, som Søfartsstyrelsen udbetaler  

 tilskud til.
 Stk. 2.  Revisionen udføres af en statsautoriseret eller  

 registreret revisor.
§ 2.  Revisionen omfatter regnskabet for skolens  

 samlede virksomhed.
Som et led i denne revision skal revisor kontrollere  

 skolens tilskudsgrundlag.
§ 3.  Revisionen skal foretages i overensstemmelse med  

 god offentlig revisionsskik, jf. § 3 i lov om revisionen af statens  

 regnskaber m.m.
Revisionen skal efterprøve regnskabets rigtighed, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis.
Endvidere foretages en vurdering af, hvorvidt der er  

 taget skyldige økonomiske hensyn ved forvaltningen af de midler og ved  

 driften af den skole, der er omfattet af regnskabet.
§ 4.  Revisionen kan udføres ved stikprøvevise  

 undersøgelser.
Revisionens omfang tilpasses skolens administrative struktur  

 og forretningsgange, herunder den interne kontrol og andre forhold af  

 betydning for regnskabsaflæggelsen.
 Stk. 2.  Revisionen undersøger de eksisterende  

 forretningsgange, herunder registrering af tilskudsudløsende faktorer, for at  

 påse, at den interne kontrol er betryggende.
§ 5.  Der foretages revision i årets løb.
Revisor  

 foretager mindst en gang årligt et uanmeldt kasse- og beholdningseftersyn.
 § 6.  Skolens ledelse skal give revisor de  

 oplysninger, som må anses af betydning for bedømmelsen af skolens regnskab.  

 Revisor skal have adgang til at gennemgå skolens regnskabsmateriale og have  

 de oplysninger og den bistand, som revisor finder af betydning for udførelsen  

 af sit hverv.
§ 7.  Bliver revisor opmærksom på lovovertrædelser  

 eller tilsidesættelse af forskrifter af væsentlig betydning i forbindelse med  

 forvaltning af skolens midler, underretter revisor straks skolens bestyrelse  

 og påser, at bestyrelsen inden 3 uger sender indberetning til  

 Søfartsstyrelsen.
Revisors bemærkninger indsendes sammen med indberetningen.
Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker,  

 underretter revisor straks skolens bestyrelse.
Bestyrelsen indsender inden 3  

 uger herefter en redegørelse til Søfartsstyrelsen ledsaget af revisors  

 bemærkninger.
§ 8.  Det reviderede regnskab forsynes med påtegning,  

 hvoraf det skal fremgå, at regnskabet er revideret i overensstemmelse med  

 reglerne i denne bekendtgørelse.
Forbehold skal fremgå af påtegningen.
§ 9.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde, der er  

 udført, samt om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte kasse- og  

 beholdningseftersyn.
Der oplyses specielt om revisors undersøgelse af samt  

 vurdering og konklusioner vedrørende skolens interne kontrol og  

 registreringssystemer, om skolens aktiviteter er i overensstemmelse med  

 formålet samt om skolens økonomiske drift, produktivitet og effektivitet.
 Stk. 2.  Ved revisionen af årsregnskabet indføres  

 beretning om den udførte revision, herunder:
 Stk. 3.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 Stk. 4.  Genpart af revisionsprotokollaterne for det  

 pågældende regnskabsår indsendes af skolen til Søfartsstyrelsen sammen med  

 det påtegnede og af bestyrelsen godkendte årsregnskab.
 § 10.  Bekendtgørelsen træder i kraft den 20. marts  

 1996 og har virkning for revision af årsregnskab og tilskudsgrundlag for 1996  

 og de følgende år.
 Stk. 2.  Revisionsinstruks af 9. april 1968 for  

 revisorer ved skoler, der omfattes af lov om søfartsuddannelse, og som  

 oppebærer driftstilskud af statskassen ophæves.
Søfartsstyrelsen, den 4. marts 1996 Niels J.
Bagge / Susanne Winther Bilag Revisors opgaver i forbindelse med revision af de private søfartsskolers  

 og fiskeriskolers regnskaber 1. Revisionen tilrettelægges under hensyntagen til  

 skolens kasse- og regnskabsmæssige forretningsgange og  

 kontrolforanstaltninger, jf. i øvrigt § 4 i bekendtgørelsen.
 Som grundlag for revisionens gennemførelse udarbejder revisor en  

 revisionsplan, hvori der redegøres for revisionens indhold og omfang såvel i  

 årets løb som i forbindelse med årsregnskabet.
 2. Revisor bør påse, at skolens dispositioner,  

 registreringer og regnskabsaflæggelse sker i overensstemmelse med  

 bestemmelserne i love, bekendtgørelser, cirkulærer mv. samt skolens  

 vedtægter.
 3. Revisor bør påse, at de af skolen etablerede  

 forretningsgange er betryggende, herunder:
a. om skolen følger gældende interne disponerings- og godkendelsesregler, b. om der er den fornødne personelle adskillelse mellem registrerings- og  

 frigivelsesfunktionerne, c. om indtægts- og udgiftsposter er behørigt dokumenterede ved bilag,  

 kontrakter mv. og registreret på de rigtige konti respektivt henført til de  

 rigtige formål, d. om skolens registreringer er tilstrækkeligt systematiseret til at  

 sikre, at alle indtægter og bidrag bogføres, e. om skolen har etableret betryggende arbejdsgange for registrering af  

 antallet af årselever og antal hold, f. om skolen har etableret betryggende forretningsgange vedrørende  

 rapportering af forbrugsoplysninger (regnskabstal), herunder sammenholdelse  

 af aktivitetsoplysninger med forbrug (regnskabstal).
 4. I forbindelse med attestationen af oplysninger  

 vedrørende tilskudsbetaling påser revisor, at opgørelsen af årselevantal og  

 antal hold er korrekt.
Den endelige opgørelse af årselever og antal hold skal påtegnes af  

 revisor.
Det endelige årselevtal og antal hold skal fremgå af skolens  

 reviderede regnskab.
 5. Revisor kontrollerer, om skolens  

 forbrugsoplysninger (regnskabstal) for et regnskabsår er rigtige og giver et  

 dækkende billede af skolens samlede aktivitet.
 6. På lønområdet skal revisionen omfatte en kontrol  

 af, at skolens dispositioner sker i overensstemmelse med fastsatte og aftalte  

 bestemmelser om løn- og ansættelsesvilkår, dvs. at skolens personale aflønnes  

 i henhold til gældende overenskomster, aftaler mv.
 7. Under revisionen af skolens beholdninger mv. bør  

 blandt andet påses:
a. om skolen periodisk vurderer de udestående fordringer med henblik på  

 undgåelse af tab, b. om skolen registrerer og værdiansætter udstyrs- og inventargenstande  

 mv.
 8. Revisor skal foretage en vurdering af, om der ved  

 midlernes forvaltning er taget skyldige økonomiske hensyn (jf.  

 bekendtgørelsens § 3).
A.
Revisor kan under hensyntagen til skolens økonomiske drift bl.a.  

 undersøge:
a. om skolen afholder lønudgifter til et for rigeligt eller  

 overkvalificeret personale eller til personer, der ikke opfylder  

 betingelserne for den pågældende stilling, b. om der er hentet alternative tilbud ved køb af varer og  

 tjenesteydelser, c. om foreliggende rabatmuligheder er udnyttet, d. om likvide midler er anbragt fordelagtigt, e. om skolens lokaler, inventar, materiel mv. udnyttes på en  

 hensigtsmæssig måde, f. om fakturering sker umiddelbart efter præstationen af ydelserne, samt  

 at unødig kreditgivning undgås.
B.
Revisor kan under hensyntagen til produktivitets- og  

 effektivitetsaspektet bl.a. undersøge om skolens præstationsmål gennem en  

 årrække har udviklet sig tilfredsstillende, eksempelvis ved udregning af  

 nøgletal som f.eks. udgifter pr. årselev til lønninger, materialer og udstyr.
