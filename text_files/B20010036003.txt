Anordning om, at visse regler for indsatte i  

 kriminalforsorgens institutioner ikke indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2 i lov om udgivelse af en Lovtidende og en  

 Ministerialtidende, jf. lovbekendtgørelse nr. 842 af 16. december  

 1991, fastsættes:
 § 1. Regler for indsatte i kriminalforsorgens  

 institutioner, som fastsættes af institutionens leder, indføres  

 ikke i Lovtidende.
 § 2. Oplysning om indholdet af reglerne fås  

 ved henvendelse til vedkommende institution.
 Stk. 2. Indsatte i kriminalforsorgens institutioner skal  

 have adgang til at låne eller gennemse et eksemplar af reglerne.
 § 3. Anordningen træder i kraft dagen efter  

 bekendtgørelsen i Lovtidende.
Givet på Amalienborg, den 18. maj  

 2001 Under Vor Kongelige Hånd og Segl Margrethe R.
