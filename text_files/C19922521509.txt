 Formål.
§ 1.  Nærværende cirkulære har til formål at sikre -  

 som et led i bestræbelserne på at lette værnepligtiges overgang til civil  

 beskæftigelse eller uddannelse - at værnepligtige får Ansvar.
§ 2.  Chefen for tjenestestedet har ansvaret for, at  

 der etableres samarbejde med det stedlige arbejdsformidlingskontor, og at der  

 som et led heri foretages udveksling af oplysninger, ved at Enhver chef, under hvem der er oprettet talsmandsudvalg, jf. dog § 3, har  

 ansvaret for, at der gives det underlagte værnepligtige personel  

 erhvervsorientering samt tilbud om erhvervsvejledning og arbejdsformidling i  

 overensstemmelse med nærværende bestemmelser.
 I det omfang, der ikke er oprettet talsmandsudvalg, påhviler de nedenfor  

 nævnte foranstaltninger kontaktudvalget.
 Erhvervsorientering.
§ 3.  For at kunne opfylde ovennævnte formål er det  

 nødvendigt at etablere et opsøgende arbejde blandt de værnepligtige.
Det  

 opsøgende arbejde vil naturligt kunne udføres ved talsmændenes samtaler og  

 drøftelser m.v. i de valggrupper, der etableres i medfør af  

 samarbejdsordningen samt ved talsmændenes øvrige virke.
 Chefen, under hvem talsmandsudvalget er oprettet, skal følge arbejdet i  

 valggrupperne og støtte talsmændenes virke.
Stk. 2.  Den lokale uddannelse af talsmænd, der finder  

 sted i medfør af samarbejdsloven, skal omfatte orientering om  

 arbejdsformidlingens opgaver, om de generelle uddannelsestilbud, bl.a.  

 uddannelse ved specialarbejderskolerne.
Endvidere oplyses om reglerne for  

 optagelse i arbejdsløshedskasse under værnepligtstiden.
Disse emner kan  

 medtages i den centrale talsmandsuddannelse.
 Stk. 3.  I overensstemmelse med samarbejdsreglerne i  

 forsvaret, der har til formål bl.a. at fremme den enkeltes trivsel, skal der  

 inden udløbet af de første 2 måneder efter mødet ved forsvaret på et møde i  

 talsmandsudvalget gives talsmændene en orientering, som meddeler dem den  

 fornødne viden, der er en forudsætning for at deltage i det opsøgende  

 arbejde, herunder at kunne oplyse om forholdene omkring arbejdsformidling og  

 arbejdsløshedsforsikring.
 Stk. 4.  Det påhviler chefen, under hvem der er oprettet  

 kontaktudvalg, at foranledige beskæftigelsesforholdene for de værnepligtige  

 ved hjemsendelsen jævnligt drøftet i kontaktudvalget med henblik på at følge  

 de foranstaltninger, der udøves i talsmandsudvalgene og eventuelt supplere  

 disse i fornødent omfang.
 § 4.  Alt værnepligtigt personel skal snarest muligt  

 og inden udløbet af de første 7 værnepligtsdage have modtaget en orientering  

 om mulighederne og betingelserne - jf. »Lov om arbejdsformidling og  

 arbejdsløshedsforsikring m.v.«, seneste bekendtgørelse - med henblik på  

 at blive dagpengeberettiget så snart som muligt efter hjemsendelsen.  

 Ovennævnte forhold omfatter også værnepligtige, der forretter tjeneste på  

 Grønland og Færøerne i henhold til bestemmelserne i Direktoratet for  

 Arbejdsløshedsforsikringen's bekendtgørelse nr. 499 af 19. august 1988.
 § 5.  Til alt værnepligtigt personel skal der 2-3  

 måneder før hjemsendelsen gives såvel en generel som en personlig orientering  

 om mulighederne for at få hjælp til løsning af beskæftigelses- og  

 uddannelsesmæssige problemer samt en orientering om mulighederne for eventuel  

 understøttelse i henhold til loven om arbejdsløshedsforsikring eller  

 bistandloven m.v.
 Erhvervsvejledning og arbejdsformidling.
§ 6.  Erhvervsvejledning og arbejdsformidling for  

 værnepligtige påhviler det stedlige arbejdsformidlingskontor i henhold til  

 lov om arbejdsformidling og arbejdsløshedsforsikring m.v.
I den forbindelse  

 er der givet værnepligtige adgang til, såfremt der ikke ved tjenestestedet er  

 behov for besøg fra arbejdsformidlingen, at kunne aflægge besøg ved et  

 arbejdsformidlingskontor.
 I forbindelse med erhvervsorientering kan der ligeledes gives mulighed  

 for, at fagforbundene, repræsenteret ved repræsentanter fra Arbejdernes  

 Fællesorganisation, giver en orientering herom.
 Endvidere skal der gives en orientering om beskæftigelsesmulighederne og  

 ansættelsesvilkårene i forsvaret.
 Særlige forhold.
§ 7.  Ovennævnte bestemmelser kan for søværnets  

 vedkommende fraviges i det omfang, sejlende tjeneste gør det nødvendigt.
De  

 nævnte spørgsmål skal dog tages op til drøftelse i de respektive udvalg, og  

 foranstaltninger til at medinddrage talsmændene i det opsøgende arbejde skal  

 træffes.
Orienteringen, jf. § 4, vedrørende arbejdsløshedsforsikring skal  

 under alle omstændigheder gives i henhold til kundgørelsens bestemmelse.
 § 8.  Kundgørelse for Forsvaret B. 0-5 af 1/7-1989  

 ophæves.
 P.M.V.
 E.B.
