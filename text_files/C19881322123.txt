 Med henvisning til § 4, stk. 2, i Landbrugsministeriets bekendtgørelse nr.  

 594 af 11. november 1982 om kvalitetsbedømmelse og kvalitetsafregning af mælk  

 fastsættes:
1. GENERELT 1.1. Mejerivirksomheden skal drage omsorg for, at der udtages prøver af  

 leverandørmælken på den ugedag, som angives af vedkommende laboratorium og  

 skal sikre, at prøveudtagningen foregår og prøverør mærkes på en sådan måde,  

 at de udtagne prøver med sikkerhed kan identificeres.
1.2. Mejerivirksomheden skal gøre prøveudtagere (herunder  

 tankvognschauffører) bekendt med instruksen, foranstalte at prøveudtagerne  

 bliver omhyggeligt instruerede, samt føre tilsyn med instruksens  

 overholdelse.
Mejerivirksomheden skal videre gøre mælkeproducenterne bekendt  

 med, at det er en forudsætning for en korrekt udtagning af mælkeprøverne, at  

 mælken hos mælkeproducenten opbevares i beholdere, der tillader  

 prøveudtagning, og at mælken ved afhentningen er velomrørt for at sikre, at  

 den udtagne prøve er repræsentativ for den mælkemængde, hvoraf den udtages.  

 Ved beholdere med røreværk skal røreværket være i gang ved  

 tankvognsafhentning.
1.3. I tilfælde hvor det ikke tydeligt fremgår, at leverancen er vel  

 omrørt, skal prøveudtagerne (tankvognschaufføren) igangsætte røreværket, hvor  

 et sådant findes, henholdsvis foretage en omrøring i mælken med den i pkt.  

 3.2.1. nævnte omrører.
Ved gentagne tilfælde af mangelfuld omrøring hos samme  

 mælkeproducent skal prøveudtagerne meddele dette til mejerivirksomheden.
 1.4. Prøverør til indsendelse af prøverne leveres af laboratoriet forsynet  

 med hætte og anbragt i isoleret beholder påfyldt krystalis.
 1.5. Mælkeprøvens størrelse skal være som foreskrevet af laboratoriet.
 2. OPBEVARING AF PRØVERØR OG PRØVER.
2.1. På mejeriet skal forefindes gode opbevaringsforhold (kølerum 0-5  

 grader) for de isolerede beholdere med prøverør og mælkeprøver.
Når  

 beholderne ankommer fra laboratoriet, skal mejeriet straks foranledige dem  

 anbragt i kølerummet, hvor de skal henstå til brugen.
Snarest muligt efter  

 prøveudtagningen skal de isolerede beholdere igen anbringes i kølerummet og  

 henstå der til de afhentes af eller bringes til laboratoriet.
Det skal  

 sikres, at der til stadighed er is ved prøverne, indtil disse afleveres til  

 laboratoriet.
Det skal endvidere sikres, at glassene er lukket med de dertil  

 beregnede hætter.
Mejeriet skal endvidere følge de supplerende anvisninger  

 for opbevaringen, som gives af laboratoriet.
2.2. På tankvognen skal prøverne uanset udtagelsesmetoden, jvf. 3.1.  

 straks ved udtagningen hensættes i den isolerede beholder, der skal være  

 påfyldt krystalis, på en sådan måde, at der sikres prøverne en hurtig  

 afkøling til mellem 0 og 5 grader C.
Krystalisen skal forefindes i en sådan  

 mængde, at der ved prøveudtagningens afslutning stadig er is tilstede.
 3. PRØVUDTAGNINGSUDSTYR.
 3.1. Til prøveudtagningen skal anvendes øser (3,2) eller  

 prøveudtagningsaggregater (3,3), som automatisk udtager prøve under  

 indpumpningen af mælken i tankvognen.
 3.2. BRUG AF ØSER.
3.2.1. Øser, som anvendes til udtagning af mælkeprøver, skal være af  

 passende størrelse og fremstillet af velegnet materiale.
Såfremt eengangsøser  

 anvendes, skal de være sterile og det anvendte materiale må ikke afgive lugt-  

 eller smagsstoffer til mælken.
I tilfælde, hvor tankvognschaufførerne skal  

 foretage omrøring af mælken, og hvor røreværk eller omrører ikke forefindes  

 på stedet, skal en speciel omrører medbringes.
 3.2.2. Mælkeprøven skal udtages direkte fra mælkeleverancen inden  

 indpumpning i tankvogn.
3.2.3. Opbevares mælkeleverancen i mere end een beholder, udtages en  

 del-prøve fra hver.
Disse overføres til samme glas.
Evt. kan blandebeholder  

 for del-prøver anvendes.
3.2.4. Prøveudtagerne skal ved prøvens overførsel fra øse til prøverør  

 drage omsorg for, at hætten og det åbne prøverør behandles på en i relation  

 til prøven forsvarlig måde.
Hætten bør således kun i kortest mulig tid være  

 fjernet fra prøverøret og skal herunder holdes på en sådan måde, at  

 indersiden af hætten ikke berøres eller på anden måde udsættes for  

 kontamination.
Det samme gælder rørets inderside og munding.
3.2.5. Til desinfektion og skylning af øser og omrører, der anvendes ved  

 prøveudtagninger hos flere mælkeproducenter, skal anvendes en beholder  

 forsynet med låg og indeholdende to rum.
Ved brug påfyldes rum I mindst 4  

 liter desinfektionsopløsning (mindst 200 mg aktivt klor pr. liter vand). Rum  

 II påfyldes mindst 4 liter vand af drikkevandskvalitet.
Beholderens indhold  

 skal udskiftes så ofte det er nødvendigt, dog i alle tilfælde efter  

 prøveudtagning fra en rute.
3.2.6. Efter prøveudtagningen skal udstyr, der anvendes ved prøveudtagning  

 hos flere mælkeproducenter grundigt afskylles under vandhane, hvorefter det  

 hensættes i desinfektionsopløsning i desinfektionsbeholderens rum I.
Før  

 prøveudtagningen af næste leverance skylles udstyret grundigt i rent vand i  

 beholderens rum II.
3.2.7. Prøveudtagningsøser m.m., der anvendes ved prøveudtagning hos flere  

 mælkeproducenter, skal forinden de tages i anvendelse være rystet fri for  

 skyllevand.
De første 2 mål hældes tilbage i mælketanken, hvorefter næste mål  

 overføres til prøverøret som straks igen lukkes og hensættes i den isolerede,  

 iskølede beholder.
 3.3. BRUG AF AUTOMATISK PRØVEUDTAGNINGSUDSTYR.
 3.3.1. Prøveudtagningsaggregater, der automatisk udtager prøver under  

 indpumpning af mælk i tankvognen skal være godkendt af Veterinærdirektoratet  

 og Statskontrollen med Mejeriprodukter og Æg m.m.
 3.3.2. De i forbindelse med godkendelsen opstillede specifikationer og  

 betingelser for benyttelsen skal nøje overholdes.
 4. IKRAFTTRÆDELSESBESTEMMELSER .
 4.1. Instruksen træder i kraft den 1. april 1988.
 4.2 Samtidig ophæves instruks af 7. januar 1983, fra Veterinærdirektoratet  

 og Statskontrollen med Mejeriprodukter og Æg m.m. for mejerivirksomheder  

 vedrørende kvalitetsbedømmelse og kvalitetsafregning af mælk, samt  

 ændringsinstruks af 23. december 1983.
 Statskontrollen med Mejeriprodukter Veterinærdirektoratet og Æg m.m.
