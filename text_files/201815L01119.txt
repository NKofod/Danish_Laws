Tillægsbetænkning afgivet af Skatteudvalget den 6. maj 2019 Tillægsbetænkning over Forslag til lov om ændring af lov om afgift af lønsum m.v. og momsloven (Indførelse af nulmoms på elektronisk leverede aviser m.v.) [af skatteministeren (Karsten Lauritzen)]:
1. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsorden § 8 a, stk. 2, om, at der skal gå 2 dage fra offentliggørelsen af tillægsbetænkningen, til lovforslaget kommer til 3. behandling.
2. Indstillinger Et flertal i udvalget (DF, V, LA og KF) indstiller lovforslaget til vedtagelse uændret.
 Et mindretal i udvalget (S, EL, ALT, SF og RV) vil stemme hverken for eller imod lovforslaget ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
3. Politiske bemærkninger Socialdemokratiet, Enhedslisten, Alternativet, Socialistisk Folkeparti og Radikale Venstre Socialdemokratiets, Enhedslistens, Alternativets, Socialistisk Folkepartis og Radikale Venstres medlemmer af udvalget kritiserer kvaliteten af lovgivningsprocessen og konstaterer,  at regeringen har fremsat lovforslaget uden nogen kontakt til det store mindretal af Folketingets partier, som er enige i det politiske ønske om platformsneutral nulmoms for nyhedsmedier,  at regeringen har fremskyndet behandlingen af lovforslaget uden at afvente den konkurrenceundersøgelse af spørgsmålet, som regeringen selv har bestilt, og  at regeringen hverken skriftligt eller i samråd har ønsket eller er i stand til at svare klart og fyldestgørende på spørgsmål om lovforslagets konsekvenser.
 I det lys vil partierne stemme hverken for eller imod lovforslaget ved 3. behandling.
4. Udvalgsarbejdet Lovforslaget blev fremsat den 3. april 2019 og var til 1. behandling den 10. april 2019. Lovforslaget blev efter 1. behandling henvist til behandling i Skatteudvalget.
Udvalget afgav betænkning den 25. april 2019. Lovforslaget var til 2. behandling den 30. april 2019, hvorefter det blev henvist til fornyet behandling i udvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Bilag Efter udvalgets afgivelse af betænkning er der omdelt 5 bilag på lovforslaget.
Skriftlige henvendelser Udvalget har efter afgivelsen af betænkning modtaget 3 skriftlige henvendelser om lovforslaget.
Spørgsmål Udvalget har efter afgivelsen af betænkning stillet 3 spørgsmål til skatteministeren til skriftlig besvarelse, som ministeren har besvaret.
Samråd Udvalget har efter afgivelsen af betænkning stillet 1 spørgsmål til skatteministeren og kulturministeren til mundtlig besvarelse, som disse har besvaret i et åbent samråd med udvalget den 6. maj 2019.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Julius Graakjær Grantzau (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
