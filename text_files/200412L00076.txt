Fremsat den 4. november 2004 af  

 trafikministeren (Flemming Hansen) Forslag til Lov  

 om ændring af lov om  

  

 Københavns Lufthavne A/S og lov om luftfart (Flyvepladser med vital betydning  

 for Danmarks nationale og internationale trafikforbindelser  

 ) § 1 I lov om Københavns Lufthavne A/S, jf.  

 lovbekendtgørelse nr. 517 af 9. juni 2000, foretages følgende ændringer:
 1.  


  

 § 1, stk. 2,  

  

 ophæves.
 2.  

  

 I  

  

 § 3  

  

 ændres »Trafikministeren« til: »Finansministeren«.
 3.  


  

 §§ 4  

  

 og  

  

 5  

  

 ophæves.
§ 2 I lov om luftfart, jf. lovbekendtgørelse nr. 543 af 13.  

 juni 2001, som ændret ved lov nr. 1074 af 17. december 2002 og lov nr. 475 af  

 9. juni 2004, foretages følgende ændringer:
 1.  

  

 I  

  

 § 57  

  

 indsættes som  

  

 stk. 2  

  

 :
 »  

 Stk. 2.  

  

 I tilladelser til flyvepladser, som er af  

 vital betydning for Danmarks nationale og internationale trafikforbindelser,  

 kan der herudover stilles følgende særlige vilkår:
 1)  

 	  

 Flyvepladsen skal  

 drives som et EU- eller EØS-selskab omfattet af Det Europæiske Fællesskabs  

 regler.
2)  

 	  

 Selskabets  

 hovedformål skal være at eje, drive og udbygge flyvepladsen.
Selskabet skal  

 gennemføre  

 den udbygning af flyvepladsen, som er nødvendig for at fremme og sikre  

 afviklingen af lufttrafikken til og fra Danmark.
Selskabet kan etablere,  

 erhverve og drive virksomhed, som har en forretningsmæssig og geografisk  

 sammenhæng med flyvepladsens drift.
 3)  

 	  

 Selskabet kan desuden  

 etablere, erhverve og drive anden flyvepladsvirksomhed samt øvrig virksomhed,  

 hvis det har en forretningsmæssig sammenhæng med flyvepladsvirksomhed, og det  

 sker i datterselskaber eller andre virksomheder med begrænset hæftelse, og  

 selskabet har det fornødne kapitalberedskab til opfyldelse af det under nr. 2  

 nævnte hovedformål.
 4)  

 	  

 Selskabet må ikke  

 udstede garantier til de i nr. 3 nævnte virksomheder, der overstiger 20 pct.  

 af  

 selskabets egenkapital på det tidspunkt, hvor garantien stilles.
 5)  

 	  

 Selskabet kan udøve  

 den i nr. 3 nævnte virksomhed gennem erhvervelse og besiddelse af ejerandele  

 i  

 virksomheder, der driver aktiviteter omfattet af nr. 3.
 6)  

 	  

 Selskabet skal sikre,  

 at flyvepladsen til enhver tid opfylder Danmarks behov for nationale og  

 internationale trafikforbindelser ved at kunne tilbyde den nødvendige  

 kapacitet  

 med hensyn til afvikling af lufttrafik.
7)  

 	  

 Trafikministeren kan  

 for at tilgodese væsentlige samfundsmæssige eller overordnede trafikale  

 hensyn  

 med en rimelig frist meddele selskabet et begrundet pålæg om at gennemføre  

 foranstaltninger, der sikrer, at flyvepladsen kan opfylde den i nr. 6 nævnte  

 nødvendige kapacitet.
S  

 elskabet kan med  

 en rimelig frist pålægges at fremsende en redegørelse for, hvordan selskabet  

 agter at gennemføre den af trafikministeren pålagte foranstaltning.  

 Ministeren  

 skal i pålægget gøre opmærksom på, at pålægget kan indbringes for domstolene.
 8)  

 	  

 Trafikministeren skal  

 have forudgående underretning om følgende foranstaltninger:
a)  

 	  

 ethvert forslag til  

 beslutning, disposition eller omlægning af driften, der indebærer en  

 væsentlig  

 risiko for, at flyvepladsen ikke vil kunne tilbyde den i nr. 6 beskrevne  

 nødvendige kapacitet, og b)  

 	  

 ethvert forslag om  

 ændring af selskabets vedtægter, der indebærer en væsentlig risiko for, at  

 flyvepladsen ikke vil kunne tilbyde den i nr. 6 beskrevne nødvendige  

 kapacitet.
9)  

 	  

 Trafikministeren kan  

 modsætte sig foranstaltninger efter nr. 8, hvis ministeren finder, at de  

 indebærer  

 en væsentlig risiko for, at flyvepladsen ikke til enhver tid vil kunne  

 tilbyde  

 den i nr. 6 beskrevne nødvendige kapacitet, således at væsentlige  

 samfundsmæssige eller overordnede trafikale hensyn ikke tilgodeses.
Hvis  

 trafikministeren ønsker at modsætte sig foranstaltningen, skal ministeren  

 afgive en begrundet indsigelse senest 1 måned efter, at underretningen er  

 kommet  

 frem.
Trafikministeren skal i indsigelsen gøre opmærksom på, at indsigelsen  

 kan  

 indbringes for domstolene.
Hvis trafikministeren gør indsigelse, kan  

 foranstaltningen  

 ikke gennemføres.
10)  

 	  

 Selskabet skal hvert  

 kvartal til trafikministeren levere statistiske oplysninger for flyvepladsens  

 lufttrafik.
Desuden skal selskabet indsende dagsordener for  

 generalforsamlinger  

 med eventuelle bilag, referater fra generalforsamlinger, årsregnskaber for  

 selskabet samt alle fondsbørsmeddelelser og andre tilsvarende offentlige  

 meddelelser og dokumenter.
11)  

 	  

 Andre særlige vilkår,  

 der varetager væsentlige samfundsmæssige eller overordnede trafikale hensyn  

 for  

 så vidt angår den i nr. 6 beskrevne nødvendige kapacitet.« 2.  

  

 I  

  

 § 58  

  

 indsættes som  

  

 stk. 2  

  

 og  

  

 3  

  

 :
 »Stk. 2.  

  

 Trafikministeren kan uden varsel tilbagekalde  

 tilladelsen, hvis selskabet ikke opfylder et i medfør af § 57,  

 stk. 2, nr. 6, meddelt vilkår om, at selskabet skal sikre Danmarks behov  

 for nationale og internationale trafikforbindelser ved at kunne tilbyde den  

 nødvendige kapacitet, eller hvis selskabet ikke efterkommer et pålæg meddelt  

 efter § 57, stk. 2, nr. 7. Trafikministeren kan ligeledes uden  

 varsel  

 tilbagekalde tilladelsen, hvis selskabet ikke underretter ministeren om en  

 foranstaltning omfattet af § 57, stk. 2, nr. 8, eller hvis  

 selskabet  

 gennemfører en foranstaltning på trods af trafikministerens indsigelse i  

 medfør  

 af § 57, stk. 2, nr. 9.
Stk. 3.  

  

 Tilbagekaldelsen skal indeholde  

 oplysning om adgangen efter § 146 b til at forlange domstolsprøvelse og  

 om  

 fristen herfor.« 3.  

  

 Efter  

 § 58 indsættes:
»§ 58 a.  

  

 Trafikministeren kan helt eller delvist overtage  

 flyvepladser, der er af vital betydning for Danmarks nationale og  

 internationale  

 trafikforbindelser, for at sikre, at flyvepladsen til enhver tid kan opfylde  

 Danmarks behov for nationale og internationale trafikforbindelser ved at  

 kunne  

 tilbyde den i § 57, stk. 2, nr. 6, beskrevne nødvendige kapacitet.  

 Erstatningen fastsættes efter reglerne i lov om fremgangsmåden ved  

 ekspropriation vedrørende fast ejendom.« 4.  

  

 I  

  

 § 146 b, 1. pkt.,  

  

 og  

  

 § 146 c, 1. pkt.,  

  

 ændres »efter« til: »efter  

 § 58 og«.
§ 3 Loven træder i kraft den 1. marts 2005.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at modernisere og præcisere  

 reguleringen af Københavns Lufthavne A/S med henblik på at skabe sikkerhed  

 for,  

 at lovgivningen er i overensstemmelse med EU-retten.
Lovforslaget indebærer,  

 at  

 myndighedsreguleringen af Københavns Lufthavne samles i lov om luftfart, mens  

 lov om Københavns Lufthavne A/S alene indeholder bestemmelser med relation  

 til  

 selskabets oprettelse og statens ejerskab.
Herved skabes lovgivningsmæssigt  

 en  

 klar sondring mellem statens ejerskab på den ene side og myndighedsrollen på  

 den anden side, svarende til hvad der er sket på en række andre  

 forsyningsområder, f.eks. postområdet.
 Samtidig hermed indføres der bestemmelser i lov om  

 luftfart, der giver mulighed for, at der i tilladelser til flyvepladser med  

 vital betydning for Danmarks nationale og internationale trafikforbindelser  

 kan  

 stilles vilkår, der skal sikre, at Danmark til enhver tid har en flyveplads  

 med  

 den nødvendige kapacitet, der tilgodeser de væsentlige samfundsmæssige og  

 overordnede trafikale hensyn, der knytter sig til flyvepladsen.
Lovforslaget har således til formål at præcisere rammerne  

 for trafikministerens myndighedsudøvelse i forhold til Københavns Lufthavn i  

 Kastrup.
Der er dermed ikke tale om, at trafikministerens bemyndigelser  

 udvides  

 i forhold til de nuværende.
I april 2000 sendte Europa-Kommissionen en åbningsskrivelse  

 til den danske regering vedrørende reguleringen af Københavns Lufthavne A/S,  

 hvori Kommissionen gjorde gældende, at visse bestemmelser i lov om Københavns  

 Lufthavne A/S og selskabets vedtægter måtte anses for værende i strid med  

 EU-rettens regler om det indre marked.
I den danske regerings svar fra juni  

 2000 afvistes Kommissionens synspunkter.
Åbningsskrivelsen blev i februar 2003 fulgt op af en  

 supplerende åbningsskrivelse, hvori Kommissionen i det væsentlige fastholdt  

 sine synspunkter.
I marts 2003 afviste regeringen på ny Kommissionens  

 synspunkter.
 I de to åbningsskrivelser har Kommissionen navnlig anfægtet  

 følgende forhold:
  

 	  

 Ejerskabsbegrænsningen,  

 dvs. at ingen aktionærer bortset fra den danske stat må eje mere end 10 pct.  

 af  

 aktiekapitalen (fastsat i vedtægten for Københavns Lufthavne A/S)   

 	  

 Trafikministerens  

 ret til at udstede direktiver til lufthavnen (fremgår af § 4,  

 stk. 7,  

 i lov om Københavns Lufthavne A/S)   

 	  

 Trafikministerens  

 ret til at godkende vedtægtsændringer og væsentlige beslutninger, herunder  

 opløsning, indskrænkning af trafikken m.v. og afhændelse af lufthavnen  

 (fremgår  

 af § 5 i lov om Københavns Lufthavne A/S) Efter den danske regerings svar på den supplerende  

 åbningsskrivelse blev der i maj 2003 afsagt to principielle domme af  

 EF-Domstolen (sag C-98/01 Kommissionen mod Storbritannien og Nordirland samt  

 sag C-463/00 Kommissionen mod Spanien), der reelt afskærer medlemsstaterne  

 fra  

 at opstille ejerskabsbegrænsninger i privatiserede selskaber (golden shares).  

 Herudover indebærer dommene flere restriktioner på staternes mulighed for at  

 introducere reguleringsinstrumenter i forhold til privatiserede selskaber.
I lyset heraf vurderede regeringen, at  

 ejerskabsbegrænsningen nu måtte anses for at være i strid med EU-retten,  

 hvorfor regeringen i januar 2004 meddelte Kommissionen, at man var indstillet  

 på at søge ejerskabsbegrænsningen ophævet hurtigst muligt.
Samtidig meddelte  

 regeringen, at man ville arbejde for en lovændring med henblik på at ændre og  

 præcisere de øvrige reguleringsinstrumenter i forhold til Københavns  

 Lufthavne  

 A/S efter nærmere drøftelse med Kommissionen for at sikre, at disse er i  

 overensstemmelse  

 med EU-retten.
Ejerskabsbegrænsningen i vedtægterne for Københavns  

 Lufthavne A/S blev på en generalforsamling i maj 2004 ophævet på initiativ  

 fra  

 regeringen, således at der ikke længere er begrænsninger i, hvor stor en del  

 af  

 aktiekapitalen en aktionær kan eje, jf.
Finansministeriets orienterende  

 aktstykke nr. 99 af 4. februar 2004.
 Med dette lovforslag følger regeringen op på de øvrige  

 tilkendegivelser og drøftelser med Kommissionen.
 Efter lovforslagets vedtagelse vil regeringen tage  

 initiativ til, at vedtægterne for Københavns Lufthavne A/S ændres i  

 overensstemmelse med lovforslaget.
2. Den gældende regulering i lov om Københavns  

 Lufthavne A/S og luftfartsloven 2.1. Lov om Københavns Lufthavne A/S Københavns Lufthavne A/S blev oprettet ved lov nr. 428 af  

 13. juni 1990 i forbindelse med omdannelsen af Københavns Lufthavnsvæsen til  

 et  

 aktieselskab.
Efter loven overtog selskabet driften af Københavns Lufthavn,  

 Kastrup, og Københavns Lufthavn, Roskilde.
Disse flyvepladser er de eneste i  

 Danmark, hvis forhold er reguleret i en særlig lov (lov om Københavns  

 Lufthavne  

 A/S).
I forbindelse med vedtagelsen af loven blev det samtidig  

 tilkendegivet, at det efter en overgangsperiode var hensigten at udbyde  

 indtil  

 25 pct. af aktierne.
Siden er statens ejerandel flere gange blevet nedbragt  

 og  

 er i dag på 36,9 pct. af den samlede aktiekapital.
 I bemærkningerne til loven fra 1990 er det anført, at der  

 knytter sig vitale overordnede interesser til driften af Danmarks centrale  

 internationale lufthavn, der blandt andet tjener som trafikknudepunkt for  

 SAS´  

 flyvninger til og fra Skandinavien, og at selskabet ikke må kunne  

 tilsidesætte  

 disse interesser.
Den eksisterende lov indeholder derfor en bestemmelse om,  

 at trafikministeren for at tilgodese samfundsmæssige eller overordnede  

 trafikale hensyn kan give selskabet direktiver for udøvelsen af dets  

 virksomhed.
Desuden skal selskabets vedtægter og ændringer i disse godkendes  

 af  

 trafikministeren.
 Herudover blev der i 1994 forud for det første aktiesalg i  

 selskabet indsat en ejerskabsbegrænsning i vedtægterne for Københavns  

 Lufthavne  

 A/S, således at ingen aktionær udover den danske stat kunne eje over 10 pct.  

 af  

 aktiekapitalen.
Efter den eksisterende lov er det selskabets formål at eje,  

 drive og udbygge lufthavnene i Kastrup og Roskilde, og selskabet skal  

 gennemføre den udbygning af disse lufthavne, som er nødvendig for at fremme  

 og  

 sikre afviklingen af lufttrafikken til og fra København.
Herudover kan  

 selskabet etablere, erhverve og drive sådan virksomhed, som har en  

 forretningsmæssig og geografisk sammenhæng med lufthavnenes drift.
Selskabet kan desuden etablere, erhverve og drive anden  

 lufthavnsvirksomhed samt øvrig virksomhed, som har en forretningsmæssig  

 sammenhæng med lufthavnsvirksomhed, såfremt det sker i datterselskaber eller  

 andre virksomheder med begrænset hæftelse, og selskabet har det fornødne  

 kapitalberedskab til en forsvarlig opfyldelse af det i lovens stk. 1  

 anførte formål.
Selskabet må ikke udstede garantier til disse selskaber og  

 virksomheder, der overstiger 20 pct. af selskabets egenkapital på det  

 tidspunkt, hvor garantien udstedes.
Ovennævnte bestemmelse blev indført i 2000 for at skabe  

 mulighed for, at Københavns Lufthavne A/S på forretningsmæssigt grundlag  

 kunne  

 udvide sit virkefelt, herunder også mulighed for at følge en international  

 udviklingsstrategi.
Der knytter sig imidlertid sådanne samfundsmæssige  

 interesser og forpligtelser til lufthavnene i Kastrup og Roskilde  ikke  

 mindst  

 til den internationale lufthavn i Kastrup  at det var nødvendigt, at  

 erhvervsaktiviteter, der ikke forretningsmæssigt og geografisk relaterer sig  

 til driften af disse lufthavne, blev underlagt visse begrænsninger.
2.2. Luftfartslovens tilladelsesordning for  

 flyvepladser Luftfartsloven regulerer forholdene for samtlige  

 flyvepladser i Danmark, herunder Københavns Lufthavne i Kastrup og Roskilde.
Efter luftfartsloven skal der udstedes en tilladelse  

 (koncession), før driften af en lufthavn kan påbegyndes.
Denne tilladelse  

 skal  

 efter § 57 i luftfartsloven gives på bestemt tid og gøres afhængig af de  

 vilkår, som skønnes påkrævet, og der er mulighed for at pålægge straf for  

 overtrædelse af vilkår udstedt efter § 57, jf. luftfartslovens  

 § 149,  

 stk. 12.
Tilladelsen kan tilbagekaldes efter § 58, såfremt der  

 ved udøvelsen af tilladelsen sker en væsentlig tilsidesættelse af vilkårene  

 for  

 tilladelsen eller af luftfartsloven generelt.
Desuden kan tilladelsen  

 tilbagekaldes,  

 hvis det må antages, at indehaveren af tilladelsen ikke kan gennemføre eller  

 opretholde driften.
3. Lovforslagets indhold Lovforslaget indebærer, at lov om Københavns Lufthavne A/S  

 ændres, således at loven fremover kun vil regulere oprettelsen af selskabet  

 Københavns Lufthavne A/S, samt tjenestemændenes forhold.
Loven ændres tillige  

 således, at finansministeren bemyndiges til at afhænde aktier i selskabet,  

 idet  

 statens ejerskab i aktieselskabet blev overført fra Trafikministeriet til  

 Finansministeriet ved kongelig resolution af 27. november 2001.
Lovens øvrige bestemmelser ophæves, herunder bestemmelsen  

 om trafikministerens mulighed for at udstede direktiver og om godkendelse af  

 selskabets vedtægter, som i lyset af den seneste retspraksis må anses for at  

 kunne være i strid med EU-retten.
Lovforslaget indebærer således, at  

 trafikministerens beføjelser i forhold til lufthavnsselskabet vil blive  

 nærmere  

 præciseret i forhold til den gældende regulering efter lov om Københavns  

 Lufthavne A/S.
 For det danske samfund er det vigtigt at have en  

 international flyveplads, der til enhver tid kan levere den nødvendige  

 kapacitet med hensyn til  

 behovet for at  

 sikre afviklingen af lufttrafikken til og fra København, herunder  

 mulighed for daglige direkte forbindelser til de vigtigste destinationer i  

 Europa.  

 Det er derfor fortsat  

 nødvendigt for staten at have visse reguleringsinstrumenter i forhold til en  

 sådan flyveplads med henblik på at sikre den fortsatte nødvendige kapacitet.  

 Med lovforslaget præciseres de væsentlige samfundsmæssige og overordnede  

 trafikale hensyn, der i givet fald vil skulle være grundlaget for  

 trafikministerens  

 indgriben.
 I lov om luftfart indsættes således bestemmelser, som giver  

 staten mulighed for gennem tilladelsen til lufthavnsdrift at tilgodese  

 væsentlige samfundsmæssige og overordnede trafikale interesser for  

 flyvepladser,  

 der er af vital betydning for Danmarks nationale og internationale  

 trafikforbindelser.  

 Bestemmelserne præciserer de krav, der kan stilles i forbindelse med  

 udstedelsen af tilladelser til sådanne flyvepladser.
Lovforslaget tilsigter således ikke øgede begrænsninger i  

 Københavns Lufthavne A/S´ muligheder for at agere forretningsmæssigt i  

 forhold  

 til de begrænsninger, selskabet i dag er underlagt efter lov om Københavns  

 Lufthavne A/S.
Lufthavnsselskabets drift skal således fortsat som efter den  

 gældende regulering ske på forretningsmæssigt grundlag.
4. Økonomiske og administrative konsekvenser for  

 det offentlige Lovforslaget skønnes ikke at have økonomiske konsekvenser  

 for stat, amter eller kommuner.
5. Økonomiske og administrative konsekvenser for  

 erhvervslivet Lovforslaget skønnes ikke at have økonomiske eller  

 administrative konsekvenser for erhvervslivet.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering (CKR). Da  

 lovforslagets formål er at modernisere og præcisere reguleringen af  

 Københavns  

 Lufthavne A/S med henblik på at skabe sikkerhed for, at lovgivningen er i  

 overensstemmelse med EU-retten (det indre marked), og da lovforslaget  

 indebærer  

 en adskillelse af myndighedsopgaven på den ene side og statens ejerskab på  

 den  

 anden side, vurderer CKR, at lovforslaget ikke indeholder væsentlige  

 administrative  

 konsekvenser for erhvervslivet.
Det er derfor ikke blevet forelagt et af  

 Erhvervs- og Selskabsstyrelsens virksomhedspaneler.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget skal sikre, at luftfartslovgivningen er i  

 overensstemmelse med EU-retten.
For så vidt angår de foreslåede  

 reguleringsinstrumenter over for vitale lufthavne i Danmark, tager  

 lovforslagets ordning udgangspunkt i EF-Domstolens sag C-503/99 Kommissionen  

 mod Belgien.
I denne dom har EF-Domstolen forholdt sig til medlemsstaternes  

 muligheder for at fastsætte reguleringsinstrumenter i forhold til  

 privatiserede  

 virksomheder.
Sagen vedrørte rettigheder knyttet til en særlig statsaktie  

 i 2 energiselskaber, hvorefter overdragelse eller ændret anvendelse af  

 ledningsnettet og strategiske aktiver skulle anmeldes til den tilsynsførende  

 minister,  

 der kunne modsætte sig overdragelsen.
Endvidere kunne ministeren udnævne 2  

 bestyrelsesmedlemmer, der kunne foreslå ministeren, at bestyrelses- og  

 direktionsbeslutninger i strid med landets energipolitik kunne ophæves.
Domstolen fastslog, at selv om medlemsstaterne kan have en  

 interesse i at bevare en vis indflydelse i privatiserede virksomheder og i  

 den  

 forbindelse fastsætte hindringer for traktatens friheder, skal sådanne  

 hindringer  

 overholde traktatens grundlæggende principper.
Endvidere fastslog Domstolen,  

 at  

 artikel 56 om kapitalens fri bevægelighed går videre end til ophævelse af  

 nationalitetsdiskriminerende foranstaltninger.
Da de nationale  

 reguleringsinstrumenter udgjorde restriktioner i strid med artikel 56, var de  

 ulovlige, medmindre de opfyldte betingelserne for at opnå undtagelse.  

 Domstolen  

 udtalte endvidere, at da sådanne foranstaltninger udgjorde undtagelser til  

 den  

 fri bevægelighed, skulle foranstaltningerne begrundes og være baseret på  

 objektive  

 kriterier, der kan prøves af domstolene.
EF-Domstolen fandt, at den belgiske  

 ordning opfyldte kriterierne.
Med dommen har EF-Domstolen således anerkendt en indsigelsesordning,  

 hvorefter medlemsstaterne kan gøre indsigelse over for visse dispositioner i  

 privatiserede virksomheder, hvis dispositionerne kan bringe overordnede  

 nationale interesser på det pågældende område i fare.
EF-Domstolen stillede  

 som  

 betingelse, at indsigelsesretten skulle være begrundet i objektive kriterier,  

 som kan kontrolleres af domstolene.
 På den baggrund foreslås det i forslaget til § 57,  

 stk. 2, nr. 8, at trafikministeren skal kunne modsætte sig  

 foranstaltninger,  

 hvis ministeren finder, at de indebærer en nærliggende risiko for, at  

 flyvepladsen ikke til enhver tid vil kunne opfylde Danmarks behov for  

 nødvendige nationale og internationale trafikforbindelser.
 Der henvises i øvrigt til afsnit 1.
8. Høring Lovforslaget har været forelagt følgende myndigheder og  

 organisationer: KL (Kommunernes Landsforening), Amtsrådsforeningen,  

 Konkurrencestyrelsen, Dansk Industri, Statstjenestemændenes  

 Centralorganisation  

 II, Statsansattes Kartel, Københavns Lufthavne A/S, DANSAM og Billund  

 Lufthavn.
 Høringssvarene vil blive fremsendt til Folketingets  

 Trafikudvalg sammen med de kommentarer, som udtalelserne måtte give anledning  

 til.
Samlet  

 vurdering af lovforslagets konsekvenser Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget har til formål at sikre, at  

 luftfartslovgivningen er i overensstemmelse med EU-retten.
Der henvises til  

 afsnit 1 og 7 i de almindelige bemærkninger.
Bemærkninger til lovforslagets enkelte bestemmelser Til § 1 Til nr. 1 Bestemmelsen i § 1, stk. 2, i lov om Københavns  

 Lufthavne om, at selskabets navn skal være Københavns Lufthavne A/S, foreslås  

 ophævet.
Baggrunden herfor er, at det ikke forekommer hensigtsmæssigt, at  

 selskabets  

 navn er fastsat ved lov.
Selskabet skal have mulighed for at ændre navn,  

 såfremt selskabet af forretningsmæssige eller andre grunde finder det  

 fordelagtigt.
Efter gældende regler vil selskabet ikke kunne ændre navn uden  

 en lovændring.
Selskabet benytter i øvrigt allerede i dag internationalt  

 forkortelsen CPH.
Ligeledes vil staten  så længe den nuværende  

 ejerandel bevares  

  i givet fald kunne forhindre en navneændring, idet en sådan  

 forudsætter en  

 vedtægtsændring.
Til nr. 2 Det foreslås, at  

 »trafikministeren«  

 ændres til  

 »finansministeren«  

 i  

 § 3 i lov om Københavns Lufthavne A/S.  

 Begrundelsen herfor er, at  

 varetagelsen af ejerskabet af Københavns Lufthavne A/S ved kongelig  

 resolution  

 af 27. november 2001 blev overført fra Trafikministeriet til  

 Finansministeriet.
Til nr. 3 For så vidt angår ophævelsen af § 4, stk. 7, og  

 § 5 henvises til afsnit 1 i de almindelige bemærkninger, hvoraf fremgår  

 at  

 EF-Domstolen i to nye domme har fastslået, at medlemsstaterne har begrænsede  

 muligheder  

 for at introducere reguleringsinstrumenter i forhold til privatiserede  

 selskaber.
Kommissionen har således tilkendegivet, at trafikministerens brede  

 adgang til at udstede direktiver til selskabet og at godkende selskabets  

 vedtægter og ændringer i disse er i strid med EU-retten.
 Det foreslås derfor, at de nævnte bestemmelser i lov om  

 Københavns Lufthavne A/S ophæves og erstattes af nye bestemmelser i lov om  

 luftfart, der ikke er knyttet til Københavns Lufthavne A/S som selskab, men  

 til  

 selve flyvepladsen i Kastrup samt generelt andre flyvepladser, hvis disse i  

 fremtiden må vurderes at få vital betydning for Danmarks nationale og  

 internationale trafikforbindelser, jf. forslagets § 2.
Desuden foreslås bestemmelsen i § 4, stk. 6, i  

 lov om Københavns Lufthavne A/S, om at selskabet i sin virksomhed skal  

 respektere alle nuværende og kommende internationale aftaler vedrørende  

 regulering af civil lufttrafik, ophævet.
Baggrunden herfor er, at  

 internationale aftaler som udgangspunkt bliver indgået af og kun retter sig  

 mod  

 stater.
Hvis aftalen skal være en del af national ret og dermed bindende i  

 forhold til virksomheder og borgere, skal aftalen gennemføres i dansk ret.  

 Det  

 sker også i det omfang, det er relevant, i Bestemmelser for Civil Luftfart.  

 Der  

 ændres således ikke ved det forhold, at selskabet fortsat skal overholde de  

 internationale aftaler, som Danmark indgår og gennemfører i dansk ret.
 Efter den eksisterende bestemmelse i § 4, stk. 1,  

 i lov om Københavns Lufthavne A/S er det selskabets formål at eje, drive og  

 udbygge lufthavnene i Kastrup og Roskilde, og selskabet skal gennemføre den  

 udbygning af disse lufthavne, som er nødvendig for at fremme og sikre  

 afviklingen af lufttrafikken til og fra København.
Denne bestemmelse foreslås sammen med de øvrige dele af  

 § 4 ophævet.
I lovforslagets § 2 foreslås, at trafikministeren kan  

 stille nærmere krav i form af vilkår i forbindelse med en tilladelse til  

 drift  

 af en flyveplads, der har en særlig vital betydning for Danmark.
Lufthavnsselskabets primære opgave skal således fortsat  

 være den samme som hidtil, nemlig at eje, drive og udbygge flyvepladsen og  

 sikre afviklingen af lufttrafikken til og fra København.
Herunder hører  

 naturligvis  

 fortsat opgaven med at renovere lufthavnsanlæggene, således at de til enhver  

 tid er i stand til at danne grundlag for en forsvarlig afvikling af  

 flytrafikken.  

 Det foreliggende  

 lovforslag tilsigter således ikke ændringer eller øgede begrænsninger i  

 forhold  

 til selskabets muligheder for erhvervsaktiviteter i dag.
Kerneområdet skal  

 således fortsat være at eje, drive og udbygge flyvepladsen.
 Forslaget indebærer således, at den nærmere regulering af  

 lufthavnens virksomhed ophæves i loven om Københavns Lufthavne A/S, og at der  

 i  

 medfør af lov om luftfart bliver mulighed for at stille visse særlige krav  

 som  

 vilkår for en tilladelse til drift af flyvepladser, som er af vital betydning  

 for Danmarks nationale og internationale trafikforbindelser.
Til § 2 I vurderingen af, om en flyveplads er af vital betydning  

 for Danmarks nationale og internationale trafikforbindelser, vil indgå:
   

 	  

 Flyvepladsens  

 placering, herunder i forhold til landets samlede trafiksystem, f.eks. om  

 flyvepladsen er vigtig i forbindelse med trafikbetjeningen af  

 hovedstadsområdet  

 eller anden storby.
   

 	  

 Om der er eller vil  

 blive foretaget større infrastrukturinvesteringer begrundet i flyvepladsens  

 placering og betydning, f.eks. i vej- og tognet med henblik på at sikre  

 flyvepladsens rolle i trafiksystemet.
Der knytter sig sådanne væsentlige samfundsmæssige og  

 overordnede trafikale interesser og forpligtelser til driften af en sådan  

 flyveplads, at det er væsentligt, at staten har mulighed for at gribe ind,  

 hvis  

 der er fare for, at disse samfundsmæssige hensyn tilsidesættes.
Det er  

 således  

 vigtigt for det danske samfund fortsat at have særlige  

 reguleringsinstrumenter,  

 der sikrer, at en sådan flyveplads til enhver tid kan fungere som  

 trafikknudepunkt  

 for det danske samfund.
Uhensigtsmæssige ændringer i driften og kapaciteten  

 vil  

 kunne have store afledte effekter på luftfartsforbindelserne og den øvrige  

 trafik.
 Det må formodes, at der for tiden i et land af Danmarks  

 størrelse kun er behov for én større international flyveplads, og der knytter  

 sig derfor også særlige sikkerhedspolitiske interesser til denne flyveplads.  

 Mens disse interesser under normale omstændigheder knytter sig til  

 opretholdelsen af et adækvat beredskab mod terror, kan også flyvepladsens  

 strategiske betydning under særlige omstændigheder være af væsentlig  

 betydning  

 set i et forsvarsmæssigt perspektiv.
For tiden er det som nævnt kun Københavns Lufthavn i  

 Kastrup, der som trafikknudepunkt for flytrafikken i Danmark har en sådan  

 betydning, at den er af vital betydning for Danmarks nationale og  

 internationale trafikforbindelser.
Samtidig er denne flyveplads en integreret  

 del af det samlede trafiksystem, ikke blot i hovedstadsområdet, men i hele  

 Danmark. Ændringer i driften af Københavns Lufthavn i Kastrup kan derfor have  

 store afledte effekter for transportsystemet i Danmark.
Københavns Lufthavn i Kastrup havde i 2003 17,7 mio. passagerer,  

 259.002 starter og landinger og 335.731 tons fragt.
Endvidere har lufthavnen  

 i  

 dag direkte daglige afgange til de vigtigste destinationer i Europa.
Med en  

 sådan kapacitet vurderes Københavns Lufthavn i Kastrup i dag at ligge på et  

 niveau, der væsentligt overstiger Danmarks behov for nationale og  

 internationale trafikforbindelser.
Bestemmelsen udelukker ikke, at andre flyvepladser end  

 Københavns Lufthavn i Kastrup med tiden kan få en sådan betydning, at de  

 ligeledes vil være af vital betydning for Danmark, og at der i den  

 forbindelse  

 kan stilles særlige vilkår.
Det forventes dog ikke at blive tilfældet inden  

 for  

 en overskuelig fremtid.
Til nr. 1 Efter luftfartlovens § 55 kræves der tilladelse til at  

 indrette og drive en flyveplads.
En sådan tilladelse kan efter § 57 i  

 lov  

 om luftfart gives på bestemt tid og gøres afhængig af de vilkår, som skønnes  

 påkrævet.
Det foreslås derfor, at der i § 57, stk. 2, i lov om  

 luftfart indsættes en bestemmelse, der giver trafikministeren hjemmel til at  

 stille særlige vilkår, der tilgodeser de væsentlige samfundsmæssige og  

 overordnede trafikale interesser i selskabets drift i forbindelse med en  

 tilladelse til drift af en flyveplads, som er af vital betydning for Danmarks  

 nationale og internationale trafikforbindelse.
Trafikministeren vil således kunne stille krav om, at  

 flyvepladsen skal drives som et selskab, hvis hovedformål skal være at eje,  

 drive og udbygge flyvepladsen.
Kravet sikrer, at virksomheden foregår inden  

 for  

 fastlagte rammer.
Der kan stilles vilkår om, at erhvervsaktiviteter, der ikke  

 forretningsmæssigt og geografisk relaterer sig til driften af flyvepladsen,  

 underlægges visse begrænsninger.
Desuden kan selskabet etablere, erhverve og  

 drive anden luftfartsvirksomhed samt virksomhed i øvrigt, som har en  

 forretningsmæssig  

 sammenhæng med flyvepladsvirksomhed generelt.
Bestemmelsen svarer til den  

 gældende regulering i § 4, stk. 3 og 4 i lov om Københavns  

 Lufthavne  

 A/S.
I alt væsentligt foreslås den eksisterende regulering i  

 § 4 i lov om Københavns Lufthavne A/S overført til § 57,  

 stk. 2,  

 i lov om luftfart.
Således vil det fremover være muligt at stille vilkår af  

 ovennævnte karakter i forbindelse med en tilladelse til flyvepladsdrift efter  

 lov om luftfart.
Det skal bemærkes, at såfremt vilkårene ikke stilles i  

 forbindelse  

 med tilladelsen til flyvepladsdrift, er selskabets erhvervsaktiviteter  

 udelukkende begrænset af selskabslovgivningens grænser og lovgivningen i  

 øvrigt.
Lovforslaget indebærer derfor ikke væsentlige ændringer  

 eller øgede begrænsninger i forhold til den regulering, der i dag er gældende  

 efter lov om Københavns Lufthavne A/S.
Københavns Lufthavne A/S vil således  

 kunne bibeholde den udvidelse af selskabets forretningsmæssige muligheder,  

 som  

 blev gennemført ved lov nr. 293 af 28. april 2000 om ændring af lov om  

 Københavns  

 Lufthavne A/S.
 Lovforslaget medfører dog den ændring og lempelse, at  

 Københavns Lufthavne A/S ikke længere vil have en lovmæssig pligt til at eje,  

 drive og udbygge Roskilde Lufthavn, idet der ikke skønnes behov for en særlig  

 regulering i forhold til denne flyveplads.
På den anden side medfører lovforslaget, at der kan stilles  

 vilkår om, at virksomheden i Roskilde Lufthavn skal foregå i et  

 datterselskab,  

 idet driften af denne flyveplads ikke har en geografisk sammenhæng med  

 driften  

 af Københavns Lufthavn i Kastrup.
Der vil dog ikke i forhold til Københavns  

 Lufthavne A/S blive stillet et vilkår herom på grund af Roskilde Lufthavns  

 beskedne størrelse i forhold til den internationale lufthavn i Kastrup.
Der kan stilles vilkår om, at det selskab, der får  

 tilladelse til drift af en flyveplads, som er af vital betydning for Danmarks  

 nationale og internationale trafikforbindelser, skal sikre, at flyvepladsen  

 til  

 enhver tid opfylder Danmarks behov for nationale og internationale  

 flyforbindelser ved at kunne tilbyde den for det danske samfund nødvendige  

 kapacitet.
Med kapacitet menes ikke kun start- og landingsfaciliteter, men  

 også  

 andre flyvepladsydelser, der indgår som en nødvendig del ved afviklingen af  

 flyvetrafikken på en flyveplads (f.eks. indcheckning og bagagehåndtering).
Selskabet har således som indehaver af tilladelsen en pligt  

 til at sikre, at flyvepladsen har en sådan kapacitet, at der er mulighed for  

 at  

 tilbyde flyselskaberne daglige start- og landingsmuligheder for direkte  

 flyforbindelser  

 til de større hovedstæder og andre vigtige trafikknudepunkter i Europa.
I  

 tilknytning hertil kan trafikministeren pålægge selskabet at gennemføre  

 foranstaltninger, der bidrager til, at selskabet opfylder dette behov,  

 herunder  

 gennemføre den udbygning af flyvepladsen som trafik- og samfundsudviklingen  

 tilsiger.
Formålet med bestemmelsen er således at tilskynde selskabet  

 til at tilpasse sin kapacitet til trafik- og samfundsudviklingen.
Manglende  

 efterlevelse af et pålæg kan føre til inddragelse af tilladelsen, jf.  

 § 58,  

 stk. 2.
Desuden vil selskabet kunne pålægges at fremsende en  

 redegørelse for, hvordan selskabet agter at gennemføre den af  

 trafikministeren  

 pålagte foranstaltning.
Trafikministeren skal ved pålægget af en sådan  

 redegørelse  

 tillige fastsætte en rimelig frist med hensyn til redegørelsens fremsendelse,  

 afhængigt af dennes omfang og kompleksitet.
 Det foreslås, at der indsættes en bestemmelse om  

 forudgående underretningspligt for selskabet til trafikministeren i de  

 tilfælde, hvor selskabet agter at stille forslag til beslutninger,  

 dispositioner, omlægning af driften eller vedtage vedtægtsændringer, som kan  

 indebære en væsentlig risiko i forhold til den fortsatte nødvendige  

 kapacitet.  

 Et eksempel herpå kan være, hvis lufthavnsselskabet ikke udbygger  

 flyvepladsen  

 i forhold til trafikudviklingen på luftfartsområdet eller foretager  

 dispositioner, som afskærer flyselskaber fra daglige afgange til centrale  

 europæiske destinationer.
 Desuden foreslås det, at der indsættes en bestemmelse om,  

 at trafikministeren inden for en frist på en måned kan gøre indsigelse mod  

 foranstaltninger af ovennævnte karakter.
Det fremgår udtrykkeligt af lovteksten, at både et pålæg om  

 at gennemføre foranstaltninger og indsigelser skal begrundes, og at  

 myndighederne  

 bør derfor være særligt opmærksomme på forvaltningsrettens begrundelseskrav.  

 Der er herved lagt vægt på, at der tale om et betydeligt indgreb i selskabets  

 selvbestemmelsesret.
Hvis der gøres indsigelse, kan foranstaltningen ikke  

 gennemføres.
 Selskabet vil naturligvis i overensstemmelse med de  

 almindelige regler kunne indbringe både trafikministerens pålæg om at  

 gennemføre foranstaltninger og trafikministerens indsigelse for domstolene.  

 Trafikministeren er i medfør af bestemmelsen forpligtet til at oplyse  

 selskabet  

 herom i såvel pålæg som indsigelse.
 Indbringelse for  

 domstolene har  

 ikke opsættende virkning, medmindre retten beslutter  

 dette.
Med lovforslaget får trafikministeren mulighed for dels at  

 pålægge selskabet at gennemføre foranstaltninger, dels at modsætte sig visse  

 af  

 selskabets foranstaltninger med henblik på at sikre, at lufthavnen kan  

 tilbyde  

 den nødvendige kapacitet.
Disse bestemmelser præciserer og ligger inden for  

 den  

 bemyndigelse, som trafikministeren i dag har for at give Københavns Lufthavne  

 A/S direktiver for udøvelsen af dets virksomhed for at tilgodese  

 samfundsmæssige eller overordnede trafikale hensyn i medfør af § 4,  

 stk. 7, i lov om Københavns Lufthavne A/S.
Lovforslaget har således ikke  

 til hensigt at udvide trafikministerens beføjelse til at gribe ind over for  

 selskabet.
Desuden foreslås  

 det, at der kan stilles vilkår om, at s  

 elskabet hvert kvartal til  

 trafikministeren skal levere statistiske oplysninger for flyvepladsens  

 lufttrafik.
Der vil således bl.a. kunne stilles krav om oplysninger om  

 passagerbevægelser,  

 starter og landinger samt fragt.
Desuden skal selskabet indsende dagsordener  

 for generalforsamlinger med eventuelle bilag, referater fra  

 generalforsamlinger, årsregnskaber for selskabet samt alle  

 fondsbørsmeddelelser  

 og andre tilsvarende offentlige meddelelser og dokumenter.
 Endeligt foreslås  

 det, at der kan stilles a  

 ndre særlige vilkår, der varetager væsentlige  

 samfundsmæssige eller overordnede trafikale hensyn for så vidt angår den i  

 nr.  

 6 beskrevne nødvendige kapacitet.
 Ovennævnte vilkår kan stilles samlet eller enkeltvis.
 Der er mulighed for at pålægge straf for overtrædelse af  

 vilkårene efter lov om luftfart § 149, stk. 12.
Til nr. 2 Det foreslås, at der i § 58, stk. 2, i luftfartsloven  

 indsættes en bestemmelse, der giver trafikministeren mulighed for uden varsel  

 at tilbagekalde tilladelsen.
Tilbagekaldelse kan finde sted i følgende  

 tilfælde, hvis selskabet:
 -  

 	  

 ikke opfylder et i  

 medfør af § 57, stk. 2, nr. 6, stillet vilkår.
 -  

 	  

 ikke inden for den  

 fastsatte tidsfrist gennemfører en pålagt foranstaltning i medfør af § 57,  

 stk.  

 2, nr. 7.
-  

 	  

 har foretaget en  

 foranstaltning, som er omfattet af § 57, stk. 2, nr. 7, og undlader at  

 underrette ministeren herom, eller -  

 	  

 gennemfører en  

 foranstaltning på trods af trafikministerens indsigelse i medfør af § 57,  

 stk.  

 2, nr. 9.
 Tilbagekaldelse af tilladelsen kan kun ske i de  

 situationer, hvor et mindre indgribende indgreb ikke vurderes at være  

 tilstrækkeligt  

 (proportionalitet).
 I § 58,  

 stk. 3, foreslås det, at der indsættes en bestemmelse, hvorefter  

 en  

 tilbagekaldelse efter § 58 skal indeholde oplysning om adgangen til  

 efter  

 § 146 b at forlange domstolsprøvelse og om fristen herfor.
Til nr. 3 Det foreslås, at der i § 58 a indsættes en  

 bestemmelse, der giver staten mulighed for helt eller delvist at overtage  

 flyvepladser  

 af vital betydning ved ekspropriation mod erstatning, jf. grundlovens  

 § 73, stk. 1, herunder give driftstilladelsen til flyvepladsen til  

 en  

 anden operatør.
Baggrunden herfor er at sikre Danmarks interesser i  

 opretholdelse af og eventuel videreførelse af driften af sådanne  

 flyvepladser.  

 Overtagelse af flyvepladsen vil selvsagt kun ske i helt ekstraordinære  

 situationer, hvor væsentlige samfundsmæssige interesser på trafikområdet  

 nødvendiggør det.
Overtagelse af flyvepladsen kan kun ske i de situationer,  

 hvor et mindre indgribende indgreb ikke vurderes at være tilstrækkeligt  

 (proportionalitet).
Til nr. 4 Det foreslås, at der i § 146 b og § 146 c indsættes en  

 henvisning til § 58. Henvisningen i § 146 b indebærer, at en tilbagekaldelse  

 efter § 58 kan forlanges indbragt for domstolene.
Anmodning herom skal  

 fremsættes over for den myndighed, der har tilbagekaldt tilladelsen, inden 4  

 uger efter at afgørelsen er meddelt til den pågældende.
Myndigheden anlægger  

 sag mod den pågældende i den borgerlige retsplejes former.
Anmodning om  

 sagsanlæg har ikke opsættende virkning, men retten kan ved kendelse bestemme,  

 at den pågældende under sagens behandling skal have adgang til at udøve  

 virksomheden, hvortil tilladelse kræves.
Ankes en dom, hvorved en  

 tilbagekaldelse ikke findes lovlig, kan den ret, der har afsagt dommen, eller  

 den ret, hvortil sagen er indbragt, bestemme, at virksomheden, hvortil  

 tilladelse kræves, ikke må udøves under ankesagens behandling.
Henvisningen i § 146 c indebærer, at en tilbagekaldelse  

 efter § 58 til enhver tid efter ansøgning kan ophæves af den myndighed, der  

 har  

 truffet afgørelsen.
Hvis en ansøgning herom afslås, kan ansøgeren forlange  

 afgørelsen prøvet ved domstolene, såfremt tilbagekaldelsen er sket indtil  

 videre, og der er forløbet mindst 5 år efter tilbagekaldelsen og mindst 2 år,  

 efter at ophævelsen senest er nægtet ved dom.
Til § 3 Det foreslås, at loven træder i kraft den 1. marts 2005.
Bilag 1 Lovforslaget sammenholdt med gældende lov Gældende formulering Lovforslaget § 1 Lov om Københavns Lufthavne A/S, jf. lovbekendtgørelse  

 nr. 517 af 9. juni 2000 I lov om Københavns Lufthavne A/S, jf. lovbekendtgørelse  

 nr. 517 af 9. juni 2000, foretages følgende ændringer:
§ 1.  

  

 --- 1.  


  

 § 1, stk. 2,  

  

 ophæves.
 Stk. 2.  

  

 Selskabets  

 navn skal være Københavns Lufthavne A/S.
§ 3.  

  

 Trafikministeren bemyndiges til på statens vegne at afhænde aktier i  

 selskabet.
Der kan tegnes medarbejderaktier.
 2.  

  

 I  

  

 § 3  

  

 ændres »Trafikministeren«  

 til: »Finansministeren«.
§ 4.  

  

 Selskabets formål er at eje, drive og udbygge lufthavnene i Kastrup og  

 Roskilde.
Selskabet skal gennemføre den udbygning af lufthavnene, som er  

 nødvendig for at fremme og sikre afviklingen af lufttrafikken til og fra  

 København.
 3.  

  

 §§ 4 og 5 ophæves.
 Stk. 2.  

  

 Selskabet  

 kan herudover etablere, erhverve og drive sådan virksomhed, som har en  

 forretningsmæssig og geografisk sammenhæng med lufthavnenes drift.
Stk. 3.  

  

 Selskabet  

 kan desuden etablere, erhverve og drive anden lufthavnsvirksomhed samt øvrig  

 virksomhed, som har en forretningsmæssig sammenhæng med lufthavnsvirksomhed,  

 såfremt det sker i datterselskaber eller andre virksomheder med begrænset  

 hæftelse, og selskabet har det fornødne kapitalberedskab til en forsvarlig  

 opfyldelse af det i stk. 1 anførte formål.
Selskabet må ikke udstede  

 garantier til disse selskaber og virksomheder, der overstiger 20 pct. af  

 selskabets egenkapital på det tidspunkt, hvor garantien udstedes.
 Stk. 4.  

  

 Selskabet  

 kan udøve den i stk. 2 og 3 nævnte virksomhed gennem erhvervelse og  

 besiddelse af ejerandele i virksomheder, der driver aktiviteter omfattet af  

 stk. 2 og 3.
 Stk. 5.  

  

 Selskabets udbygning af de to lufthavne og selskabets drift skal ske på  

 forretningsmæssigt grundlag.
 Stk. 6.  

  

 Selskabet  

 skal i sin virksomhed respektere alle internationale aftaler, som er indgået  

 eller indgås af den danske regering med henblik på regulering af civil  

 lufttrafik, der berører Danmark.
 Stk. 7.  

  

 Trafikministeren kan for at tilgodese samfundsmæssige eller overordnede  

 trafikale hensyn give selskabet direktiver for udøvelsen af dets virksomhed.
 § 5.  

  

 Selskabets vedtægter og ændringer i disse skal godkendes af trafikministeren.
§ 2 I lov om luftfart, jf. lovbekendtgørelse nr. 543 af  

 13. juni 2001, som ændret ved lov nr. 1074 af 17. december 2002 og lov nr.  

 475 af 9. juni 2004, foretages følgende ændringer:
 1.  

  

 I  

  

 § 57  

  

 indsættes som  

  

 stk. 2  

  

 :
 Stk. 2.  

  

 I tilladelser til flyvepladser, som er af  

 vital betydning for Danmarks nationale og internationale trafikforbindelser,  

 kan der herudover stilles følgende særlige vilkår:
 1)  

 	  

 Flyvepladsen skal  

 drives som et EU- eller EØS-selskab omfattet af Det Europæiske Fællesskabs  

 regler.
2)  

 	  

 Selskabets  

 hovedformål skal være at eje, drive og udbygge flyvepladsen.
Selskabet skal  

 gennemføre den udbygning af flyvepladsen, som er nødvendig for at fremme og  

 sikre afviklingen af lufttrafikken til og fra Danmark.
Selskabet kan  

 etablere,  

 erhverve og drive virksomhed, som har en forretningsmæssig og geografisk  

 sammenhæng med flyvepladsens drift.
 3)  

 	  

 Selskabet kan  

 desuden etablere, erhverve og drive anden flyvepladsvirksomhed samt øvrig  

 virksomhed,  

 hvis det har en forretningsmæssig sammenhæng med flyvepladsvirksomhed, og det  

 sker i datterselskaber eller andre virksomheder med begrænset hæftelse, og  

 selskabet har det fornødne kapitalberedskab til opfyldelse af det under nr. 2  

 nævnte hovedformål.
 4)  

 	  

 Selskabet må ikke  

 udstede garantier til de i nr. 3 nævnte virksomheder, der overstiger 20 pct.  

 af selskabets egenkapital på det tidspunkt, hvor garantien stilles.
 5)  

 	  

 Selskabet kan udøve  

 den i nr. 3 nævnte virksomhed gennem erhvervelse og besiddelse af ejerandele  

 i virksomheder, der driver aktiviteter omfattet af nr. 3.
 6)  

 	  

 Selskabet skal  

 sikre, at flyvepladsen til enhver tid opfylder Danmarks behov for nationale  

 og internationale trafikforbindelser ved at kunne tilbyde den nødvendige  

 kapacitet  

 med hensyn til afvikling af lufttrafik.
7)  

 	  

 Trafikministeren  

 kan for at tilgodese væsentlige samfundsmæssige eller overordnede trafikale  

 hensyn med en rimelig frist meddele selskabet et begrundet pålæg om at  

 gennemføre foranstaltninger, der sikrer, at flyvepladsen kan opfylde den i  

 nr. 6 nævnte nødvendige kapacitet.
S  

 elskabet  

 kan med en rimelig frist pålægges at fremsende en redegørelse for, hvordan  

 selskabet  

 agter at gennemføre den af trafikministeren pålagte foranstaltning.  

 Ministeren skal i pålægget gøre opmærksom på, at pålægget kan indbringes for  

 domstolene.
 8)  

 	  

 Trafikministeren  

 skal have forudgående underretning om følgende foranstaltninger:
a)  

 	  

 ethvert forslag til  

 beslutning, disposition eller omlægning af driften, der indebærer en  

 væsentlig  

 risiko for, at flyvepladsen ikke vil kunne tilbyde den i nr. 6 beskrevne  

 nødvendige kapacitet, og b)  

 	  

 ethvert forslag om  

 ændring af selskabets vedtægter, der indebærer en væsentlig risiko for, at  

 flyvepladsen ikke vil kunne tilbyde den i nr. 6 beskrevne nødvendige  

 kapacitet.
9)  

 	  

 Trafikministeren  

 kan modsætte sig foranstaltninger efter nr. 8, hvis ministeren finder, at de  

 indebærer en væsentlig risiko for, at flyvepladsen ikke til enhver tid vil  

 kunne tilbyde den i nr. 6 beskrevne nødvendige kapacitet, således at  

 væsentlige  

 samfundsmæssige eller overordnede trafikale hensyn ikke tilgodeses.
Hvis  

 trafikministeren ønsker at modsætte sig foranstaltningen, skal ministeren  

 afgive en begrundet indsigelse senest 1 måned efter, at underretningen er  

 kommet frem.
Trafikministeren skal i indsigelsen gøre opmærksom på, at  

 indsigelsen kan indbringes for domstolene.
Hvis trafikministeren gør  

 indsigelse, kan foranstaltningen ikke gennemføres.
10)  

 	  

 Selskabet skal hvert  

 kvartal til trafikministeren levere statistiske oplysninger for flyvepladsens  

 lufttrafik.
Desuden skal selskabet indsende dagsordener for  

 generalforsamlinger  

 med eventuelle bilag, referater fra generalforsamlinger, årsregnskaber for  

 selskabet samt alle fondsbørsmeddelelser og andre tilsvarende offentlige  

 meddelelser og dokumenter.
 11)  

 	  

 Andre særlige  

 vilkår, der varetager væsentlige samfundsmæssige eller overordnede trafikale  

 hensyn for så vidt angår den i nr. 6 beskrevne nødvendige kapacitet.
 2.  

  

 I  

  

 § 58  

  

 indsættes som  

  

 stk. 2  

  

 og  

  

 3  

  

 :
 Stk. 2.  

  

 Trafikministeren kan uden varsel  

 tilbagekalde tilladelsen, hvis selskabet ikke opfylder et i medfør af  

 § 57, stk. 2, nr. 6, meddelt vilkår om, at selskabet skal sikre  

 Danmarks  

 behov for nationale og internationale trafikforbindelser ved at kunne tilbyde  

 den nødvendige kapacitet, eller hvis selskabet ikke efterkommer et pålæg  

 meddelt efter § 57, stk. 2, nr. 7. Trafikministeren kan ligeledes  

 uden varsel tilbagekalde tilladelsen, hvis selskabet ikke underretter  

 ministeren om en foranstaltning omfattet af § 57, stk. 2, nr. 8,  

 eller hvis selskabet gennemfører en foranstaltning på trods af  

 trafikministerens indsigelse i medfør af § 57, stk. 2, nr. 9.
 Stk. 3.  

  

 Tilbagekaldelsen skal indeholde oplysning om  

 adgangen efter § 146 b til at forlange domstolsprøvelse og om fristen  

 herfor.
 3.  

  

 Efter  

 § 58 indsættes:
»§ 58 a.
Trafikministeren kan helt eller  

 delvist overtage flyvepladser, der er af vital betydning for Danmarks  

 nationale  

 og internationale trafikforbindelser, for at sikre, at flyvepladsen til  

 enhver  

 tid kan opfylde Danmarks behov for nationale og internationale  

 trafikforbindelser  

 ved at kunne tilbyde den i § 57, stk. 2, nr. 6, beskrevne  

 nødvendige  

 kapacitet.
Erstatningen fastsættes efter reglerne i lov om fremgangsmåden ved  

 ekspropriation vedrørende fast ejendom.« § 146 b.  

  

 En  

 afgørelse efter § 146 a, stk. 2, kan af den, afgørelsen vedrører, forlanges  

 indbragt for domstolene.
Anmodning herom fremsættes over for den myndighed,  

 der  

 har tilbagekaldt tilladelsen eller stadfæstet tilbagekaldelsen, inden 4 uger  

 efter at afgørelsen er meddelt til den pågældende.
Myndigheden anlægger sag  

 mod den pågældende i den borgerlige retsplejes former.
Anmodning om sagsanlæg  

 har ikke opsættende virkning, men retten kan ved kendelse bestemme, at den  

 pågældende under sagens behandling skal have adgang til at udøve  

 virksomheden,  

 hvortil tilladelse kræves.
Ankes en dom, hvorved en tilbagekaldelse ikke  

 findes lovlig, kan den ret, der har afsagt dommen, eller den ret, hvortil  

 sagen er indbragt, bestemme, at virksomheden, hvortil tilladelse kræves, ikke  

 må udøves under ankesagens behandling.
 4.  

  

 I  

  

 § 146  

 b, 1. pkt.,  

  

 og  

  

 § 146 c, 1. pkt.,  

  

 ændres »efter« til: »efter  

 § 58 og«.
§ 146 c.  

  

 En  

 tilbagekaldelse efter § 146 a, stk. 2, kan til enhver tid efter ansøgning  

 ophæves af den myndighed, der har truffet afgørelsen.
Hvis en ansøgning herom  

 afslås, kan ansøgeren forlange afgørelsen prøvet ved domstolene, såfremt  

 tilbagekaldelsen er sket indtil videre og der er forløbet mindst 5 år efter  

 tilbagekaldelsen og mindst 2 år, efter at ophævelsen senest er nægtet ved  

 dom. § 146 b, 2. og 3. punktum, finder tilsvarende anvendelse.
§ 3 Loven træder i kraft den 1. marts 2005.
