Nr BTL 137 Betænkning over Forslag til lov om ændring af forskellige skatte- og  

 afgiftslove (Ændring af reguleringsbestemmelser)   

 Nr L 137 1986-87, 1. samling Blad nr 631 Afgivet af skatte- og afgiftsudvalget Afgivet: 19870320 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har endvidere modtaget mundtlige og skriftlige henvendelser fra:
Dansk Travsports Centralforbund og Foreningen til Den Ædle Hesteavls Fremme.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et FLERTAL (udvalget med undtagelse af Fremskridtspartiets medlem) lovforslaget til VEDTAGELSE med de stillede ændringsforslag.
Et MINDRETAL (Fremskridtspartiets medlem af udvalget) vil redegøre for sin stilling til lovforslaget ved dettes 2. behandling.
ÆNDRINGSFORSLAG Af MINISTEREN FOR SKATTER OG AFGIFTER, tiltrådt af et FLERTAL (udvalget med undtagelse af FP):
Til § 3 1) Før nr. 1 indsættes som nyt nummer:
»01. I § 2 A, STK. 1, ændres »hestevæddeløb« til:  

 »heste- og hundevæddeløb«.' 2) NR. 1 affattes således:
»1. I § 2 A, STK. 2, 1. PKT., ændres »11.000 kr.« til:  

 »30.000 kr.«» 3) NR. 2 affattes således:
»2. I § 2 A, STK. 2, 2. PKT., ændres »36.900 kr.« til:  

 »100.700 kr.«» 4) Efter nr. 2 indsættes som nyt nummer:
»02. I § 2 A, STK. 2, indsættes som nyt 3. PKT.: »Ved  

 totalisatorspil i forbindelse med hundevæddeløb foretages et fradrag, hvis grundbeløb udgør 1.500 kr.« 3. pkt. bliver herefter 4. pkt.' 5) NR. 4 affattes således:
»4. I § 2 A, STK. 3, 1. PKT., ændres »1.800 kr.« til:  

 »5.000 kr.«» 6) NR. 6 affattes således:
»6. I § 2 B, STK. 2, 1. PKT., ændres »2.750 kr.« til:  

 »5.400 kr.«» 7) Efter nr. 8 indsættes som nyt nummer:
»03. I § 3, STK. 1, indsættes efter »hestevæddeløb«:  

 », hundevæddeløb«.' Til § 4 8) Stk. 2 affattes således:
»Stk. 2. § 1 og § 3, bortset fra nr. 01, 02 og 03, har virkning fra og med den 1. januar 1987.« BEMÆRKNINGER Til nr. 2, 3 og 5 Det foreslås at forhøje bundfradragene ved beregning af totalisatorafgift i forbindelse med hestevæddeløb.
Bundfradraget foreslås forhøjet til 30.000 kr. ved travløb og 100.700 kr. ved galopløb. Ændringsforslagene skal ses på baggrund af, at V6-spillet er ophørt, og derfor får hestesporten ikke det forventede tilskud herfra.
Den foreslåede forhøjelse af bundfradragene skønnes at medføre et provenutab for staten på ca. 8 mill. kr. årligt målt i forhold til de bundfradrag, der ville fremkomme, hvis de gældende 1986-bundfradrag var blevet reguleret med 2 pct.
Til nr. 1, 4 og 7 Det foreslås at ligestille totalisatorspil i forbindelse med hundevæddeløb med hestevæddeløb med hensyn til afgiftssatser og den del af omsætningen, som skal anvendes til gevinster til spillerne.
Reglerne ændres på 3 områder.
For det første beregnes afgiften ved hundevæddeløb efter forslaget med samme satser, som gælder for hestevæddeløb.
For det andet forhøjes de andele af indskudssummerne, der skal anvendes til gevinst til spillerne.
For det tredje indføres et bundfradrag på 1.500 kr. pr. løbsdag.
Hundevæddeløb er indført i 1981 som forsøgsordning og er ikke underlagt de samme regler for totalisatorspil, der gælder for hestevæddeløb, kapflyvning med duer og cykelvæddeløb.
Det betyder, at hundevæddeløb foregår på klart strengere afgiftsmæssige vilkår.
Ved forslaget forbedres det økonomiske grundlag for hundevæddeløb, især som følge af indførelse af et bundfradrag.
Da hundevæddeløb som oftest afvikles på hestevæddeløbsbaner afhjælper forslaget også de tekniske vanskeligheder, der i dag er forbundet med at omstille totalisatoren som følge af de uens regler om afgiftstakster og spilleandele.
Provenuet for totalisatorafgift i forbindelse med hundevæddeløb udgjorde i 1986 knap 88.000 kr.
De foreslåede ændringer vil ved uændret omsætning stort set bevirke, at afgiftsprovenuet forsvinder.
Til nr. 6 Det foreslås at forhøje det faste bundfradrag ved beregning af totalisatorafgift i forbindelse med kapflyvning med duer.
Den foreslåede forhøjelse på 5.400 kr. skønnes at medføre et provenutab for staten på ca. 150.000 kr. årligt i forhold til den oprindeligt foreslåede regulering til 3.700 kr.
HAGEN HAGENSEN (KF) COLLET (KF) STETTER (KF) FOGH RASMUSSEN (V) SKRUMSAGER SKAU (V) BENTE JUNCKER (CD) OVE JENSEN (FP) KOFOD-SVENDSEN (KRF) nfmd.
JYTTE HILDEN (S) HANS HÆKKERUP (S) CAMRE (S) LOHMANN (S) STAVAD (S) fmd.
TASTESEN (S) RUTH OLSEN (SF) THOFT (SF) BERNHARD BAUNSGAARD (RV) Partiet VS havde ikke medlemmer i udvalget.
