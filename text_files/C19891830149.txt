Indledning Indledning Bestemmelserne om, hvem der skal betale moms, samt om anmeldelse til  

 registrering er indeholdt i momslovens §§ 3-5, medens lovens § 6 indeholder  

 bestemmelser om frivillig registrering.
 Dette kapitel indeholder de nærmere regler, der knytter sig til disse  

 bestemmelser.
 Kapitlet indeholder også reglerne for administrationen af momslovens § 2,  

 stk. 5, hvorefter der på visse betingelser kan indrømmes fritagelse for  

 momspligt i forbindelse med velgørende arrangementer.
Virksomheder, der skal betale moms (Lovens § 3, stk 1-2) Generelle regler Enhver, der i  erhvervsmæssigt øjemed driver  selvstændig  

 virksomhed  med  afsætning af varer og momspligtige ydelser, skal  

 betale moms og derfor anmelde sig til registrering hos toldvæsenet.
 Dette gælder også, selv om afsætningen sker sæsonmæssigt eller  

 lejlighedsvis, og det gælder såvel danske som udenlandske virksomheder.
 Der skal ligeledes betales moms ved afsætning af varer, der er modtaget i  

 kommission eller konsignation.
 Hvis omsætningen af varer og momspligtige ydelser ikke overstiger 10 000  

 kr årlig, skal der ikke betales moms.
Afsætning For at en virksomhed kan være omfattet af pligten til at betale moms, må  

 der ske en  afsætning af varer eller momspligtige ydelser.
 Den, der kun fremstiller varer eller momspligtige ydelser til eget brug,  

 skal således ikke betale moms.
 Det kan dog i medfør af lovens § 3, stk 2, pålægges såvel private  

 erhvervsvirksomheder mv som offentlige institutioner at betale moms, selv om  

 der ikke sker nogen afsætning af varer og momspligtige ydelser.
Afgørelse Et holdingselskab, der udelukkende udfører ledelsesopgaver i et antal  

 datterselskaber, er ikke registreringspligtig, når der udelukkende sker  

 refusion af direkte afholdte omkostninger (fx løn eller husleje) i 100-pct  

 ejede datterselskaber.
Erhvervsmæssig virksomhed Pligten til at betale moms omfatter den, der i  erhvervsmæssigt øjemed  

 afsætter varer og momspligtige ydelser.
At en virksomhed drives erhvervsmæssigt vil sige, at formålet med  

 afsætningen af varer og momspligtige ydelser tilsigter en økonomisk gevinst.  

 Det er i denne forbindelse uden betydning, om hensigten - at opnå gevinst -  

 slår fejl.
Den omstændighed, at en virksomheds driftsresultat i en periode,  

 fx i etableringsfasen, udviser underskud, bevirker heller ikke, at  

 virksomheden er undtaget fra registreringspligten.
 Pligten til at betale moms omfatter også visse virksomheder, der ikke i  

 almindelig forstand karakteriseres som erhvervsvirksomheder, som fx  

 foreninger og offentlige institutioner.
At en virksomhed (specielt foreninger, institutioner mv) ifølge dens  

 vedtægter eller lignende forudsættes at »hvile i sig selv« eller  

 give underskud betyder ikke umiddelbart, at virksomhedens aktiviteter i  

 relation til momslovens bestemmelser skal anses for at være af  

 ikke-erhvervsmæssig karakter.
Der må i denne forbindelse bl a ses på, om  

 registrering af virksomheden vil betyde, at dens momstilsvar bliver positivt  

 eller negativt.
En virksomhed, som efter dens almindelige regnskaber giver  

 underskud, kan således godt, hvis dens omkostninger primært består af fx ikke  

 momsbelagte lønninger, give et momsmæssigt overskud.
Endvidere må der ved afgørelsen af, om den pågældendes aktiviteter (salg)  

 er af erhvervsmæssig karakter, lægges vægt på, om de afsatte varer mv er  

 indkøbt med henblik på videresalg.
En privatpersons salg af sine  

 indbogenstande mv medfører således ikke registreringspligt for den  

 pågældende.
Det samme gælder ikke-registrerede virksomheders og  

 institutioners salg af deres brugte inventar og driftsmidler.
Hobbyvirksomheder Ved hobbyvirksomheder forstås virksomheder, der ikke kan karakteriseres  

 som erhvervsmæssige, dvs virksomheder uden eksportomsætning, som gennem en  

 årrække konstant - eller næsten konstant - har haft negativt momstilsvar.
Der  

 skal ses bort fra eventuelle energiudgifter.
Sådanne virksomheder drives  

 såvel af lønmodtagere og pensionister som selvstændige, og de har det til  

 fælles, at de ikke udgør en del af indehaverens hovederhverv.
Det konstante  

 momsmæssige underskud indicerer, at virksomhederne ikke er oprettet eller  

 drives for at erhverve en indtjening.
For virksomheder, der over en periode på 3 år konstant eller næsten  

 konstant har haft et negativt afgiftstilsvar, gennemføres derfor en konkret  

 vurdering af, om virksomhederne bør afmeldes fra momsregistrering.  

 Afmeldingen kan eventuelt ske ved distriktstoldkamrets foranstaltning.
Kan  

 virksomheden ikke umiddelbart anerkende afmeldelsen fra momsregistrering,  

 skal virksomheden have skriftlig meddelelse om afmeldelse og grundlaget  

 herfor.
 Ved vurderingen lægges således vægt på, om virksomhedens aktiviteter  

 tilsigter at indtjene et overskud i virksomheden.
Dette er som hovedregel ikke tilfældet for en virksomhed uden  

 eksportomsætning, hvis momsbelagte udgifter gennem en 3-årige periode  

 konstant eller næsten konstant har oversteget de indtægter, hvoraf  

 virksomheden har betalt moms.
Virksomheden kan derfor ikke betragtes som  

 erhvervsmæssig i henhold til momslovens § 1 og § 3, stk 1, punkt a.
 Virksomhedernes registrering skal dog opretholdes i tilfælde, hvor det er  

 sandsynligt, at virksomhedens afsætning inden for 1 år eller 2 vil indtjene  

 et overskud eller i øvrigt i tilfælde, hvor der foreligger særlige  

 omstændigheder, som fx sygdom, ejerskifte, midlertidige  

 afsætningsvanskeligheder eller langvarig etablering.
 I overensstemmelse med en ministerafgørelse skal der heller ikke ske  

 afmelding af ældre landmænd, som gradvis nedtrapper produktionen i  

 forbindelse med overgang til pension el lign, selv om bedriften giver et  

 momsmæssigt underskud.
 Det samme gælder egentlige deltidslandmænd, som gradvis optrapper  

 produktionen, og som har supplerende indtægter i form af lønarbejde.
Tilbagebetaling af udbetalte, negative momstilsvar skal kun kræves i  

 særligt graverende tilfælde.
Dette gælder også negative momstilsvar, der  

 efter en første vurdering er udbetalt til virksomheder, som har  

 sandsynliggjort, at afsætningen i løbet af et års tid ville indtjene et  

 overskud.
 Afmeldelsen kan tidligst ske med virkning fra udgangen af den igangværende  

 periode.
Virksomheder med tilskud Foranstående regler retter sig kun mod egentlige hobbyvirksomheder.
De kan  

 derfor ikke anvendes over for virksomheder, der som følge af offentlige eller  

 private tilskud eller underskudsdækning fra det offentlige konstant har  

 negativt tilsvar.
Udlejning af et lystfartøj Virksomheder, der udlejer lystfartøjer, kan sædvanligvis anses for  

 erhvervsmæssigt drevet, når virksomheden umiddelbart efter køb af fartøjet  

 overlader det til en udlejningsvirksomhed, der på nærmere aftalte vilkår  

 udlejer det for ejeren, og denne for en periode på 5 år fraskriver sig  

 rådighed over fartøjet.
 Ved vurdering af, om virksomheden drives erhvervsmæssigt, skal der desuden  

 lægges vægt på, om virksomhedens driftsregnskaber viser overskud før renter  

 og afskrivninger.
Afgørelser Udlejning af et lystfartøj blev anerkendt som erhvervsmæssig.
Der blev  

 herved lagt afgørende vægt på, at fartøjet umiddelbart efter købet blev  

 overladt til en udlejningsvirksomhed, der på nærmere aftalte vilkår skulle  

 udleje fartøjet for ejeren.
Denne fraskrev sig for en periode på 5 år  

 rådigheden over båden.
Selvstændig virksomhed Pligten til at betale moms omfatter  selvstændig erhvervsmæssig  

 virksomhed med afsætning af varer og momspligtige ydelser.
 Den, der præsterer momspligtige ydelser i et tjenesteforhold, skal derimod  

 ikke betale moms, uanset om ydelserne i sig selv er omfattet af momspligten,  

 og uanset hvem ydelserne præsteres for.
 Registreringspligten omfatter således ikke almindelige lønmodtagere, dvs  

 personer, der almindeligvis er omfattet af bestemmelserne i bl a ferieloven,  

 funktionærloven, lov om arbejdsmarkedets tillægspension (ATP) og lovene om  

 arbejderbeskyttelse, og som i henhold til kildeskatteloven anses som  

 A-skatteydere.
Som lønmodtagere anses endvidere handelsrejsende samt løst antaget  

 medhjælp, fx hushjælp, rengøringspersonale og budpersonale, idet de  

 pågældende må siges at stå i et vist ansættelsesforhold til den, som arbejdet  

 udføres for.
Handelsrejsende og agenter, der præsterer ydelser for  

 forskellige virksomheder, vil dog normalt blive anset for at være  

 registreringspligtige, også i de tilfælde, hvor provisionen behandles som  

 A-indkomst.
Ved afgørelsen af, om der i de konkrete tilfælde foreligger selvstændig  

 virksomhed, kan der til støtte herfor lægges vægt på, om den pågældende - har etableret sig i egne lokaler, fx forretning, værksted, kontor,  

 klinik eller tegnestue, og arbejdet helt eller delvis udøves herfra.
 - ved annoncering, skiltning eller lignende tilkendegiver, at han/hun er  

 fagkyndig og påtager sig at udføre arbejde af en nærmere bestemt art.
 - er frit stillet med hensyn til antagelse af medhjælp.
 - tilrettelægger, leder, fordeler og fører tilsyn med arbejdet uden anden  

 instruktion fra hvervgiveren end den, der eventuelt følger af den afgivne  

 ordre.
 - ejer de anvendte redskaber, maskiner og værktøj.
 - helt eller delvis leverer materialer til arbejdets udførelse.
 - er økonomisk ansvarlig over for hvervgiveren for arbejdets udførelse.
 - ikke på grund af ordren er begrænset i sin adgang til samtidig at udføre  

 arbejde for andre.
 - indkomstmodtagers erhvervsudøvelse kræver særskilt autorisation,  

 bevilling o lign.
 - får vederlag betalt efter regning, og betaling først ydes fuldt ud, når  

 arbejdet er udført som aftalt og eventuelle mangler afhjulpet.
 - indkomstmodtagers vederlag anses som B-indkomst i henhold til  

 kildeskatteloven.
Til støtte for, at der foreligger et tjenesteforhold, kan der lægges vægt  

 på, om den pågældende - kun har den samme hvervgiver, og om der mellem parterne er indgået  

 aftale om løbende arbejdsydelse.
 - anses for lønmodtager ved praktiseringen af ferieloven, lov om  

 arbejdsløshedsforsikring, funktionærloven og lovene om arbejderbeskyttelse  

 mv.
 - indkomstmodtagers vederlag er nettoindkomst.
 - indkomstmodtagers vederlag er beregnet, som det er almindeligt i  

 tjenesteforhold (timeløn, ugeløn, månedsløn, provision, akkord mv).
 - indkomstmodtagers vederlag anses som A-indkomst i henhold til  

 kildeskatteloven.
En afgørelse af, om der foreligger selvstændig virksomhed eller et  

 tjenesteforhold, må ske på grundlag af en samlet vurdering, hvorved der må  

 lægges en ret afgørende vægt på, om vederlaget anses som A-indkomst  

 (tjenesteforhold) eller som B-indkomst (selvstændig virksomhed) i henhold til  

 kildeskatteloven.
Der må dog i den forbindelse tages hensyn til, at  

 skattevæsenet normalt ikke vil have indvendinger mod, at vederlag, der  

 principielt er B-indkomst, i givet fald behandles som A-indkomst.
 Såfremt en enkeltmands-virksomhed (fx en dyrlæge) gør gældende, at den  

 udfører lønmodtagerarbejde, men dette bestrides af kunden (fx  

 Veterinærdirektoratet), som hævder, at der er tale om køb af fremmede  

 ydelser, skal virksomheden anses for selvstændig.
Registreringspligt ved afsætning Følgende er omfattet af pligten til at betale moms og dermed af  

 registreringspligten:
Lovens § 3, stk 1, punkt a Alle selvstændige erhvervsdrivende, der sælger varer og momspligtige  

 ydelser, uanset virksomhedsformen (dvs enkeltmandsvirksomheder,  

 interessentskaber, aktie- og anpartsselskaber mv).
Lovens § 3, stk 1, punkt b Andelsforeninger og andre foreninger, selv om foreningen kun sælger til  

 medlemmer eller kun sælger medlemmers varer og momspligtige ydelser.
Lovens § 3, stk 1, punkt c Offentlige forsyningsvirksomheder, der afsætter varer og momspligtige  

 ydelser (dvs offentlige virksomheder, der forsyner borgerne med elektricitet,  

 gas, vand og varme, eller som udfører servicefunktioner for borgerne, fx  

 varetransport, renovation, spildevandsafledning eller kloakforsyning).
Lovens § 3, stk 1, punkt d Andre statslige, amtskommunale og kommunale institutioner end  

 forsyningsvirksomheder, for så vidt de sælger varer eller momspligtige  

 ydelser i konkurrence med erhvervsvirksomheder.
 Konkurrencebegrebet efter denne lovbestemmelse skal tolkes restriktivt,  

 således at undtagelsesbestemmelsen kun kan anvendes, hvis den pågældende  

 »offentlige« leverandør af en vare eller momspligtig ydelse helt og  

 holdent ifølge lovgivningen har monopol på denne form for leverancer.
Herved holdes bl a ydelser, der sker i institutionens egenskab af  

 offentlig myndighed, uden for momspligten.
Eksempelvis kan nævnes levering af  

 attester, pas og kørekort.
 Er der valgmulighed kan undtagelsesbestemmelsen ikke anvendes: heller ikke  

 selvom valgmuligheden rent faktisk ikke bruges.
 Der henvises i den forbindelse til den under »Kommuner og  

 amtskommuner« anførte afgørelse om levnedsmiddelkontrol.
 Ved afgørelser af, om en institution anses for statslig, lægges der  

 afgørende vægt på, om institutionens budget er optaget på finansloven.  

 Leverancer fra en statsinstitution til andre statsinstitutioner under samme  

 ministerium betragtes ikke som afsætning.
 Leverancer fra en amtskommunal eller kommunal institution til andre  

 institutioner under pågældende amtskommune eller kommune betragtes ikke som  

 afsætning.
 Det samme gælder leverancer fra en institution, der drives i fællesskab af  

 flere amtskommuner eller kommuner, til de amtskommuner eller kommuner, der er  

 parthavere i institutionen (parthaverreglen).
 Ved afgørelsen af, om en institution, der drives i fællesskab af flere  

 kommuner eller amtskommuner, kan anses for at være omfattet af  

 parthaverreglen, vil følgende generelle retningslinier i en konkret afgørelse  

 vedrørende fælleskommunale laboratorier til varetagelse af  

 levnedsmiddelkontrol mv kunne lægges til grund:
 For at et sådant laboratorium (kontrolenhed) kan anses som en  

 fælleskommunal institution i relation til parthaverreglen, er det afgørende,  

at de tilknyttede kommuner i fællesskab er økonomisk ansvarlige for  

 kontrolenhedens etablering og driftsresultat, og  at kommunerne har  

 del i ledelsen af kontrolenheden.
 Ved bedømmelsen af det økonomiske ansvar må der lægges vægt på, om  

 kommunerne i fællesskab er forpligtet til at dække et eventuelt underskud ved  

 driften af kontrolenheden, idet det herved forudsættes, at udgifter til  

 bygninger og apparater - i det omfang anskaffelsesudgifter hertil ikke  

 allerede er afholdt i fællesskab af kommunerne - indgår i driftsregnskabet.  

 Det er i denne forbindelse underordnet, om de tilknyttede kommuner fordeler  

 kontrolenhedens udgifter og eventuelle underskud efter for eksempel  

 indbyggerantal eller på basis af »omsætningen« med kontrolenheden.
 Det vil ligeledes være af betydning, om de deltagende kommuner, fx gennem  

 deltagelse i et ledende organ, har indflydelse på fastlæggelsen af  

 kontrolenhedens drift, herunder budget og personalepolitik.
 Det må i hvert enkelt tilfælde bero på et samlet skøn, hvorvidt et  

 samarbejde om en levnedsmiddelkontrolenhed har en sådan karakter, at der er  

 tale om en fælleskommunal institution (parthavere) i momsmæssig henseende.
Amtsrådsforeningen i Danmark og Kommunernes Landsforening betragtes ikke  

 som amtskommunale eller kommunale fællesskaber.
Kommunedata I/S, der ejes og  

 drives af de to foreninger, kan således heller ikke anses som et  

 amtskommunalt eller kommunalt fællesskab.
Det samme gælder Kommunernes  

 Revisionsafdeling, der er en selvstændig institution, som drives i nær  

 tilknytning til Kommunernes Landsforening, og hvis øverste ledelse er  

 landsforeningens bestyrelse.
Lovens § 3, stk 1, punkt e Den, der foranstalter auktioner afholdt, dvs auktionsholdere samt  

 auktionsledere, hvis de samtidig virker som auktionsholdere.
 Registreringspligten omfatter såvel almindelige auktioner som  

 tvangsauktioner.
Der er dog gennemført en særlig ordning, hvorefter fogedretternes  

 afholdelse af tvangsauktion over fast ejendom med tilhørende løsøre ikke  

 indebærer registreringspligt for fogedretterne.
De nærmere regler herom er  

 optaget i kap SPEC AFG, »Tvangsauktioner«.
Andre - Brugspanthavere, der overtager fx en landbrugsejendom til brugelig pant  

 og i brugsperioden afsætter varer og momspligtige ydelser fra ejendommen.
 - Administratorer udpeget af fogedretten i henhold til retsplejelovens §  

 520, stk. 2, hvis administrator i administrationsperioden afsætter varer  

 eller momspligtige ydelser.
 - Konkursboer, dødsboer mv, der viderefører eller afvikler registrerede  

 virksomheder. (Registreringen kan ske i det register, hvor den pågældende  

 virksomhed var registreret).
 - Udenlandske virksomheder, der her i landet driver momspligtig  

 virksomhed, fx ved entreprenørarbejder, reparationsarbejder mv eller ved  

 udlejning af varer.
Registreringspligt i henhold til momspålæg Efter lovens § 3, stk 2, kan skatteministeren efter samråd med Nævnet  

 vedrørende Merværdiafgift mv bestemme, i hvilket omfang erhvervsvirksomheder  

 og foreninger skal betale moms af varer og momspligtige ydelser, når disse  

 varer og ydelser alene fremstilles eller præsteres til virksomhedens eget  

 brug.
 Bestemmelserne er forudsat anvendt i de tilfælde, hvor konkurrencemæssige  

 grunde i særlig grad taler derfor, og hvor det i konkrete tilfælde kan  

 påvises, at ikke registreringspligtige virksomheder, foreninger,  

 institutioner m fl i stigende omfang selv fremstiller varer eller udfører  

 arbejder til eget brug, således at de herved opnåede momsbesparelser betyder,  

 at registrerede virksomheders afsætning hæmmes.
 På denne baggrund er det ved bekendtgørelse nr 372 af 6 juli 1984 pålagt  

 følgende at betale moms:
Erhvervsvirksomheder og foreninger mv Enhver, der for egen regning opfører, ombygger eller moderniserer  

 bygninger  til salg eller udlejning, hvis den pågældende eller dennes  

 ansatte udfører arbejde ved projekteringen eller byggearbejdet.
 Endvidere er enhver, der opfører, ombygger eller moderniserer bygninger  

til eget eller virksomhedens brug omfattet af pålægget, såfremt den  

 pågældendes ansatte udfører arbejde ved projekteringen eller byggearbejdet.
 Reparations- og vedligholdelsesarbejder til en samlet værdi af mere end 50  

 000 kr årligt sidestilles med ombygnings- og moderniseringsarbejde, og er  

 således også omfattet af pålægget.
 Der henvises til kap SPEC AFG, »Byggemoms«, hvor de nærmere  

 regler er beskrevet.
Offentlige institutioner Reglerne om afgiftspålæg for statslige, amtskommunale og kommunale  

 institutioner, der udfører visse nærmere angivne - bygge- og anlægsarbejder mv - rengøring og vask, samt - fremstilling af tryksager.
 er ophævet pr 1 januar 1985.
 Der henvises iøvrigt til kap SPEC AFG, »Offentlige  

 institutioner«.
Afgørelser Følgende afgørelser belyser registreringspligtens omfang, herunder i  

 hvilket omfang kommunale og amtskommunale samt andre offentlige institutioner  

 ikke skal betale moms i medfør af momslovens § 3, stk 1, punkt d, 1. punktum.
Almennyttige boligselskaber m fl Den af almennyttige boligselskaber og andre foretagne administration af  

 nybyggeri er omfattet af momspligten.
 Med hensyn til disse selskabers pligt til at betale moms gælder følgende:
Administrationsselskaber Et uafhængigt administrationsselskab skal betale moms af betalingen for  

 nybyggeriadministrationsydelser, der præsteres for et boligselskab (et  

 selvejende boligselskab, en andelsboligforening eller et garantiselskab).  

 Dette gælder, uanset om der mellem administrationsselskabet og boligselskabet  

 eksisterer et moder/datter-selskabsforhold.
Administrationsselskaber skal  

 ligeledes betale moms ved afsætning af sådanne ydelser til andre end  

 boligselskaber.
Boligselskaber Et boligselskab skal betale moms af betalingen for  

 nybyggeriadministrationsydelser, der præsteres for et andet boligselskab  

 (eller for juridiske personer, der ikke er boligselskaber). Dette gælder,  

 uanset om der mellem de pågældende boligselskaber eksisterer et  

 moder/datter-selskabsforhold.
 Et boligselskab, der  udelukkende udfører nybyggeriadministration  

 for egne afdelinger (nybyggerier), skal derimod ikke betale moms, idet der  

 ikke herved sker en egentlig afsætning af de pågældende ydelser.
Det er herved lagt til grund, at et almennyttigt boligselskab, uanset om  

 det er organiseret som andelsboligforening, selvejende boligselskab eller  

 garantiselskab, er et selskab, en juridisk person.
Det forhold, at et  

 boligselskab er opdelt i økonomiske enheder - hovedselskab, afdelinger (de  

 enkelte byggerier) og byggefond - er ikke i strid hermed.
 Det er i tilslutning hertil truffet afgørelse om, at boligselskaber, som  

 alene udfører nybyggeriadministration i eget regie (egne afdelinger), indtil  

 videre fritages for at betale moms af nybyggeriadministration, uanset om  

 afdelingerne er organiseret som egentlige (selvstændige) selskaber.
»Afsmitningsreglen« Såfremt et boligselskab efter ovennævnte regler skal registreres og betale  

 moms ved afsætning af nybyggeriadministrationsarbejde, skal selskabet også  

 betale moms af honorar for det tilsvarende arbejde, som præsteres for egne  

 afdelinger mv, jf momslovens § 11, stk 1.
Antenneforeninger Se under »Fællesantenneanlæg«.
Betalingskortselskaber mv Betalingskortselskaber (kreditkortselskaber) var indtil udgangen af  

 september 1985 generelt undtaget fra momspligten (§ 2, stk 3, punkt j -  

 finansieringsvirksomhed).
 Fra 1 oktober 1985 blev betalingskortvirksomheder opdelt i to kategorier:  

 købekortselskaber (fx DKV, UTA, Total og GRI) og kredit- og  

 betalingskortselskaber (fx American Express, Diners Club og Visa).
Købekortselskaberne driver især virksomhed inden for transportsektoren med  

 afsætning af brændstof, smøremidler og reservedele mv.
Købekortselskaberne  

 afsætter varer og momspligtige ydelser for egen regning og risiko som  

 egentlige handelsvirksomheder, og kreditformidlingen er kun en følge af  

 betalingsformen.
Disse købekortselskaber skal indtil videre være  

 momsregistrerede.
Kredit- og betalingskortselskaberne handler ikke for egen regning og  

 risiko, men sørger for betaling af kundernes indkøb.
De får herved en rabat  

 eller provision, som fratrækkes ved afregning med de tilsluttede  

 virksomheder.
Til gengæld ydes kunderne en vis kredit med indbetaling til  

 selskabet for de foretagne indkøb.
Kredit- og betalingskortselskaberne anses  

 fortsat som finansieringsvirksomheder.
 Der henvises i øvrigt til kap AFGIFTSPLIGTEN.
Byfornyelsesselskaber Byfornyelseselskaber, der i henhold til byfornyelsesloven kan opnå  

 offentlig refusion, er indtil videre ikke omfattet af registreringspligten.
Byggevirksomheder Bygge- og anlægsvirksomheder, fx håndværksvirksomheder, entreprenører,  

 typehusproducenter, ingeniører og arkitekter, der afsætter varer og  

 momspligtige ydelser, skal registreres og betale moms.
 Byggeselskaber, fx interessentskaber bestående af håndværkere, og  

 salgsselskaber, der opfører bygninger på bygherrens (køberens) grund, men som  

 lader andre selvstændige virksomheder udføre byggearbejdet, skal tilsvarende  

 registreres og betale moms.
 Der henvises til kap SPEC AFG »Byggemoms«.
Børnefilmklubber Børnefilmklubber, der driver filmkundskabsmeddelende virksomhed gennem  

 forevisning af film, som er velegnede for børn, skal registreres og betale  

 moms af filmforevisningerne.
Sædvanligt medlemskontingent er derimod fritaget  

 for moms Børnefilmklubber skal dog ikke betale moms, såfremt indtægterne fra salg  

 af filmadgangskort (entreindtægter) ikke overstiger de direkte momsbelagte  

 omkostninger ved filmforevisningerne.
Datacentraler En sammenslutning af ikke-registreringspligtige virksomheder og/eller  

 institutioner, som driver en datacentral, der udelukkende udfører  

 databehandling for sammenslutningens medlemmer, skal registreres og betale  

 moms af det for medlemmerne udførte databehandlingsarbejde, uanset at de  

 pågældende virksomheder og/eller institutioner i fællesskab har  

 ejendomsretten til databehandlingsanlæggene.
Dyreværnsforeninger En forening, der har til formål »at beskytte dyr mod mishandling og  

 at fremme en forstående og omhyggelig behandling af dem«, driver et  

 dyreinternat mv.
 Foreningens indtægter hidrører fra medlemskontingenter, indsamlinger,  

 tilskud fra kommuner og fonde samt frivillige bidrag mv fra private.
 Foreningens indtægter i forbindelse med drift af dyreinternatet, der  

 regnskabsmæssigt giver underskud, omfatter bidrag for udleverede og modtagne  

 dyr, beløb (fra politiet) for indfangning af herreløse dyr samt salg af  

 halsbånd mv.
 Der skal alene betales moms ved salg af halsbånd mv, idet foreningens  

 øvrige afsætning af varer og momspligtige ydelser indtil videre ikke anses  

 for at ske i erhvervsmæssigt øjemed.
Ejerlejlighedsforeninger Ejerlejlighedsforeninger, der udelukkende indkøber varer og ydelser fra  

 selvstændige erhvervsvirksomheder, og hvis funktion over for medlemmerne  

 således alene - som i almindelige grundejerforeninger - består i at afholde  

 og fordele de pågældende udgifter, er ikke omfattet af registreringspligten  

 efter momsloven.
 Ejerlejlighedsforeninger, der direkte præsterer momspligtige ydelser for  

 medlemmerne, bl a ved særligt ansat personale til varetagelse af dagligt  

 tilsyn, pasning af varmecentral, rengøringsarbejde, vagttjeneste samt  

 arbejder vedrørende vedligeholdelse og forbedring af fællesfaciliteter mv, må  

 derimod principielt anses for omfattet af registreringspligten, og der skal  

 således i disse tilfælde betale moms af den betaling, som foreningen beregner  

 sig for de præsterede ydelser (egne såvel som eventuelle indkøbte).
Ejerlejlighedsforeninger, hvis personale alene udfører opgaver, der  

 normalt varetages af en vicevært, er dog indtil videre fritaget for pligten  

 til at lade sig registrere.
Denne fritagelse har især betydning for  

 ejerlejlighedsforeninger i beboelsesejendomme.
 For at skabe momsmæssig ligestilling mellem momspligtige lejere i  

 udlejningsbyggeri og momspligtige ejere i ejerlejlighedsbyggeri vil  

 distriktstoldkamrene kunne indrømme ejerlejlighedsforeninger tilladelse til  

 registrering efter momsloven for den del af foreningernes virksomhed, der  

 ikke er omfattet af registreringspligten.
En sådan registrering vil dog alene kunne omfatte den del af foreningens  

 aktiviteter, der udføres eller leveres af selvstændige momsregistrerede  

 virksomheder, og som vedrører de ejerlejligheder, der anvendes til  

 momspligtig virksomhed.
Registreringen kan ikke omfatte foreningens evt  

 varetagelse af den løbende momsfri ejendomsadministration, for hvilken der  

 ikke er adgang til frivillig registrering efter momslovens § 6.
Fagforeninger, arbejdsgiverforeninger mv Fagforeninger, arbejdsgiverforeninger mv er i henhold til momslovens § 4,  

 stk. 2, fritaget for at betale moms af ydelser, der leveres til medlemmerne i  

 disses fælles interesse (kollektive ydelser) mod betaling af kontingent, når  

 de pågældende organisationer ikke arbejder med gevinst for øje.
 Sådanne organisationer kan ikke tillades momsregistreret for levering af  

 ovennævnte ydelser og eventuelle varer leveret i nær tilknytning hertil.
 Organisationer, der leverer ydelser til enkeltmedlemmer (individuelle  

 ydelser) mod særskilt betaling, fx juridisk rådgivning, skal registreres og  

 betale moms af disse ydelser efter de almindelige regler.
Foreninger mv Foreninger, herunder fagforeninger, arbejdsgiverforeninger mv, er ikke  

 omfattet af registreringspligten for deres varetagelse af medlemmernes  

 interesser overfor offentligheden, myndighederne, andre organisationer o  

 lign.
 Registreringspligten omfatter heller ikke foreningers levering af  

 medlemsblade, meddelelser mv til medlemmerne, når alt dette sker inden for  

 rammerne af det sædvanlige medlemskontingent.
 Såfremt en forening yderligere tilbyder medlemmerne individuelle  

 tjenesteydelser, såsom juridisk rådgivning, varetagelse af bobehandling,  

 revision, markedsundersøgelser, reparation af driftsmidler, udlejning af  

 ferielejligheder eller udlejning af bådeplads, evt mod særskilt betaling,  

 bliver foreningen registreringspligtig for denne del af sin virksomhed.  

 Tilsvarende gælder, såfremt foreningen mod betaling optager annoncer i  

 medlemsbladet (se »Foreningsblade mv«).
Forening af frimærkeklubber Foreningen betaler moms i forbindelse med udgivelse af et blad, der bl a  

 afsættes til medlemsklubber, samt ved salg af årskuverter mv.
 Foreningen skal endvidere betale moms af kontingentindtægter, der anses  

 som betaling for leverancer af varer og momspligtige ydelser til  

 medlemsklubberne, idet foreningen udleverer en årbog til klubberne, ligesom  

 foreningen påtager sig at inddække underskud ved udstillinger, arrangeret af  

 klubberne.
 Der foregår i øvrigt ingen klubvirksomhed i foreningen.
Foreningsblade, fagblade o lign Udgivelse af foreningsblade, fagblade o lign, som indeholder annoncer  

 eller sælges, medfører registreringspligt.
Der skal betales moms af  

 annonceindtægter og indtægter fra salg af bladet.
 Registrering skal dog ikke ske, hvis virksomhedens samlede omsætning af  

 varer og momspligtige ydelser - herunder indtægt fra annoncer og salg af  

 bladet - ikke overstiger 10 000 kr årligt.
 Ved salg af foreningsblade mv til priser, der ikke overstiger  

 fremstillingsomkostningerne, skal der heller ikke betales moms, såfremt  

 bladet ikke indeholder annoncer, jf afsnittet »Virksomheder, der ikke  

 skal betale moms - Foreningsblade, fagblade o lign«.
 Foreninger, der herefter registreres for udgivelse af blade, skal i de  

 tilfælde, hvor fremstillingsomkostningerne overstiger salgs- og  

 annonceindtægterne, for eksemplarer, som udleveres gratis, betale moms på  

 grundlag af en værdi, der sammen med annonceindtægterne mindst dækker  

 fremstillingsomkostningerne.
 Som fremstillingsomkostninger anses de omkostninger (momsen ikke  

 medregnet), der er forbundet med bladets fremstilling og distribution,  

 bortset fra redaktionelle omkostninger såsom betaling til bladets redaktør og  

 forfatterhonorarer for artikler mv.
 Til den indgående moms medregnes momsen af indkøb vedrørende bladets  

 fremstilling og distribution efter de almindelige regler i lovens §§ 15-16.  

 Fradragsretten omfatter således moms på omkostninger vedrørende såvel  

 annoncer som det redaktionelle stof.
Er udgivelsen af et foreningsblad overdraget til et bladforlag eller  

 lignende, skal dette betale moms af annonceindtægten og af eventuelle  

 abonnementsindtægter mv, som tilfalder forlaget, samt af eventuel betaling  

 fra foreningen.
Bladforlaget har fradragsret for indgående moms efter de  

 almindelige regler.
Hvis foreningen i disse tilfælde ikke har indtægter fra  

 salg af bladet, skal foreningen ikke registreres for bladvirksomhed.
 Hæftet »Håndarbejdets Fremme/Danish Handcraft Guild« udgives 4  

 gange om året af Selskabet til Håndarbejdets Fremme, København, for at  

 udbrede kendskabet til de varer, som foreningen forhandler (kunstnerisk  

 præget håndarbejde, håndværk og husflid mv).
 Hæftet indeholder fotografier, artikler af historisk og teknisk art med  

 mønstre og vejledninger mm samt i beskedent omfang annoncering for  

 medlemsskab af foreningen.
Foreningens medlemmer her i landet og i visse andre lande får tilsendt  

 hæftet uden beregning, og medlemmerne opnår i øvrigt en rabat på 5 % af alle  

 ordrer.
Hæftet sælges til ikke-medlemmer for ca 20 kr pr stk.
Foreningen skal betale moms af kontingentindtægterne fra medlemmer her i  

 landet.
Momsreglerne om foreningsblade, fagblade og lignende finder ikke  

 anvendelse.
Der er herved lagt vægt på den reklamemæssige værdi af hæftet og  

 foreningens erhvervsmæssige karakter.
 Se også kap VÆRDI.
Forlystelsesarrangementer Registreringspligten påhviler principielt den, som forestår  

 forlystelsesarrangementet.
De enkelte ved arrangementet medvirkende  

 kunstnere, kunstnergrupper, orkestre mv skal således ikke registreres og  

 betale moms, medmindre de pågældende selv forestår arrangementet.
 Teatergrupper, som driver teatervirksomhed, dvs afsætter forestillinger  

 til forskellige arrangører (skoler, biblioteker m fl), er også omfattet af  

 registreringspligten.
 Forsamlingshuse, medborgerhuse, idrætshaller, beboerforeningers  

 selskabslokaler mv.
 Med virkning fra den 1 april 1985 blev vedtaget ændrede regler om moms- og  

 registreringspligten for forsamlingshuse mv.
 Herefter skal forsamlingshuse, hvor driften kræver næringsbrev efter  

 restaurationsloven, registreres og beregne moms af alle arrangementer.
Endvidere skal enhver, der driver selvstændig erhvervsmæssig virksomhed  

 med servering af mad- og drikkevarer, registreres og beregne moms af disse  

 arrangementer.
Det kan fx være en vært/bestyrer, tjener eller kogekone.
 Der skal herefter beregnes moms i følgende omfang:
 1. Af salg af kaffe, kager, is og sodavand mv.
 2. Af servering af spise- og drikkevarer til fast  

 aftalt kuvertpris.
 3. Af arrangementer i forsamlingshuse m fl, hvis drift  

 kræver næringsbrev efter restaurationslovgivningen, samt af arrangementer,  

 hvor en bestyrer/vært eller anden ansvarlig i forbindelse med arrangementet  

 driver selvstændig erhvervsmæssig virksomhed med servering af spise- og  

 drikkevarer mv.
Forsamlingshuse m fl (næringsbrevsindehaveren/den, der forestår  

 arrangementet) skal beregne moms af hele det beløb, som festholderen (kunden)  

 skal betale for arrangementet.
Der skal således også beregnes moms af beløb,  

 som festholderen betaler direkte til andre (ikke momsregistrerede), fx  

 betaling for lokaleleje og timeløn til serveringspersonale m fl.
 4. Af vederlaget til medhjælp, der aflønnes direkte af  

 festholderen, undtagen hvis medhjælpen er en momsregisreret virksomhed.
 5. Af vederlaget for lokaleudlejning, når denne står i  

 forbindelse med servering af spise- og drikkevarer.
 6. Af udlejning af inventar, service, bestik mv,  

 medmindre denne udlejning sker i forbindelse med momsfri udlejning af  

 lokaler.
 Der skal  ikke beregnes moms i følgende tilfælde:
1. Af lokaler (sale mv), der udlejes til møder,  

 gymnastik, danseskole, teatersal o lign, når der ikke i forbindelse med  

 udlejningen forekommer servering.
Det afgørende er her, om  

 forsamlingshusebestyreren m fl medvirker ved serveringen i de omhandlede  

 lokaler.
Forfriskninger mv, der er indkøbt i forsamlingshuse m fl, kan  

 indtages i de lejede lokaler, forudsat de er stillet ind i lokalet før  

 arrangementets start eller afhentes uden for lokalerne af andre end  

 forsamlingshusbestyreren m fl.
2. Af arrangementer, herunder af lokaleudlejning og  

 brug af køkkenfaciliteter, hvor festholderen (kunden) selv fuldt ud forestår  

 den praktiske gennemførelse af arrangementet.
Det er en forudsætning, at  

 forsamlingshusets eventuelle bestyrer m fl ikke under nogen form - hverken  

 ved indkøb, tilrettelæggelse, tilberedning, servering, afrydning eller opvask  

 - medvirker i arrangementet.
For forsamlingshuse m fl, hvis drift kræver  

 næringsbrev efter restaurationslovgivningen, er momsfriheden yderligere  

 betinget af, at der forud for arrangementets afholdelse til toldvæsenet er  

 indsendt ansøning om momsfrihed for det pågældende arrangement.
 Toldkamret kan dog give periodiske tilladelser til momsfri arrangementer i  

 forsamlingshuse m fl, hvis drift kræver næringsbrev efter  

 restaurationslovgivningen, forudsat forsamlingshuset udelukkende udlejer  

 lokaler til festholdere, der selv står for arrangementerne.
Tilladelserne kan gives for højst 5 år ad gangen.
Forsamlingshuset er  

 forpligtet til at underrette toldkamret om ændringer i forsamlingshusets  

 driftsform.
 Hvis den momsfri omsætning i forsamlingshuse m fl ved udlejning af lokaler  

 højst udgør 2 pct af dets samlede årlige omsætning, excl moms og hvis den  

 afgiftsfri lokaleleje ved udlejning af mødelokaler mv højst har udgjort 5 pct  

 af den samlede betaling, excl moms, for det enkelte arrangement, skal der  

 ikke ske reduktion af den (fulde) fradragsret for indgående moms.
 Se i øvrigt kap AFGIFTSPLIGT og kap TILSVAR.
Kogekoner, serveringspersonale m fl Kogekoner, serveringspersonale m fl, der medvirker ved arrangementer i  

 forsamlingshuse m fl mod betaling fra festholderen eller fra  

 forsamlingshuset/bestyreren, skal selvstændigt momsregistreres og betale  

 moms, hvis deres samlede indtægt ved servering, tilberedning mv overstiger 10  

 000 kr årlig.
Der skal dog  ikke betales moms, hvis der er indeholdt A-skat af  

 lønnen, ligesom sådan A-indkomst ikke skal medregnes, når der tages stilling  

 til, om indtægten (B-indkomsten) overstiger 10 000 kr årlig.
Således vil fx  

 en kogekone, der i et år har tjent i alt 28 000 kr, fordelt med 20 000 kr som  

 A-indkomst og 8 000 kr som B-indkomst, ikke skulle registreres.
 Hvis personalets løn betales af forsamlingshuset/bestyreren, kan  

 forsamlingshuset/bestyreren - i tilfælde, hvor den pågældende medhjælper er  

 selvstændigt momsregistreret, og hvor der ikke indeholdes A-skat - medregne  

 den til personalet udbetalte moms til den indgående moms efter lovens  

 almindelige regler.
Forsikringsselskaber, finansieringsselskaber mv Forsikringsselskaber, finansieringsselskaber, banker og sparekasser, der i  

 henhold til lovens § 4, stk 2, er fritaget for at betale moms af deres  

 afsætning af varer, som overtages i forbindelse med udbetaling af  

 erstatninger eller som følge af misligholdelse af afbetalingskontrakter, som  

 finansieringsselskaberne mv har finansieret, vil kunne registreres, såfremt  

 de fremsætter anmodning herom.
Forsikringsselskaber, finansieringsselskaber  

 mv, hvis afsætning ikke udelukkende sker til registrerede virksomheder, er  

 omfattet af registreringspligten.
Inden for forsikringsbranchen er det almindelig kutyme at tilbyde en  

 skadelidt forsikringstager tilvejebragte effekter, inden der sker salg til  

 trediemand.
Tilbudet gives mod, at sikrede tilbagebetaler det modtagne  

 erstatningsbeløb til forsikringsselskabet.
Accepteres tilbudet af  

 forsikringstageren, stilles parterne som om, forsikringsbegivenheden ikke var  

 sket.
 Hvis forsikringstager tilbagebetaler hele det udbetalte erstatningsbeløb  

 ved en overtagelse af en tilvejebragt effekt, anses dette ikke som et  

 momspligtigt salg, men som en annullation af forsikringssagen.
Tilbagebetales kun en del af det modtagne erstatningsbeløb, fordi den  

 tilvejebragte effekt er blevet beskadiget, anses dette ligeledes som en  

 annullation af forsikringssagen og ikke som et momspligtigt salg.
Det er dog  

 en forudsætning, at dokumenterede værdiforringelser og øvrige omkostninger  

 svarer til den resterende del af det udbetalte erstatningsbeløb.
 Der gælder følgende regler for registrerede selskabers overtagelse og  

 afsætning af varerne:
Overtagelse Der ses bort fra beregning af moms ved overdragelsen af varerne fra  

 registrerede virksomheder til selskaberne, jf kap TILSVAR.
Afsætning Der skal betales moms ved afsætning af varer til såvel registrerede som  

 ikke-registrerede virksomheder m fl.
- Ved afsætning af brugte personmotorkøretøjer og brugte vare- og  

 lastmotorkøretøjer med tilladt totalvægt ikke over 4 tons - bortset fra  

 motorkøretøjer, der har været anvendt til udlejning eller til momspligtig  

 køreundervisning - kan reglen i lovens § 10, stk 1, anvendes. (For køretøjer,  

 som overtages i beskadiget stand, ansættes indkøbsprisen til en af selskabet  

 skønnet værdi.
I andre tilfælde - herunder når et stjålet køretøj  

 tilvejebringes og overdrages forsikringsselskabet - ansættes indkøbsprisen  

 til det for køretøjet udbetalte erstatningsbeløb, respektive den ved et  

 finansieringsselskabs overtagelse af køretøjet ansatte værdi).
- Ved afsætning af brugte personmotorkøretøjer og brugte vare- og  

 lastmotorkøretøjer med tilladt totalvægt ikke over 4 tons, der har været  

 anvendt til udlejning, og som er overtaget direkte fra en  

 udlejningsvirksomhed, kan reglen i lovens § 10, stk 2, anvendes.
Tilsvarende  

 gælder for personbiler, der har været anvendt til momspligtig  

 køreundervisning, og som er overtaget direkte fra en køreskolevirksomhed.
 - Afsætning af andre varer medregnes til den momspligtige omsætning på  

 sædvanlig måde.
Omkostninger Moms af reparationer mv af de omhandlede varer kan medregnes til den  

 indgående moms.
 Moms af omkostninger ved tilvejebringelse eller overtagelse af varerne, fx  

 advokatomkostninger, kan derimod ikke medregnes til den indgående moms, idet  

 sådanne omkostninger må anses for udelukkende at vedrøre den momsfri  

 forsikrings- eller finansieringsvirksomhed.
Fortoldning af varer for udenlandske virksomheder Toldlovens bestemmelser giver mulighed for, at danske virksomheder kan  

 påtage sig at fortolde udenlandske virksomheders import af varer.
 Der er fastsat følgende retningslinier for registrering af udenlandske  

 virksomheder efter toldloven:
Den person eller virksomhed, der er hjemmehørende i toldområdet, og som  

 påtager sig indfortoldning for en udenlandsk virksomhed, kan anses som  

 varemodtager, og som sådan blive registreret efter toldloven.
Varemodtageren  

 hæfter i så tilfælde for told og afgifter af de fortoldede varer og skal  

 afregne beløbene til toldvæsenet.
Varemodtageren skal yderligere være registreret efter momsloven og skal  

 betale moms i forbindelse med viderefakturering.
Der opnås samtidig mulighed  

 for fradrag under indgående moms for den ved fortoldningen betalte moms.
De  

 importerede varer kan viderefaktureres til den udenlandske virksomhed ved en  

 herværende repræsentant, jf momslovens §§ 5 og 24, eller til den danske  

 virksomhed, som hæfter for told- og afgifter.
Viderefaktureringen kan  

 foretages alene for de told- og momsbeløb, der hviler på de importerede  

 varer.
 Skal varemodtageren, udover registreringen som importør for en udenlandsk  

 virksomhed, tillige selvstændig registreres efter toldloven og/eller  

 momsloven for egne aktiviteter, skal der foretages delregistrering.  

 Viderefakturering fra importvirksomheden kan herefter alene finde sted for de  

 told- og momsbeløb, der hviler på de importerede varer.
 Reglerne om registrering af udenlandske virksomheder i henhold til  

 momsloven berøres ikke af denne ordning.
Frihavnsvirksomheder En række virksomheder, der er beliggende i Københavns Frihavn, afsætter  

 varer til virksomheder i toldindlandet i fortoldet stand, idet varerne  

 fortoldes i de pågældende frihavnsvirksomheders eget navn.
Denne afsætning  

 medfører registreringspligt for de pågældende virksomheder, som herefter er  

 registreret i henhold til lovens § 5. For at forenkle told- og momsproceduren  

 ved fortoldningen og momsopkrævningen er registreringen sket efter følgende  

 retningslinier:
 1. Nogle virksomheder (hovedsagelig  

 handelsvirksomheder) er registreret for den ovennævnte afsætning af  

 fortoldede varer.
Disse virksomheder skal følgelig betale moms på sædvanlig måde ved  

 fortoldningen, men skal desuden betale moms ved salget af de fortoldede  

 varer.
Disse virksomheder kan efter momslovens almindelige regler opnå  

 fradragsret for momsen af omkostningsvarer og tjenesteydelser, når disse  

 indkøbes i beskattet stand i toldindlandet.
Det samme gælder andre  

 virksomheder, fx virksomheder, der udelukkende eksporterer varer fra  

 frihavnen.
 2. Andre virksomheder (hovedsagelig  

 fabrikationsvirksomheder) er - uanset bestemmelsen i lovens § 38 -  

 registreret for hele deres omsætning.
 Registreringen medfører, at disse virksomheder i henseende til momsen  

 bliver stillet, som om de var beliggende i toldindlandet.
Virksomhedens indenlandske leverandører skal derfor beregne moms af enhver  

 leverance af varer og momspligtige ydelser.
Virksomheden skal underrette  

 samtlige sine leverandører herom og har pligt til at påse, at de modtagne  

 fakturaer er forsynet med angivelse af momsen.
 For så vidt angår momsberigtigelse ved tilførsel af varer fra udlandet  

 samt ved indførsel af varer til toldindlandet henvises til kap INDFØRSEL.
Frimærkeklubber Dubletcirkulation o lign i frimærkeklubber medfører registreringspligt,  

 såfremt der er adgang til at købe frimærkerne mod kontant betaling.  

 Frimærkeklubbers afholdelse af auktioner over frimærker medfører ligeledes  

 registreringspligt.
Bytteringe for frimærker er derimod fritaget for at betale moms.
Se  

 afsnittet »Virksomheder, der ikke skal betale moms -  

 Frimærkeklubber«.
 Der henvises i øvrigt til kap AFGIFTSPLIGTEN (Frimærker til samlerbrug) og  

 kap OMSÆTNING (Anvisningssalg).
Fællesantenneanlæg Kommunale og private antenneforeninger vil kunne registreres for  

 administration og drift mv af fællesantenneanlæg.
Antenneforeninger, der lader sig registrere, skal betale moms af  

 kontingentindtægter fra medlemmerne til dækning af driftsomkostninger mv.
Der  

 skal endvidere betales moms af indskud mv fra medlemmerne til finansiering af  

 anlægget, såfremt disse er en betingelse for medlemsskab af foreningen og  

 dermed tilslutning til fællesantenneanlægget, jf lovens § 7, stk 2, punkt c.  

 Dette gælder også for indskud mv, som en fællesantenneforening har modtaget  

 (opkrævet) forud for registreringstidspunktet vedrørende etablering af anlæg  

 og tilslutninger, som finder sted efter dette tidspunkt.
Gas, vand, el, varme, kulde og damp Levering af  gas, vand, elektricitet og varme i forbindelse med  

 udlejning af hus og husrum, medfører ikke pligt til at betale moms.
 Udlejere, der leverer gas, vand, elektricitet og varme i forbindelse med  

 udlejning af lokaler til en registreret virksomhed, vil dog kunne registreres  

 for denne afsætning, såfremt de enkelte leverancer i hovedsagen er bestemt  

 til anvendelse i lejerens momspligtige virksomhed.
 Udlejere, der er frivillig registreret for udlejning af fast ejendom, og  

 som i tilknytning hertil leverer gas, vand, elektricitet og varme, vil kunne  

 inddrage sådanne leverancer under dette registreringsforhold, jf afsnittet  

 »Frivillig registrering«.
 Levering af  damp til fx produktionsformål samt levering af  

kulde  til erhvervsvirksomheders fryse- og kølerum medfører altid  

 registreringspligt, også når leveringen sker i tilslutning til udleje af  

 lokaler til den pågældende virksomhed.
Herberger for hjemløse Forskellige institutioner har etableret herberger for hjemløse.
Disse  

 institutioners virksomhed er ikke omfattet af momspligten, uanset at de  

 hjemløse betaler et mindre beløb for overnatning, og uanset om der finder en  

 vis servering sted, fx af morgenkaffe.
Dette gælder, hvadenten herberget  

 drives med direkte underskudsdækning efter bistandsloven eller finansieres  

 ved indsamlede midler eller andre tilskud fra det offentlige.
Herbergerne  

 skal dog betale moms af deres eventuelle afsætning af tobak, chokolade,  

 toiletartikler o lign, hvis omsætningen overstiger 10 000 kr årlig.
Hundeklubber 1. (Dansk Kennelklub) Klubben er en forening af hundeejere (kennelindehavere og private  

 hundeejere). Dens formål er at arbejde for racehundes forædling samt at  

 varetage såvel hundes som hundeejeres interesser i samfundet.
Klubben  

 samarbejder med veterinære myndigheder samt deltager på internationalt plan i  

 arbejdet for hunden.
Herudover fører klubben »Dansk Hundestambog«,  

 som er et register over samtlige racerene hunde i Danmark, samt afholder  

 hundeudstillinger, markprøver for jagthunde og lydighedsprøver.
Endelig  

 udgiver klubben et medlemsblad.
Medlemmerne betaler et årligt kontingent.
For dette kontingent modtager  

 medlemmerne 10 gange årligt klubbens medlemsblad, ligesom de har ret til at  

 deltage i alle klubbens aktiviteter og kan få vejledning i fodrings- og  

 plejespørgsmål mv.
 Klubbens øvrige indtægter omfatter bl a gebyrer fra stambogsregistrering  

 og for deltagelse i udstillinger samt i mindre omfang indtægter ved salg af  

 pjecer og kennelmærker mv samt sygdomsundersøgelser af hunde. (De nævnte  

 gebyrer er højere for ikke-medlemmer end for medlemmer).
 Klubben skal ikke betale moms af det opkrævede medlemskontingent eller af  

 de af klubben afholdte mark- og lydighedsprøver, der er vederlagsfri for  

 såvel medlemmer som ikke-medlemmer.
 Der skal derimod betales moms af udgivelsen af medlemsbladet, af gebyrer  

 for stambogsregistrering, af gebyrer for tatovering af salget af  

 kennelmærker, pjecer mv og af betalingen for foretagne sygdomsundersøgelser.  

 Der skal endelig betales moms af indtægterne fra klubbens udstillinger samt  

 af det udstillingsgebyr der betales af udstillerne (momsen beregnes på  

 grundlag af et beløb, som mindst svarer til det gebyr, der opkræves hos  

 ikke-medlemmer).
Dansk Kennel Klubs formidling af tatovering af hunde med henblik på  

 entydigt at kunne identificere den pågældende hund har indtil 31 december  

 1985 ikke medført registreringspligt for Dansk Kennel Klub.
De enkelte  

 tatovører er derimod anset for registreringspligtige efter de almindelige  

 regler.
Med virkning fra 1 januar 1986 blev Dansk Kennel Klubs fremgangsmåde ved  

 tatovering af hunde omlagt, således at henvendelse herom fra denne dato skal  

 ske til Dansk Kennel Klub, som herefter udsender en tatovør.
Fakturering sker  

 fra Dansk Kennel Klub, ligesom klubben afregner med tatovøren.
Dansk Kennel  

 Klub blev fra 1 januar 1986 momsregistreret for levering af denne ydelse, og  

 de til klubben knyttede tatovører blev samtidig afmeldt fra registrering.
Klubben skal betale moms af tatovering af hunde.
Tatoveringen sker  

 udelukkende i forbindelse med oprettelse af stambog, og den har alene til  

 formål at identificere hunden.
Tatoveringen sker på den måde, at den enkelte  

 hundejer henvender sig til Dansk Kennel Klub, som herefter sender en tatovør  

 til hundejeren (opdrætteren). Faktureringen til opdrætteren (sammen med  

 faktureringen for stamborgsregistreringen) samt afregning med tatovøren (i  

 form af kørselsgodtgørelse) foretages af Dansk Kennel Klub.
2. (Specialklubber m fl) Specialklubber under Dansk Kennelklub samt lokalforeninger tilsluttet  

 Danmarks Civile Hundeførerforening skal ikke betale moms af træningsgebyrer,  

 konkurrencegebyrer mv, der opkræves i forbindelse med hundetræningsvirksomhed  

 (undtaget fra momspligten som sportsaktivitet). Der henvises til kap  

 AFGIFTSPLIGTEN.
De pågældende klubber skal dog betale moms ved afsætning til såvel  

 medlemmer som ikke-medlemmer af varer og momspligtige ydelser mod særskilt  

 betaling, såfremt klubbens samlede omsætning overstiger 10 000 kr årlig.
Der  

 ses herved bort fra sædvanlige medlemskontingenter.
Hundekenneler Erhvervsmæssigt salg af hunde medfører registreringspligt, hvis  

 omsætningen overstiger 10 000 kr årligt.
Afsætning af op til 2 kuld årligt  

 kan som hovedregel ikke anses som erhvervsmæssig i momslovens forstand.  

 Reglen om 2 kuld kan dog ikke bruges i tilfælde, hvor der i øvrigt drives  

 virksomhed med salg af levende dyr.
Ved salg af levende dyr i den forbindelse forstås bl a kennel-virksomhed  

 og dyrehandel.
Landbrugsvirksomhed i øvrigt anses ikke som salg af levende  

 dyr i relation til 2-kulds-reglen.
 En virksomheds eventuelle besiddelse af et kennel-mærke kan ikke i sig  

 selv begrunde, at virksomheden anses som erhvervsmæssig i momslovens  

 forstand.
Parringsafgift er også omfattet af momspligten.
Ved gratis parringer skal  

 momsværdien beregnes efter reglerne i lovens § 8, stk 1, (indkøbs- eller  

 fremstillingsprisen, eksl moms).
Joint-venture konsortium Et dansk indregistreret joint-venture konsortium, der i forhold til  

 trediemand optræder som selvstændig virksomhed i forbindelse med udførelse af  

 arbejder på det danske naturgas-transmissionssystem, skal registreres og  

 betale moms ved levering her i landet af varer og momspligtige ydelser.
 Deltagerne i konsortiet, herunder udenlandske partnere, skal også  

 registreres og betale moms ved levering her i landet af varer og momspligtige  

 ydelser.
Kollektivhuse Kollektivhuse skal ikke betale moms ved servering af måltider for beboerne  

 og deres gæster, når serveringen sker for en lukket og meget snæver  

 personkreds og er nært knyttet til udlejning af boliger ved, at beboerne ved  

 indgåelse af lejemålet forpligter sig til - mod afregning sammen med den  

 månedlige leje - at aftage mindst et hovedmåltid pr dag fra kollektivhusets  

 køkken.
 Det forudsættes, at driften af et kollektivhus - herunder serveringen -  

 ikke tilsigter at skulle give overskud, og at der ikke kræves bevilling efter  

 loven om hotel- og restaurationsvirksomhed mv.
 Kollektivhuse skal dog betale moms af evt udlejning af værelser til  

 beboernes gæster samt ved servering af måltider for personalet mod betaling,  

 såfremt den årlige omsætning herved overstiger henholdsvis 10 000 kr og 30  

 000 kr (grænsen for marketenderiers momspligt).
Kommuner og amtskommuner (Andre offentlige institutioner - se »Offentlige institutioner«) Amtskommunale trafikselskaber Amtskommunale trafikselskaber, der ikke har egne busser, skal ikke  

 registreres og betale moms af indtægter fra fragt, rejsegods, post og reklame  

 mv, idet momsafregningen vedrørende disse indtægter praktiseres således, at  

 entreprenøren (rutebilejeren m fl) på trafikselskabets vegne opkræver momsen  

 og afregner denne til toldvæsenet i eget navn.
Der skal heller ikke kræves  

 registrering af trafikselskabet, selv om der måtte være entreprenører, der  

 ikke er selvstændigt registreret (under 10 000 kr årligt).
Etablering og drift af havneanlæg mv 1.
 En kommune kan anses for omfattet af registreringspligten i forbindelse  

 med anlæg og drift af havneanlæg, der af hensyn til opnåelse af statstilskud  

 stilles vederlagsfrit til rådighed for den private færgetrafik mellem den  

 pågældende købstad og en række øer.
Den omhandlede ø-tilskudsordning er iværksat af Miljøministeriet som led i  

 bestræbelserne på at billiggøre transportudgifterne for øernes befolkning og  

 erhverv.
For at få del i ordningen er det en betingelse, at der ikke opkræves  

 havneafgifter for benyttelse af øernes havneanlæg.
 Andre offentlige institutioner, der driver havnevirksomhed under de  

 angivne forhold, kan ligeledes anses for omfattet af registreringspligten.
 2.
 En amtskommune driver virksomhed med anlæg og drift af færgehavne mv til  

 brug for en række færgeruter, som i henhold til en overenskomst drives af de  

 berørte kommuner inden for området.
Havneanlæggene ejes af amtskommunen, der efter overenskomsten har påtaget  

 sig at etablere og delvis vedligeholde færgelejerne, sejlrender mv.
Anlæggene  

 stilles vederlagsfrit til rådighed for de pågældende kommuner, der etablerer  

 og driver selve færgeriet ved kommunale færgeselskaber.
 Den pågældende amtskommune kan registreres for driften af de omhandlede  

 færgehavne mv, ligesom amtskommunen indtil videre efter omstændighederne kan  

 indrømmes delvis fradragsret i samme omfang som de kommunale færgeselskaber,  

 der benytter de pågældende havneanlæg i forbindelse med kombineret gods- og  

 persontransport.
Genbrugsprojekter Kommuner kan ikke registreres for genbrugsprojekter, der er iværksat i  

 medfør af loven om beskæftigelsesfremmende foranstaltninger, og som  

 finansieres ved tilskud, således at indtægterne ikke kan give dækning for de  

 momsbelagte omkostninger.
De genbrugsprojekter, der er registret, kan dog  

 opretholde registreringsforholdet indtil videre.
 Som eksempel på sådanne projekter kan nævnes indsamling og salg af papir,  

 pap, jern og flasker mv, presning af papir og pap til fremstilling af  

 legehuse til børnehaver mv samt genbrug af gamle telefonbøger.
 Offentlige institutioner, som med støtte fra Miljøstyrelsen udfører  

 udrednings-, udviklings-, formidlings- og informationsprojekter samt  

 anlægsinvesteringer til produktionsformål og indsamlingsordninger for affald,  

 skal kun registreres og betale moms, såfremt afsætningen af resultaterne sker  

 i konkurrence med erhvervsvirksomheder.
 Der henvises i øvrigt til kap AFGIFTSPLIGTEN - Forsknings-, udviklings- og  

 forsøgsarbejder (statsstøttede) og til kap VÆRDI - Offentlige tilskud mv,  

 hvor ovennævnte projekter mv og de i tilknytning hertil ydede tilskud er  

 nærmere omtalt.
Grundforbedringsarbejder mv En kommune, der formidler grundforbedringsarbejder, som udføres af private  

 entreprenører, således at omkostningerne skal bæres af lodsejerne i det  

 omfang, de ikke dækkes ved offentlige tilskud, vil kunne registreres og  

 derved opnå fradrag for betalt moms.
Kommunen skal opkræve moms af de beløb,  

 som opkræves hos lodsejerne.
 En kommune, der enten selv eller ved private entreprenører foretager  

 istandsættelse af en privat vej for grundejerne evt med henblik på senere at  

 lade vejen overgå til offentlig vej, skal betale moms af denne afsætning.
Indsamling af papir En kommune, som foretager indsamling og salg af papir (aviser, ugeblade  

 mv) på kommunal basis for kommunens borgere, er registreringspligtig for  

 denne virksomhed.
 Registreringspligten omfatter dog ikke ovennævnte kommunale  

 genbrugsprojekter, der er iværksat i medfør af loven om  

 beskæftigelsesfremmende foranstaltninger.
Hjælpemiddelcentraler Hjælpemiddelcentraler (hjælpemidler for handicappede) drives af  

 amtskommuner i henhold til bistandsloven.
Centralernes virksomhed består i salg samt midlertidig gratis udlån af  

 hjælpemidler til kommuner m fl.
Afsætningen sker til priser, der ikke  

 overstiger centralens egne indkøbspriser.
 Hjælpemiddelcentralens aktiviteter anses ikke som erhvervsmæssige, og  

 centralerne skal således ikke registreres og betale moms.
Kloakrensningsanlæg mv Indtil 31 december 1988 var opførelse og drift af anlæg til afledning og  

 rensning af spildevand mv momsfri, idet sådan virksomhed ikke blev anset for  

 at blive drevet i konkurrence med registrerede virksomheder, jf momslovens §  

 3, stk 1, punkt d, 1. punktum.
 Fra 1 januar 1989 er kloakrensnings- og spildevandsanlæg omfattet af  

 pligten til registrering efter momslovens § 3, stk 1, pkt c, om offentlig  

 forsyningsvirksomhed.
 Forsyningsvirksomheden skal herefter betale moms af tilslutningsbidrag  

 pålignet efter 1 januar 1989. Kommunale lån, der ydes efter 1 januar 1989 til  

 betaling af tilslutningsbidrag, skal indtægtsføres i forsyningsvirksomheden  

 og medregnes til den momspligtige omsætning på det tidspunkt, hvor  

 lånebeløbet indtægtsføres.
 Forsyningsvirksomheden skal ikke betale moms af afdrag og renter på lån  

 vedrørende tilslutningsbidrag, når følgende betingelser er opfyldt:
 1. Lånebeløbet skal være indtægtsført i  

 forsyningsvirksomheden inden 1 januar 1989.
 2. Bidragene skal være pålignet og forfalden til  

 betaling inden 1 januar 1989.
 3. Forbrugeren skal være informeret om påligningen og  

 betalingsvilkårene inden 1 januar 1989.
Kommunedata I/S Edb-ydelser, som afsættes af Kommunedata, er omfattet af momspligten.  

 Afsætningen sker bl a til kommuner og amter under henholdsvis Kommunernes  

 Landsforening og Amtsrådsforeningen i Danmark.
 Kommunedata ejes af ovennævnte foreninger, som hver har indskudt et beløb  

 ved stiftelsen og hæfter solidarisk for interessentskabets forpligtelser.
Amtskommuner og kommuner kan ikke anses som parthavere i Kommunedata, og  

 interessentskabet kan således ikke betragtes som omfattet af parthaverreglen  

 i lovens § 3, stk 1, punkt d.
Det er herved lagt til grund, at Kommunedata  

 ejes og drives af Kommunernes Landsforening og Amtsrådsforeningen i Danmark,  

 der ikke betragtes som kommunale eller amtskommunale fællesskaber.
 Der skal derfor betales moms af interessentskabets leverancer til kommuner  

 og amtskommuner samt til andre.
Kommunernes Landsforening Landsforeningen skal betale moms af den opkrævede betaling (honorar) for  

 udførelse af konsulentvirksomhed for kommunerne vedrørende rationalisering og  

 planlægning.
 Honorarberegningen for de omhandlede ydelser sker på grundlag af den  

 medgåede tid, og således at konsulentvirksomheden økonomisk skal kunne hvile  

 i sig selv.
 Virksomheden udøves i konkurrence med private konsulentfirmaer, og der er  

 ikke mulighed for at betragte landsforeningen som en kommunal  

 fællesinstitution i relation til parthaverreglen, jf lovens § 3, stk 1, punkt  

 d.
Kommunernes Revisionsafdeling Kommunernes Revisionsafdeling, der er en selvstændig institution, som  

 drives i nær tilknytning til Kommunernes Landsforening, skal betale moms af  

 den opkrævede betaling (honorar) for revisionsydelser, der udføres for en  

 stor del af landets kommuner og amtskommuner samt for en række andre såvel  

 private som offentlige institutioner.
 Honorarberegningen for revisionsydelserne sker på grundlag af den medgåede  

 tid, og således at virksomheden skal kunne hvile i sig selv.
 Virksomheden udøves i konkurrence med private revisionsfirmaer, og der er  

 - for så vidt angår leverancer til kommunerne - ikke mulighed for at betragte  

 revisionsafdelingen som en kommunal fællesinstitution i relation til  

 parthaverreglen, jf lovens § 3, stk 1, punkt d.
Konserveringsanstalter Amtskonserveringsanstalter, der normalt er etableret i tilslutning til den  

 af visse (større) museer i forvejen drevne konserveringsvirksomhed, udfører  

 konserveringsarbejde som led i nogle fælleskonserveringsordninger, der er  

 organiseret under amtsmuseumsrådene.
Fælleskonserveringen er organiseret af de enkelte amtskommuner, således at  

 museerne i den pågældende amtskommune kan tilslutte sig ordningerne.
Gennem  

 tilslutningen får museerne mulighed for at få udført konserveringsarbejde på  

 de særlige amtskonserveringsanstalter.
Amtskonserveringsanstalternes drift  

 finansieres af amtskommunen, og det af anstalten udførte arbejde, der er led  

 i fælleskonserveringen, styres og prioriteres af amtsmuseumsrådet.
 Der skal ikke betales moms af det af amtskonserveringsanstalterne udførte  

 konserveringsarbejde for andre museer som led i en  

 fælleskonserveringsordning, idet forholdet er anset for omfattet af  

 bestemmelsen i lovens § 3, stk 1, pkt d, om leverancer fra en amtskommunal  

 eller kommunal institution til andre institutioner under samme amtskommune  

 eller kommune.
Der skal betales moms efter de almindelige regler af museers  

 konserveringsarbejde, der ikke udføres som led i en  

 fælleskonserveringsordning.
Det bemærkes i denne forbindelse, at museer, der  

 som selvejende institutioner på egen konserveringsanstalt sideløbende med  

 momspligtige konserveringsarbejder udfører arbejder på egne kunstværker mv,  

 ikke skal betale moms af dette arbejde, jf lovens § 11, stk 2.
Leverancer af mad til pensionister En kommunes leverancer af mad fra kommunale plejehjem mv til hjemmeboende  

 folke- og invalidepensionister er ikke omfattet af registreringspligten, idet  

 leverancerne anses som et led i det kommunale omsorgsarbejde (pensionisterne  

 kan kun være tilsluttet ordningen, så længe deres fysiske tilstand gør det  

 påkrævet).
Leverancer af mad til plejehjem m fl Sygehuse samt amtskommunale og kommunale institutioner skal indtil videre  

 ikke betale moms af kostleverancer til kommunale og fælleskommunale pleje- og  

 børneinstitutioner, idet disse leverancer ikke kan antages at finde sted i  

 konkurrence med registrerede virksomheder, jf momslovens § 3, stk 1, punkt d,  

 1. punktum.
 Selvejende institutioner, herunder også private plejehjem, som har indgået  

 overenskomst med kommunen i henhold til bistandsloven, og som derfor  

 principielt er ligestillet med tilsvarende offentlige institutioner, skal  

 ligeledes indtil videre ikke betale moms af kostleverancer.
Opkrævning af kontingenter mv Kommunerne skal betale moms af det administrationshonorar, som modtages  

 for opkrævning over ejendomsskattebilletten af diverse kontingenter til  

 andre, såsom grundejerforeningskontingenter, brandforsikringskontingenter og  

 skorstensfejerbidrag, idet administrationsydelsen anses for at blive  

 præsteret i konkurrence med registrerede virksomheder.
Projekter, der støttes af Teknologirådet Statslige, amtskommunale og kommunale institutioner (bortset fra  

 offentlige forsyningsvirksomheder), som leverer momspligtige ydelser til et  

 af de af Teknologirådet støttede projekter, skal indtil videre ikke betale  

 moms af de omhandlede ydelser, idet disse ikke anses for at blive præsteret i  

 konkurrence med registrerede virksomheder, jf momslovens § 3, stk 1, punkt d,  

 1. punktum.
Sygehuse Sygehuse skal indtil videre ikke betale moms ved afsætning af  

 blodportioner, frosset plasma, fikservæske og brugte røntgenfilm samt for  

 ydelse af portør- og teknisk bistand til kommunale plejehjem og tilsvarende  

 offentlige eller private/selvejende institutioner, idet disse leverancer ikke  

 kan antages at finde sted i konkurrence med registrerede virksomheder, jf  

 momslovens § 3, stk 1, punkt d, 1. punktum.
 Sygehuse skal betale moms ved afsætning af sølv, som ved hjælp af eget  

 elektrolyseanlæg er udvundet fra fikservæske, anvendt i røntgenafdelingen,  

 idet afsætningen må antages at finde sted i konkurrence med registrerede  

 virksomheder.
Udstedelse af byggetilladelser Kommuner skal ikke betale moms af gebyr, som opkræves for behandling af  

 ansøgninger om tilladelser i henhold til byggeloven, jf momslovens § 3, stk  

 1, punkt d, 1. punktum.
Ungdomsskoler mv Der skal betales moms af det salg af mad- og drikkevarer, som foregår fra  

 kommunale ungdomsskoler eller ungdomsklubber.
Endvidere skal skolekantiner, der er omfattet af restaurationslovens § 20,  

 stk. 1, om marketenderivirksomhed, betale moms ved afsætning af mad- og  

 drikkevarer (kantinesalget), såfremt denne omsætning overstiger 30 000 kr  

 årlig.
Der skal ligeledes betales moms ved afsætning af chokolade- og  

 tobaksvarer mv (kiosksalget). Hvis der i medfør af ovennævnte bundgrænse for  

 registrering ikke skal betales moms af kantinesalget, skal der alene betales  

 moms af kiosksalget, såfremt denne omsætning overstiger 10 000 kr årlig.
 Skoleelevers salg af frugt mv fra boder o lign i skolerne skal ikke  

 momses.
 Omsætningen i skoleboder o lign, som drives af eleverne, betragtes ikke  

 som erhvervsmæssig, når en overvejende del af indkøbene foretages i den  

 almindelige detailhandel.
 Indtil 1 januar 1989 skulle der beregnes moms, hvis skolen aflønnede en  

 medarbejder, fx 3 timer pr undervisningsdag for at varetage salg af frugt mv,  

 hvis det årlige salg oversteg 10 000 kr.
Med virkning fra 1 januar 1989 kan skoleboder, der sælger mælkeprodukter,  

 frugt og brød mv, fritages for momsregistrering, når varerne til salg  

 overvejende er indkøbt i den almindelige detailhandel,  forudsat, - at der føres særskilt regnskab for skoleboden, - at udsalgspriserne fastsættes således, at de normalt kun dækker  

 udgifterne til indkøb og distribuering, og - at et eventuelt overskud kommer eleverne til gode.
 Der kan ses bort fra tilskud i form af lokaler, materiel og arbejdsløn.
Kontoringe Kontoringe, hvis virksomhed består i administration af de tilsluttede  

 detailforretningers kontosystem og eventuelt tillige i forskellig  

 servicevirksomhed - fx duplikering, bogføring, fællesindkøb af tryksager og  

 reklame - for de nævnte forretninger, er omfattet af registreringspligten.
Der skal betales moms af de beløb, som de tilsluttede forretninger betaler  

 for administrationen af kontosystemet, samt for servicevirksomheden.
Der skal  

 derimod ikke betales moms af de hos kontokunderne opkrævede oprettelses- og  

 ændringsgebyrer samt månedsgebyrer eller af eventuelle rentebeløb.
Efter lov  

 om betalingskort mv, der trådte i kraft 1.1.85, må kontoringe mv ikke længere  

 opkræve faste gebyrer fra de tilsluttede forretninger for sådanne  

 serviceydelser.
En række kontoringe er herefter overgået fra at drive  

 administrations- og servicevirksomhed til finansieringsvirksomhed.
Se  

 kapitlet »Afgiftspligt«.
Købmandsforeninger mv Købmandsforeninger, centerforeninger, handelsstandsforeninger,  

 landboforeninger, sammenslutninger af erhvervsvirksomheder, fx  

 brancheforeninger, o lign foreninger er indtil videre i henhold til  

 momslovens § 4, stk. 2, fritaget for at betale moms af de momspligtige  

 ydelser, der leveres til medlemmerne mod betaling af sædvanligt  

 medlemskontingent.
 Foreninger, der leverer ydelser til enkeltmedlemmer (individuelle ydelser)  

 mod særskilt betaling, fx juridisk rådgivning, skal registreres og betale  

 moms af disse ydelser efter de almindelige regler.
Efter anmodning vil disse foreninger kunne registreres for levering af  

 momspligtige ydelser til medlemmerne mod betaling af sædvanligt  

 medlemskontingent.
De kan dog ikke registreres for aktiviteter vedrørende  

 arbejdsmarkedets overenskomster, herunder arbejdsretlige spørgsmål.
 Der skal betales moms af kontingenter i det omfang, disse er betaling for  

 ydelser, der er omfattet af registreringen, samt af de beløb, der modtages  

 særskilt for leverancer af varer og momspligtige ydelser.
 Foreninger, der registreres, skal skriftligt underrettes om  

 registreringsforholdets omfang, herunder om, at registreringen ikke omfatter  

 eventuelle aktiviteter vedrørende arbejdsmarkedets overenskomster mv samt  

 foreningens eventuelle kursusvirksomhed.
 Der henvises til »Virksomheder, der kan vælge at betale moms«.
Landsdelsorkestre Et landsdelsorkester skal betale moms dels af indtægter fra koncerter, som  

 orkestret selv arrangerer, dels af indtægter fra salg af annoncer, programmer  

 mv.
Orkestret skal derimod ikke betale moms af indtægter fra koncerter, der  

 arrangeres af andre (kommuner m fl), eller af honorarer fra Danmarks Radio  

 for koncerter mv.
Orkestret skal heller ikke betale moms af tilskud, som  

 modtages fra staten eller kommunerne.
Orkestret kan - med de begrænsninger, som følger af lovens § 16, stk 3 -  

 til den indgående moms medregne moms på indkøb, der udelukkende vedrører de  

 aktiviteter, hvoraf der skal betales moms af indtægterne.
Momsen af indkøb,  

 der udelukkende vedrører andre aktiviteter, kan ikke medregnes til den  

 indgående moms.
Momsen af indkøb, der vedrører begge grupper aktiviteter, kan  

 medregnes til den indgående moms med en andel af momsen svarende til  

 forholdet mellem antallet af koncerter, som orkestret selv arrangerer, og det  

 samlede antal koncerter, bortset fra koncerter (båndindspilninger) for  

 Danmarks Radio.s Levnedsmiddelkontrol Et Levnedsmiddel- og Miljøtilsyn foretager i henhold til en plan, som er  

 godkendt af Miljøministeriet efter levnedsmiddellovgivningen,  

 levnedsmiddelkontrol i såvel hjemkommunen som i nogle omegnskommuner.
 Kontrollen består af laboratorieundersøgelser - herunder udtagelse af  

 prøver - og tilsynsarbejde, som udføres for de pågældende kommuner af  

 henholdsvis private dyrlæger og Tilsynets fastansatte dyrlæger.
 Tilsynet er ikke en fælleskommunal institution, idet omegnskommunerne ikke  

 er parthavere i institutionen.
De privatpraktiserende dyrlægers tilsynsarbejde aflønnes med et honorar pr  

 udført tilsyn.
Beløbet lægges ud af Tilsynet og refunderes af den kommune,  

 som tilsynet er udført for.
 Levnedsmiddel- og Miljøtilsynet skal registreres og betale moms efter  

 momslovens § 3, stk 1, punkt d, 1. punktum.
Det er efter levnedsmiddelloven muligt at anvende en privat  

 erhvervsvirksomhed som leverandør af analysearbejdet, men muligheden for at  

 benytte private autoriserede laboratorier udnyttes ikke for tiden, da disse  

 laboratorier kun er autoriseret til at foretage visse afgrænsede  

 levnedsmiddelanalyser.
Tilsynet er derfor indtil videre fritaget for  

 momsregistrering for laboratorieundersøgelserne, herunder udtagelse af  

 prøver.
 Tilsynet skal derimod momsregistreres for både egne ansatte og  

 honorarlønnede dyrlægers tilsynsarbejde for omegnskommunerne, da dette  

 arbejde udføres i konkurrence med erhvervsvirksomheder.
Der er herved lagt til grund, at de private dyrlæger er knyttet direkte  

 til levnedsmiddelkontrolenheden, at arbejdet udføres efter instruktioner fra  

 enhedens chef og under ansvar over for denne.
Arbejdet anses derfor for ydet  

 for Tilsynets regning og risiko, og honoreringen kan ikke anses for udlæg i  

 momsmæssig forstand.
Lokalradio og -tv Med virkning fra den 1 august 1988 blev gennemført en ændring af Lov om  

 radio- og fjernsynsvirksomhed (reklame i lokalradio) samt af Lov om  

 lokalradiofonden (lokalradioafgift).
 Med virkning fra den 1 maj 1989 blev gennemført en ny ændring af Lov om  

 radio- og fjernsynsvirksomhed (reklame i lokal-tv mv).
Ændringerne skabte mulighed for finansiering af lokale radio- og  

 tv-stationer ved reklameindtægter.
Disse stationer skal registreres for  

 radio- og fjernsynsvirksomheden, såfremt denne er erhvervsmæssig.
 Der skal herefter betales moms af en række indtægter, fx salg af sendetid  

 for reklamer, sendetid i øvrigt, effekter (trøjer, emblemer, bånd, programmer  

 mv), båndede udsendelser, egne produktioner og af annoncer samt af udlejning  

 af optagehold.
For lokalradioer skal lokalradioafgiften medregnes i den momspligtige  

 værdi.
Afgiften er fastsat i henhold til loven om lokalradiofonden.
Indtægter fra bankospil o lign er momsfri, såfremt bestemmelserne for  

 momsfritagelse er opfyldt, jf kapitel 3, »AFGIFTSPLIGT - Momspligten for  

 ydelser - k.
Lotterier o lign«.
For tilskud anvendes de almindelige regler om moms.
Det betyder, at der  

 skal betales moms af tilskud, når der præsteres en konkret modydelse.
Der  

 skal eksempelvis betales moms af tilskud, der indebærer en modydelse med  

 reklameværdi.
Tilskud i form af støtte fra lokalradiofonden skal ikke momses.
 Lokalradioer og lokale tv-stationer har fradragsret for købsmoms efter  

 momslovens almindelige regler.
Læger Læger, der distribuerer medicin, er registreringspligtige for så vidt  

 angår medicinsalget.
March-foreninger Lokalforeninger under March-foreningen Fodslaw skal registreres og betale  

 moms af salg af mad- og drikkevarer samt »Fodslaw-varer« i  

 forbindelse med afholdelse af march-arrangementer.
Der skal ikke betales moms  

 af startgebyrer og tilskud fra hovedforeningen.
Lokalforeningerne kan dog efter ansøgning i samme omfang som  

 amatøridrætsklubber fritages for momspligt ved afholdelse af ovennævnte  

 arrangementer.
Der henvises til reglerne herom i afsnittet »Velgørende  

 arrangementer mv«.
Markedsordninger for landbrugs- og fiskerivarer mv Fonde inden for nedennævnte produktionsområder vil kunne registreres for  

 den del af virksomheden, hvortil omkostningerne dækkes af de afgifter, der  

 indbetales til fondene.
 Fondenes adgang til registrering har baggrund i lovene om administration  

 af Det europæiske økonomiske Fællesskabs forordninger om markedsordninger for  

 henholdsvis landbrugsvarer og fiskerivarer mv, hvorefter der er pålagt visse  

 varer - frø, slagtekvæg, svin, får, heste, mælk og ørreder - en afgift.
De pågældende afgifter, der påhviler producenterne af de omhandlede varer,  

 opkræves normalt af de virksomheder, der aftager produkterne, således at  

 afgiften fradrages ved afregning af betalingen for produkterne.
Afgifterne  

 indbetales herefter til en fond for det pågældende produktionsområde.
 For så vidt angår forædlerafgift af markfrø betales afgiften dog af  

 registrerede frøfirmaer.
 Afgifterne kan ikke fratrækkes i vederlaget for produkterne, forinden  

 momsen beregnes, medmindre fondene lader sig registrere.
En registrering indebærer, at der skal betales moms af afgiftsbeløbene ved  

 indbetaling til fondene.
Fakturaer og afregningsbilag vil herefter kunne  

 udformes efter lovens § 17, stk 4, sidste punktum, således at afgiften  

 fradrages i afregningsprisen inden beregning af moms.
 Følgende fonde er blevet registreret:
- Frøafgiftsfonden - Planteforædlingsfonden - Kvægafgiftsfonden - Svineafgiftsfonden - Fåreafgiftsfonden - Ørredfonden.
Marketenderier og kantiner mv Der skal betales moms ved afsætning af mad og drikkevarer i marketenderier  

 og kantiner mv, såvel i registrerede virksomheder som i ikke-registrerede  

 virksomheder, fx banker, forsikringsselskaber, skoler og hospitaler, og  

 uanset om marketenderiet drives af virksomheden eller af personalet.
 Pligten til at betale moms omfatter også servering af mad og drikkevarer,  

 selv om der alene opkræves en symbolsk betaling eller evt ingen betaling.
 De særlige regler for opgørelse af momstilsvar, herunder fastsættelse af  

 den momspligtige værdi, er optaget i kap SPEC AFG, »Marketenderier og  

 kantiner«.
 Marketenderier og kantiner, hvor den årlige omsætning opgjort på grundlag  

 af ovennævnte værdiregler ikke overstiger 30 000 kr, er dog fritaget for at  

 betale moms, jf afsnittet »Virksomheder, der ikke skal betale  

 moms«.
Musikfestival Ved afholdelse af en musikfestival havde arrangøren (en kulturel  

 organisation) budgetteret med et nærmere angivet nettounderskud, som den  

 pågældende kommune havde givet tilsagn om at dække.
 Organisationen skulle ikke registreres i forbindelse med afholdelse af det  

 pågældende arrangement, der under hensyn til, at momstilsvaret ifølge det  

 foreliggende budget mv ville blive negativt, ikke kunne karakteriseres som  

 erhvervsmæssig.
Musik- og teaterforeninger m fl 1. Den af musikforeninger udøvede virksomhed, der  

 består i afholdelse af koncerter, er omfattet af momspligten.
Omkostningerne ved arrangementerne dækkes dels gennem medlemskontingenter  

 dels ved betaling af entre.
Indtil 31 december 1985 skal der betales moms  

 såvel af medlemskontingenter som af eventuelle entreindtægter.  

 Musikforeninger, der afholder koncerter, som udføres af medlemmerne selv,  

 skal dog ikke betale moms af de aktive medlemmers kontingent, der er højere  

 end for passive medlemmer, og som anvendes til leje af prøvelokaler,  

 aflønning af dirigent og musiklærere, indkøb af noder mv.
 Fra 1 januar 1986 skal der ikke betales moms af sædvanligt  

 medlemskontingent.
 2. Den af teaterforeninger og publikumsorganisationer  

 udøvede virksomhed med indkøb af teaterforestillinger mv til opførelse er  

 omfattet af momspligten.
Til dækning af udgifterne ved arrangementerne ydes der tilskud af det  

 offentlige.
Desuden opkræves der et kontingent hos medlemmerne og betales en  

 billetpris for hver forestilling.
Normalt sælges der også billetter til  

 ikke-medlemmer, og da til en højere pris end billetprisen til medlemmer.
 Der skal betales moms såvel af prisen for de solgte billetter som af  

 medlemskontingentet.
 Fra 1 januar 1986 skal der ikke betales moms af sædvanligt  

 medlemskontingent.
 3. Jazz-klubber o lign foreninger, hvis formål er at  

 afholde koncerter med eller uden dans, er omfattet af momspligten.
 Der skal betales moms såvel af medlemskontingentet som af betalingen for  

 deltagelse i de enkelte arrangementer.
Offentlige institutioner (bortset fra kommuner og amtskommuner) Boligministeriet Boligministeriet skal ikke betale moms af gebyrer, som opkræves for  

 behandling af sager om godkendelse af materialer og konstruktioner samt  

 materiel til vand- og afløbsinstallationer i henhold til byggeloven, jf  

 momslovens § 3, stk 1, punkt d, 1. punktum.
Energiforskning Offentlige forskningsinstitutioner, som deltager i Energiministeriets  

 energiforskningsprogrammer, skal kun registreres og betale moms, såfremt der  

 sker afsætning af forskningsresultater i konkurrence med  

 erhvervsvirksomheder.
 Statsinstitutioner, fx Danmarks tekniske Højskole og Statens  

 Byggeforskningsinstitut, udfører således forskningsarbejde mv for  

 Energistyrelsen ved deltagelse i energiforsknings- og udviklingsprojekter,  

 der finansieres af Energiministeriet.
 Ved valget af de pågældende projektdeltagende statsinstitutioner har  

 Energiministeriet ment, at netop disse måtte skønnes at være de eneste inden  

 for området her i landet, der villle være i stand til at udføre det  

 pågældende forskningsarbejde, idet disse institutioner må siges at have  

 monopol på den ekspertviden, der er nødvendig for opgavernes løsning.
 De statsinstitutioner, der deltager i de omhandlede projekter, skal indtil  

 videre ikke betale moms af deres projektydelser, idet disse ydelser ikke  

 anses for at blive præsteret i konkurrence med registrerede virksomheder.
 Der henvises i øvrigt til kap AFGIFTSPLIGTEN - Forsknings-, udviklings- og  

 forsøgsarbejder (statsstøttede) og til kap VÆRDI - Offentlige tilskud mv,  

 hvor Energiministeriets energiforskningsprogrammer og de i medfør af  

 programmerne ydede tilskud er nærmere omtalt.
Industrialiseringsfonden for Udviklingslandene Fonden er en selvstændig institution under Udenrigsministeriet.
Fondens  

 formål er at fremme investeringer i u-lande sammen med danske virksomheder.
Fonden yder efter henvendelse fra virksomheder lån til forundersøgelser af  

 et projekts levedygtighed.
Hvis projektet efterfølgende bliver sat i gang,  

 skal lånet tilbagebetales.
Er forundersøgelserne negative og bevirker, at projektet ikke når længere,  

 dækker fonden virksomhedens udgifter til undersøgelserne ved at eftergive en  

 del af lånet.
Virksomheden skal herefter aflevere undersøgelsesrapporten til  

 fonden.
 Fonden køber på denne måde reelt en konsulentydelse, der er momspligtig.  

 Betalingen for ydelsen er den afskrevne del af lånet, og den  

 projektdeltagende virksomhed skal betale moms af dette beløb.
Fonden tillades momsregistreres for udviklingsprojekter, der kun når  

 forundersøgelsesstadiet, og hvor rapporten overlades til fonden.
Fonden vil  

 herefter kunne medregne momsen af indkøb, der vedrører disse rapporter, til  

 den indgående moms.
Patentundersøgelser Direktoratet for Patent- og Varemærkevæsenet skal betale moms af de  

 undersøgelser, der udføres for rekvirenter som led i direktoratets  

 patent-serviceordning, idet disse ydelser i vid udstrækning leveres i  

 konkurrence med private patentbureauer, der er omfattet af  

 registreringspligten.
 Der skal derimod ikke betales moms af de afgifter, som Direktoratet for  

 Patent- og Varemærkevæsenet opkræver ifølge patentloven og varemærkeloven for  

 ekspeditioner i direktoratet.
Projekter, der støttes af Teknologirådet Statslige institutioner skal ligesom amtskommunale og kommunale ikke  

 betale moms ved leverancer af momspligtige ydelser til de af Teknologirådet  

 støttede projekter, jf momslovens § 3, stk 1, punkt d, 1. punktum.
Rigsrevisionen Rigsrevisionen udfører revisionsarbejder mod betaling for en række  

 institutioner og virksomheder.
 Det drejer sig om revisionsarbejder, der ligger uden for rigsrevisorloven  

 (lov nr 321 af 26 juni 1975 om revisionen af statens regnskaber mm). Arbejdet  

 udføres som følge af institutionens eller virsomhedens vedtægtsmæssige  

 bestemmelser, fx for Det danske Hedeselskab og DONG A/S med datterselskaber.
 Rigsrevisionen skal ikke betale moms af de omhandlede revisionsarbejder,  

 idet ydelserne er anset for ikke at blive afsat i konkurrence med  

 erhvervsvirksomheder, jf momslovens § 3, stk 1, pkt d, 1. punktum.
Salg af fisk anvendt til analyse Danmarks Fiskeri- og Havundersøgelser har salg af fisk, som institutionen  

 har indkøbt til analyseformål.
 Fiskene tilbagesælges efter de foretagne analyser til den forhandler,  

 hvorfra de er købt, og sædvanligvis til halvdelen af købsprisen.
 Det omhandlede salg anses ikke for at ske i erhvervsmæssigt øjemed,  

 hvorfor den omhandlede virksomhed ikke er registreringspligtig.
 Der må således ikke i forbindelse med salget af fiskene på fakturaer  

 anføres momsbeløb eller anden angivelse af, at fakturabeløbet indbefatter  

 moms.
Socialforskningsinstituttet Socialforskningsinstituttet (SFI), der er en selvstændig institution under  

 Socialministeriet, beskæftiger sig primært med forskning, rådgivning og  

 vejledning mv inden for det sociale område.
Hovedparten af instituttets indtægter bevilges på de årlige finanslove.  

 Herudover har instituttet lovhjemlet adgang til at tilvejebringe midler til  

 direkte finansiering af dets forsknings og servicevirksomhed.
I forbindelse  

 med serviceopgaverne har instituttet indgået et samarbejde med Danmarks  

 Statistik om et fælles interviewerkorps, hvorefter Danmarks Statistik godtgør  

 instituttet en del af de fælles udgifter, som er forbundet hermed.
 SFI skal registreres og betale moms af service- og forskningsarbejder, der  

 udføres mod betaling for andre ministerier og styrelser eller andre aftagere  

 (konkurrenceforhold til private analyseinstitutter).
Der skal derimod ikke betales moms af det godtgørelsesbeløb, som SFI  

 modtager fra Danmarks Statistik vedrørende det fælles interviewkorps.
Der  

 skal heller ikke betales moms af intern forskning i SFI eller af  

 arbejdsopgaver for Socialministeriet, jf momslovens § 11, stk 2.
Statens Byggeforskningsinstitut Statens Byggeforskningsinstitut (SBI), der sorterer under  

 Boligministeriet, udfører forskningsarbejde, der består i tekniske  

 undersøgelser, hvorom der udfærdiges rapporter.
Forskningsarbejderne kan  

 foregå som intern forskning, forskning for Boligministeriet eller for andre  

 ministerier samt forskning for private firmaer på kontraktbasis.
 SBI skal registreres og betale moms af kontraktarbejder, der udføres for  

 private.
 Der skal derimod ikke betales moms af intern forskning i instituttet eller  

 af forskning for Boligministeriet, jf lovens § 11, stk 2.
 Der skal indtil videre heller ikke betales moms af det forsknings- og  

 udredningsarbejde, som udføres for bevillinger fra andre ministerier, idet  

 det omhandlede arbejde i sin helhed ifølge Boligministeriet kun kan udføres  

 af SBI eller tilsvarende forskningsinstitutter, hvorved de omhandlede ydelser  

 ikke kan siges at blive afsat i konkurrence med erhvervsvirksomheder, jf  

 momslovens § 3, stk 1, punkt d, 1. punktum.
Statens Luftfartsvæsen Statens Luftfartsvæsen (Luftfartsdirektoratet) skal ikke betale moms af  

 nedennævnte ydelser, der til dels udføres i kraft af luftfartsvæsenets status  

 som kontrolmyndighed, og som i øvrigt ikke afsættes i konkurrence med andre  

 virksomheder, jf momslovens § 3, stk 1, punkt d, 1. punktum:
 1. Sikringstjenesteafdelingernes (Flyvevejr-,  

 Flyveleder- og Flyveradiotjenesten) kontrol med og betjening af luftfartøjer,  

 der flyver i luftrummet over Danmark, og for hvilken der opkræves  

 en-routeafgifter.
2. Ydelser i form af at de tre  

 sikringstjenesteafdelingers personel og materiel til brug ved luftfartøjers  

 start og landing i et nærmere aftalt omfang stilles til rådighed for  

 statslufthavnene.
Luftfartsvæsenet opkræver et sikringstjenestebidrag for  

 disse ydelser.
 3. Udstedelse og fornyelse af flyvecertifikater,  

 luftdygtighedsbeviser, godkendelser af flyværksteder mv, for hvilket der  

 opkræves et gebyr.
4. Udførelse af kontrolflyvninger, der bl a omfatter  

 check af statslufthavnes og visse andre lufthavnes navigations- og  

 landingshjælpemidler.
Der opkræves en afgift herfor.
5. Undersøgelser i forbindelse med flyuheld og  

 flystyrt, der gennemføres af haveriafdelingen.
Der opkræves ikke nogen  

 betaling herfor.
 Der skal betales moms af haverirapporter mv, der sælges af  

 luftfartsvæsenet.
 6. Ydelser i form af udlån af personel fra  

 Flyvevejrtjenesten til forsvaret og fra Flyveledertjenesten til Billund og  

 Esbjerg lufthavne.
Udviklingsarbejde til fremme af byggeeksporten Offentlige institutioner, som med støtte fra Boligministeriet udfører  

 udviklingsarbejde med henblik på udvikling og styrkelse af byggeeksporten,  

 skal kun registreres og betale moms, såfremt afsætningen sker i konkurrence  

 med erhvervsvirksomheder Der henvises i øvrigt til kap AFGIFTSPLIGTEN - Forsknings-, udviklings- og  

 forsøgsarbejder (statsstøttede) og til kap VÆRDI - Offentlige tilskud mv,  

 hvor udviklingsarbejde til fremme af byggeeksporten og de i den forbindelse  

 ydede tilskud er nærmere omtalt.
Udviklingsfondet Fondet til fremme af teknisk og industriel virksomhed (Udviklingsfondet),  

 der er oprettet i henhold til lov nr 104 af 20 marts 1970, skal registreres  

 for den del af fondets virksomhed, som vedrører de kontrakter, der er indgået  

 med registrerede erhvervsvirksomheder om udvikling af nye produkter,  

 materialer eller produktionsmetoder.
 Den konkrete opgave aftales (kontraktligt) i hvert enkelt tilfælde mellem  

 fondet og den pågældende virksomhed, ligesom der fastsættes en tidsplan for  

 virksomhedens løsning af opgaven samt det beløb, som fondet i alt vil stille  

 til rådighed.
Materialer, maskiner, apparatur og værktøj mv, der skal bruges ved løsning  

 af opgaven, indkøbes af og ejes af fondet.
Virksomheden har alene  

 dispositionsretten over effekterne under udviklingsarbejdet.
 Såfremt virksomheden udnytter udviklingsresultaterne ved at sælge  

 produkter, fremgangsmåder og systemer mv, der - helt eller delvis - er  

 fremstillet på grundlag heraf, skal virksomheden til fondet betale en i hver  

 enkelt kontrakt nærmere fastsat procentandel af nettoomsætningen af de  

 pågældende produkter mv.
Registreringen indebærer - udover fradragsret for moms af indkøbte  

 materialer og maskiner mv - at fondet efter lovens almindelige regler skal  

 betale moms af alle de betalinger fra såvel kontraktvirksomheden som andre  

 virksomheder, som fondet ifølge kontrakten måtte være berettiget til.
Fondet  

 vil således ikke uden momsmæssige konsekvenser efterfølgende kunne give  

 afkald på at gøre sin ret til betalingerne gældende.
Endvidere skal fondet  

 betale moms ved salg af de omhandlede maskiner og apparatur mv, som er  

 indkøbt af fondet.
Undervisningsinstitutioners salg af undervisningsmateriale Undervisningsinstitutioner, der henhører under Undervisningsministeriet,  

 skal ikke registreres og betale moms ved salg af skriftligt  

 undervisningsmateriale, der finder sted efter reglerne i ministeriets  

 cirkulære af 17 december 1981, idet institutionerne ifølge cirkulæret alene  

 har ret til at indregne fremstillingsomkostningen i prisen for materialet og  

 således ikke må kalkulere med fortjeneste.
 De institutioner, der henhører under Undervisningsministeriet, omfatter:
 Universiteter, universitetscentre, seminarier til uddannelse af lærere til  

 folkeskolen, husholdningsseminarier, håndarbejdsseminarier, børnehave- og  

 fritidspædagogseminarier, socialpædagogiske seminarier, sløjdlærerskolen, Den  

 grafiske Højskole, maskinmesterskoler og Statens erhvervspædagogiske  

 Læreruddannelse.
Prøvekyndige ved lystsejlads Duelighedsprøve for lystsejlere aflægges for personer, der er bemyndiget  

 dertil.
De prøvekyndige personer skal betale moms af den betaling, der  

 modtages fra eleverne, incl eventuelle beløb til godtgørelse af  

 transportomkostninger.
Rejseklubber Rejseklubber, der drives i tilknytning til rejsebureauer, og som afholder  

 forskellige arrangementer for klubbens medlemmer i  

 forlystelsesetablissementer mv, hvor der foruden det sædvanlige  

 underholdningsprogram forevises rejsefilm mv samt afholdes lodtrækning om  

 gavekort til rejsebureauet, er registreringspligtige.
Medlemmerne betaler et årligt kontingent og kan endvidere købe  

 gæstebilletter til klubaftenerne.
Rejseklubberne skal betale moms af  

 medlemskontingentet samt af salget af gæstebilletter.
Saneringsvirksomhed Den virksomhed, der udøves af saneringsselskaber i forbindelse med  

 udarbejdelse og gennemførelse af saneringsplaner, er indtil videre ikke  

 omfattet af registreringspligten, idet der ikke sker en egentlig afsætning af  

 ydelser fra disse selskaber.
Selskabelige foreninger Foreninger til værn af gamle danse og foreninger, som alene drives med  

 henblik på selskabelig sammenkomst (spisning, dans og forlystelser), skal  

 betale moms efter lovens § 3, stk. 1, punkt b, idet foreningernes virksomhed  

 er af en sådan art, at ingen af undtagelsesbestemmelserne i lovens § 2, stk  

 3, kan finde anvendelse.
 Foreningens medlemmer betaler et årligt kontingent, og der betales  

 endvidere for adgangstegn til sammenkomsterne.
Selvstændig virksomhed/tjenesteforhold Administrationshonorar Der skal ikke betales moms af det årlige honorar, som en advokat modtager  

 fra en lægekredsforening for sin administration af foreningen.
Arbejdet omfatter førelse af medlemskartotek, opkrævning af  

 medlemskontingent, varetagelse af kontakter til offentlige myndigheder m fl,  

 udarbejdelse af foreningens korrespondance samt udførelse af andre  

 administrative opgaver.
Dertil kommer, at advokaten deltager i foreningens  

 praksisudvalgs-, efteruddannelses- og bestyrelsesmøder samt varetager hvervet  

 som dirigent på foreningens generalforsamlinger.
Hvervet som administrator  

 medfører ikke udførelse af egentlige juridiske forretninger.
 Det er dog en betingelse for ikke at betale moms, at det faste honorar i  

 henhold til kildeskatteloven anses for A-indkomst.
Advokatsalær i beskikkede sager En advokat, der er ansat som lønnet medarbejder hos en anden advokat, men  

 som lejlighedsvis udfører beskikkede sager i eget navn, kan undtages fra  

 pligten til at lade sig registrere, såfremt de af retten tilkendte salærer  

 fuldt ud afgives til principalen, således at momsen af salærerne medregnes i  

 principalens regnskab.
Agenturvirksomhed Møbelagenter (møbelrejsende) virker som oftest for flere mindre  

 møbelfabrikker uden egen salgsorganisation.
Disse virksomheder forestår selv  

 varernes fakturering og afregningen med kunderne, hvorfor agenterne normalt  

 udelukkende vederlægges med salgsprovision.
I skattemæssig henseende  

 behandles agenterne som A-skatteydere (normalt med bruttotrækprocent).
 Agenter, der har tilknytning til flere virksomheder, og som selv må  

 afholde driftsudgifter til befordring, kontorhold og telefon mv, må normalt  

 anses for at drive selvstændig erhvervsvirksomhed.
 Disse agenter skal derfor registreres og betale moms af salgsprovisionen.
Arbejdsydelser på fast ejendom En person, der selvstændigt udfører arbejdsydelser på fast ejendom, og  

 hvis arbejdsløn over for skattevæsenet angives som B-indkomst, anses som  

 momspligtig for denne afsætning, også selv om den pågældende som lønmodtager  

 er medlem af et fagforbunds arbejdsløshedskasse.
Bestyrelseshonorar mv Der skal ikke betales moms af advokaters faste bestyrelseshonorarer og  

 lignende faste honorarer - fx som medhjælper for anklagemyndigheden eller som  

 sekretær, forretningsfører eller direktør for legater, fonds, stiftelser,  

 organisationer og selskaber - på betingelse af, at det faste honorar i  

 henhold til kildeskatteloven anses for A-indkomst.
 Der skal dog betales moms ved lejlighedsvis bistand (fx førelse af  

 retssager) i forbindelse med advokaters deltagelse i bestyrelser mv, når  

 advokaten beregner sig særskilt honorar for en sådan ydelse.
Depoter mv Visse virksomheder afsætter deres produkter gennem selvstændige depoter  

 eller kørende forhandlere, som opbevarer og distribuerer varerne, og som  

 foretager afsætningen i hovedvirksomhedens navn.
 Sådanne depoter, der har eget næringsbrev, egne lokaler, køretøjer og  

 andre driftsmidler, og som eventuelt selv ansætter og aflønner personale, er  

 selvstændigt registreringspligtige.
Frisørarbejde på plejehjem mv Frisørers udførelse af frisørarbejde på kommunale plejehjem mv honoreres  

 med et vederlag, hvori kommunen normalt indeholder A-skat.
Frisører er  

 endvidere normalt omfattet af såvel ATP som syge- og ferielønsordning.
Frisøren får stillet lokale og præparater mv til rådighed.
Honoraret er  

 således kun vederlag for selve frisørarbejdet.
Det således beskrevne arbejde for kommunen er ikke anset som selvstændig  

 erhvervsvirksomhed.
Frisøren skal derfor ikke betale moms af honoraret fra  

 kommunen - heller ikke selv om den pågældende tillige driver registreret  

 frisørvirksomhed.
 Hvis frisøren derimod ikke er omfattet af ATP, ferielønsordning mv og  

 eventuelt tillige selv indkøber præparater og indregner værdien af disse i  

 honoraret, må frisøren i relation til momsloven anses for at drive  

 selvstændig, registreringspligtig virksomhed, også selv om kommunen  

 indeholder A-skat af det udbetalte honorar.
Hovmestre i skibe i indenrigsfart Hovmestre, der fungerer som restauratører i skibe i indenrigsfart, og som  

 foretager alle råvareindkøb mm for egen regning og leverer kosten til  

 skibenes besætninger i overensstemmelse med entrepriseaftaler indgået med de  

 enkelte rederier, skal registreres og betale moms af disse kostleverancer mv.
 Tilsvarende gælder for nedennævnte hovmestre, der er ansat i et rederi som  

 lønmodtagere (A-skatteydere omfattet af ferielovens bestemmelser) i henhold  

 til overenskomst mellem Danmarks Rederiforening og Dansk Sø-Restaurations  

 Forening.
Hovmestrene forestår kostforplejningen om bord og foretager i denne  

 forbindelse for egen regning indkøb af madvarer mv.
For forplejningen, der  

 efter aftale skal have en vis standard, betaler rederiet hovmestrene et fast  

 beløb pr besætningsmedlem dækkende mad, kaffe, te og mælk.
Et eventuelt  

 overskud ved kostforplejningen tilfalder hovmestrene, som også skal bære  

 eventuelle tab.
Instruktører mv Rideinstruktører skal ikke registreres og betale moms af det vederlag, som  

 udbetales af kommunerne for instruktørens personlige medvirken i  

 rideundervisning, som gives de i henhold til loven om fritidsundervisning  

 oprettede interessegrupper for børn og unge under 18 år.
 Dette gælder ligeledes anden undervisning, som er omfattet af loven om  

 fritidsundervisning.
 Aflønningen af instruktøren anses som A-indkomst, og kommunen indeholder  

 ud over kildeskat også ATP-bidrag.
Instruktører og trænere, der ved et fast ansættelsesforhold er knyttet til  

 fx rideklubber, tennisklubber og golfklubber, skal heller ikke registreres og  

 betale moms.
Et sådant ansættelsesforhold foreligger, hvis instruktørens løn  

 i henhold til kildeskatteloven anses som A-indkomst, og den pågældende i  

 forbindelse med ansættelsen tillige er omfattet af bl a ferieloven,  

 sygesikringsloven og ATP-ordningen.
Kogekoner, serveringspersonale m fl Kogekoner, serveringspersonale m fl, der bl a medvirker ved arrangementer  

 i forsamlingshuse mod betaling fra festholderen eller fra  

 forsamlingshuset/bestyreren, skal registreres og betale moms, hvis den  

 pågældendes samlede indtægt ved servering, tilberedning mv overstiger 10 000  

 kr årlig.
Der skal dog  ikke betales moms af løn, hvori der er indeholdt  

 A-skat i henhold til kildeskatteloven, ligesom denne løn ikke skal medregnes  

 ved opgørelse af, om der foreligger registreringspligt.
Se i øvrigt  

 afgørelsen »Forsamlingshuse«.
Opmålermænd Opmålermænd anvendes af såvel arbejdsgivere som arbejdstagere.
Arbejdet  

 består normalt i for håndværksmestre at udøve kritik inden for en ret kort  

 tidsfrist af modtagne akkordregnskaber samt for svendene i at foretage  

 opmåling af et udført arbejde og foranledige dette ført i regning til  

 mesteren på grundlag af den overenskomstmæssige priskurant.
 Opmålermænd er normalt tilknyttet en mesterforening eller et fagforbund,  

 enten ved et rent lønmodtagerforhold, et delvist lønmodtagerforhold eller  

 alene på honorarbasis (selvstændige).
 Opmålermænd, der er tilknyttet mesterforeningerne, modtager betaling i  

 forbindelse med udøvelse af kritik af regnskaber på en af nedennævnte måder:
 Den virksomhed, der udøves af opmålermænd, anses indtil videre ikke som  

 selvstændig erhvervsmæssig virksomhed.
 De pågældende skal derfor ikke svare moms af deres vederlag (løn, honorar  

 mv) for udførelse af de omhandlede ydelser.
Udlejningsformidling Herboende personer udfører i et vist omfang arbejde for udenlandske  

 virksomheder, som foretager udlejningsformidling af sommerhuse, der ligger  

 her i landet.
Det udenlandske udlejningsbureau annoncerer hvert efterår i danske dag- og  

 distriktsblade efter sommerhuse til udlejning til udenlandske turister.
I  

 annoncerne er der henvist til herboende personer, der af interesserede  

 sommerhusejere kan kontaktes som repræsentanter for bureauet.
 Når en henvendelse er modtaget, sender bureauets repræsentant en  

 svarskrivelse bilagt en informationsbrochure og et spørgeskema til den  

 pågældende sommerhusejer.
Når det besvarede spørgeskema er modtaget, foretager repræsentanten en  

 nærmere besigtigelse af det pågældende sommerhus blandt andet for at  

 kontrollere rigtigheden af de afgivne oplysninger.
I denne forbindelse  

 fotograferes sommerhuset af repræsentanten.
Repræsentanten sender spørgeskemaet og fotografiet til det udenlandske  

 udlejningsbureau, der på grundlag af det modtagne materiale sender  

 sommerhusejeren en udfyldt kontrakt til underskrift.
Indhentning mv af  

 kontrakten er således repræsentanten uvedkommende.
 Repræsentanten skal endelig behandle eventuelle klager, der måtte  

 fremkomme fra lejerne, men har herudover ingen forpligtelser overfor  

 bureauet.
 Sammenfattende omfatter repræsentantens arbejde således formidling af  

 spørgeskemaer, besigtigelse og fotografering af sommerhuset samt registrering  

 af og videregivelse til bureauet af eventuelle klager, der modtages fra  

 lejerne.
For dette arbejde modtager repræsentanten et fast beløb pr udlejet uge pr  

 sommerhus.
Repræsentantens udgifter til kørsel, telefon, porto og eventuelle  

 andre omkostninger er bureauet uvedkommende.
Kun repræsentantens udgifter til  

 fotografering godtgøres efter regning, det vil sige de direkte udgifter til  

 film og fotografier uden avance til repræsentanten.
 Herboende personer, som udfører de ovennævnte arbejdsydelser, er ikke  

 omfattet af pligten til at betale moms efter momslovens § 3, stk 1, pkt a,  

 idet deres virksomhed ikke kan anses som selvstændig i momsmæssig henseende.
 Det tilføjes, at det til repræsentanten udbetalt beløb skal medregnes til  

 den momspligtige værdi hos den udenlandske virksomhed, jf lovens § 7, stk 2,  

 pkt d.
Skoler mv Lærebøger Skolers salg af lærebøger er principielt omfattet af momspligten.
Salg af  

 brugte bøger, der har været anvendt i undervisningen, men som ikke længere  

 anvendes, anses for at være et momsfrit salg af driftsmidler.
Såfremt afsætningen alene omfatter nye lærebøger, der er indkøbt med  

 tilfaktureret moms, skal skolen ikke registreres og betale moms på betingelse  

 af, at de pågældende lærebøger videresælges til priser, der ikke overstiger  

 indkøbsprisen.
Afsætningen anses i et sådant tilfælde ikke for at ske i  

 erhvervsmæssigt øjemed.
Undervisningsinstitutioners salg af skriftligt undervisningsmateriale  

 efter bestemmelserne i Undervisningsministeriets cirkulære af 15 januar 1980  

 kan generelt ske uden momsberegning.
Der henvises til omtalen under  

 »Offentlige institutioner«.
»Clearing-central« En »clearing-central«, hvis aktiviteter består i at formidle  

 kontakt mellem skoler, som har overskud af lærebøger eller behov for  

 lærebøger, skal registreres og betale moms af det beløb, den enkelte skole  

 skal betale for at få noteret oplysninger i centralens kartotek.
Skytteforeninger Skytteforeninger, der afsætter patroner til priser, som ikke overstiger  

 indkøbsprisen, skal indtil videre ikke betale moms af denne afsætning.
Smågrisesalg Salgsledere, der er tilknyttet Slagteriernes og Landboorganisationernes  

 Smågrisesalg (S L S), hvis formål er efter aftale mellem lokale slagterier og  

 landboforeninger at formidle omsætningen af smågrise, vil kunne registreres  

 for så vidt angår udførelsen af transportydelser.
Salgslederne skal betale  

 moms af det beløb, der er modtaget for transportydelserne i henhold til  

 kontrakten med S L S.
Sommerrevyer mv Sommerrevyer mv afholdes ofte i forbindelse med servering i  

 restaurationslokaler og er omfattet af momspligten efter lovens § 2, stk 3,  

 punkt d, 2 punktum.
 Hvis restaurationsvirksomhed el lign annoncerer, stiller lokaler til  

 rådighed eller sikrer de optrædende kunstnere et minimumhonorar, anses  

 restaurationsvirksomheden for at være arrangør og momspligtig - også af  

 entreindtægterne.
 Det er uden betydning, om det er restaurationsvirksomheden eller de  

 optrædende kunstnere - der som hovedregel er undtaget for momspligt efter  

 lovens § 2, stk 3, punkt 1 - der opkræver entreindtægterne.
 Ved afgørelsen af spørgsmålet om, hvem der anses for at være arrangør og  

 momspligtig, lægges således vægt på, for hvis regning og risiko arrangementet  

 afholdes, herunder bl a aftaler om betaling af minimumhonorar.
Speditører og repræsentanter for udenlandske virksomheder (»frit i  

 hus«-sendinger) Speditører og repræsentanter for udenlandske firmaer, som i henhold til  

 toldloven er meddelt tilladelse til i eget navn at fortolde samlesendinger  

 indeholdende varer, der leveres på »frit i hus«-vilkår, dvs med  

 alle omkostninger, herunder told og afgifter, betalt, skal registreres for  

 dette forhold.
Forsendelserne, der almindeligvis indeholder varer bestemt for flere  

 herværende modtagere, vil være ledsaget af en samlefaktura udfærdiget af den  

 udenlandske leverandør til speditøren eller repræsentanten.
Forsendelserne er  

 endvidere ledsaget af faktura, der er udfærdiget af leverandøren til de  

 enkelte varemodtagere.
Disse fakturaer videresendes af speditøren eller  

 repræsentanten til varemodtagerne efter fortoldningen.
De pågældende speditører eller repræsentanter kan til den indgående moms  

 medregne den moms, der er betalt ved sendingernes indførsel.
Den udgående  

 moms for varerne skal beregnes på grundlag af de fakturaer, der er udfærdiget  

 af de udenlandske leverandører til varemodtagerne.
Fakturaerne skal af  

 speditøren eller repræsentanten forsynes med oplysning om dennes navn og  

 adresse samt med angivelse af momsens størrelse.
Fakturaerne kan herefter af  

 varemodtagerne benyttes som dokumentation for indgående moms.
 Speditøren eller repræsentanten må som dokumentation for den indgående  

 moms kunne fremlægge et eksemplar af den af den samlefaktura, der er  

 udfærdiget af den udenlandske leverandør, samt en kopi af toldkvitteringen.  

 Som dokumentation for den udgående moms fremlægges kopier af de til  

 varemodtagerne udstedte fakturaer forsynet med de ovenfor nævnte oplysninger.
Spilleautomater mv Der skal betales moms af omsætningen i spilleautomater mv.
Dette gælder  

 også for spilleautomater mv, der er opstillet i klubber, foreninger, messer o  

 lign, selv om automaterne kun benyttes af medlemmer af den pågældende klub  

 mv.
 Vedrørende registrering mv af ejere og lejere af spilleautomater mv  

 henvises til kap SPEC AFG »Spilleautomater mv«.
Tegnere/illustratorer Tegnere skal registreres og betale moms af omsætningen af  

 reklametegninger, mønstertegninger til tapet- eller tekstilindustrien,  

 modetegninger til sko- og konfektionsindustrien samt tegninger vedrørende  

 formgivning af brugskunst og brugsgenstande i øvrigt.
Tegneres afsætning af egne tegninger, der skal anvendes som illustrationer  

 til romaner, noveller eller redaktionelt stof i dag- og ugeblade mv samt til  

 bogomslag eller illustrationer til skønlitterære eller videnskabelige værker,  

 medfører derimod ikke registreringspligt.
Det er en forudsætning, at de  

 pågældende tegninger af tegneren helt er udført som håndarbejde, og at der  

 ikke er tale om reklametegninger.
 Tegneres afsætning af gengivelsesrettighederne til de nævnte egne  

 illustrationer er omfattet af undtagelsesbestemmelsen i lovens § 2, stk 3,  

 punkt l.
Udenlandske virksomheder Handel med korn og foderstoffer Udenlandske virksomheder inden for korn- og foderstofbranchen skal  

 registreres og betale moms ved opkøb her i landet af varepartier, som  

 videresælges dels til danske og dels til udenlandske virksomheder, uden at  

 der samtidig sker en fysisk overdragelse af varepartierne.
Hvis de opkøbte varepartier udføres til udlandet i den udenlandske  

 virksomheds navn, uden at der er sket videresalg af varepartier her i landet,  

 skal den udenlandske virksomhed ikke registreres.
Der er herved forudsat, at  

 virksomheden ikke har andre aktiviteter, der medfører registreringspligt.
Projekteringsarbejde mv Udenlandske virksomheder, der udfører projekteringsarbejde eller andre  

 momspligtige ydelser (fx udlejningsformidling, landinspektørydelser eller  

 ejendomsmæglerydelser) vedrørende fast ejendom beliggende her i landet, er  

 omfattet af registreringspligten.
Såfremt den årlige omsætning herved ikke overstiger 10 000 kr, skal  

 virksomheden dog ikke registreres og betale moms.
I disse tilfælde gælder  

 reglerne om moms ved køb af ydelser i udlandet, jf kap INDFØRSEL.
Salgskontorer Udenlandske virksomheders salgskontorer, der direkte er underlagt  

 udenlandske virksomheder, og som ville være omfattet af bestemmelserne om  

 registrering i henhold til momsloven, såfremt virksomheden var beliggende her  

 i landet, kan registreres i henhold til momsloven.
Salgskontorerne kan  

 herefter opnå momsgodtgørelse i samme omfang, som registrerede virksomheder  

 her i landet har fradragsret for indgående moms, jf momslovens § 15, stk 3,  

 jf § 16.
Salgskontorerne driver ikke selvstændig erhvervsvirksomhed med afsætning  

 af varer og momspligtige ydelser her i landet, jf momslovens § 3, stk 1, pkt  

 a, idet salgskontorerne udelukkende optager ordre til modervirksomhederne  

 beliggende i udlandet.
Salgskontorernes udgifter til lønninger, kontorhold mv  

 afholdes af de udenlandske modervirksomheder.
Servicearbejde på maskiner mv Udenlandske virksomheder skal registreres og betale moms i forbindelse med  

 servicearbejde, som virksomhedens montører udfører på maskiner og andet  

 løsøre her i landet.
Virksomheden skal dog ikke registreres for det omhandlede servicearbejde,  

 såfremt omsætningen herved ikke overstiger 10 000 kr årlig.
I disse tilfælde  

 gælder reglerne om moms ved køb af ydelser i udlandet, jf kap INDFØRSEL.
 Udenlandske virksomheder skal heller ikke registreres i forbindelse med  

 montørers udførelse af arbejde med installation af leverede maskinanlæg,  

 herunder senere udførelse af servicearbejde og evt garantireparationer, når  

 der ikke opkræves særskilt betaling herfor, og på betingelse af at disse  

 omkostninger indgår i den værdi, hvoraf momsen er beregnet ved indførslen af  

 sådanne anlæg.
Transport af varer Udenlandske virksomheder, der transporterer varer til og fra Danmark, vil  

 ikke kunne registreres for at få godtgjort moms af indkøb af brændstof mv her  

 i landet.
 Disse virksomheder kan efter ansøgning få tilbagebetalt moms af deres  

 indkøb her i landet.
Udenlandske skibe Udenlandske rederier, der transporterer varer mellem danske havne, skal  

 registreres og betale moms af transportydelsen.
 Skibsmæglere, der varetager de udenlandske rederiers interesser her i  

 landet, skal derfor principielt anmelde sig til registrering for hvert  

 udenlandsk skib, der udfører transportydelser i Danmark, og afmelde sig fra  

 registrering, når skibet har forladt Danmark.
 Direktoratet har tilladt, at skibsmæglere registreres under et  

 virksomhedsnummer, der omfatter alle udenlandske skibe i indenrigsfart.
Det er en betingelse, at der i skibsmæglervirksomheden føres et særskilt  

 regnskab for dette virksomhedsnummmer.
Regnskabet skal føres med henvisning  

 til skibets navn, og der skal vedlægges en kaptajnserklæring for hver enkelt  

 transport.
Erklæringen er optaget som bilag 1.
 Skibsmægleren hæfter solidarisk med rederiet for momsbetalingen.
Udlejning af jagtret Udenlandske rejsebureauer skal registreres for den udlejning af  

 enkeltjagter, som sker her i landet i forbindelse med, at bureauet afsætter  

 pakkerejser til udenlandske jægere, jf kap AFGIFTSPLIGT.
Udlejning af løsøre En udenlandsk virksomhed, der udlejer eller leaser edb-udstyr mv til  

 virksomheder her i landet, er omfattet af registreringspligten og skal betale  

 moms på lige fod med, hvad der gælder for udlejning, der foretages af  

 tilsvarende danske virksomheder.
Kravet om, at virksomheden skal registreres, evt ved en herværende  

 repræsentant, kan af kontrolmæssige grunde ikke frafaldes.
Dette gælder også  

 i tilfælde, hvor udlejning mv alene sker til registrerede virksomheder med  

 fuld fradragsret for indgående moms af lejebeløbet.
En udenlandsk virksomhed skal dog ikke registreres og betale moms, såfremt  

 omsætningen vedrørende de momspligtige aktiviteter her i landet ikke  

 overstiger 10 000 kr årlig.
I disse tilfælde gælder reglerne om moms ved køb  

 af ydelser i udlandet, jf kap INDFØRSEL.
 Det bemærkes, at den moms, der er betalt ved indførslen af løsøre mv,  

 alene vil kunne godtgøres ved, at momsen medregnes til den indgående moms hos  

 den her i landet registrerede udenlandske udlejningsvirksomhed.
 Hvis denne virksomhed ikke er registreret, jf ovenfor, og indførslen  

 forestås af en registreret lejer, vil denne kunne medregne momsen til den  

 indgående moms i det omfang, der er fradragsret for sådanne indkøb efter  

 lovens almindelige regler.
Udlejning af campingplads Naturistforeninger skal registreres og betale moms af  

 campingpladsudlejning til såvel foreningens egne medlemmer som til medlemmer  

 af andre tilsvarende foreninger.
 Foreningen skal i tilslutning hertil også betale moms af  

 medlemskontingenterne eller en del af kontingenterne, såfremt det kan  

 godtgøres, at en nærmere fastsat andel af kontingentet ikke vedrører den  

 momspligtige virksomhed.
Udlejning af lystbåde Virksomheder, der udlejer lystbåde, skal indtil videre registreres og  

 betale moms i alle tilfælde, hvor omsætningen ved udlejningen overstiger 10  

 000 kr årlig.
Registreringen kan ikke gøres betinget af, at fartøjerne er  

 godkendt af skibstilsynet til udlejning og forsikret til samme formål.
 De registrerede virksomheder skal betale moms dels af lejeindtægterne,  

 dels af indehaverens og personalets private brug af fartøjerne.
 Momsberigtigelsen af indehaverens og personalets private brug af  

 fartøjerne må baseres på virksomhedens notering af private sejl og brugsdage  

 - kombineret med en minimumsgrænse for momsberigtigelse af dette brug.
 Som privat brug af fartøjerne anses principielt enhver anvendelse, som  

 ikke har direkte tilknytning til virksomhedens erhvervsmæssige udlejning, dvs  

 ikke alene sejlads, men også anden benyttelse af fartøjet i de perioder, hvor  

 fartøjet henligger i havn til disposition for virksomhedens indehaver og  

 personale.
 Som privat brug anses også en virksomheds anvendelse af fartøjer til  

 kapsejlads, træningssejlads o lign, uanset at deltagelse i sejladserne hævdes  

 udelukkende at have reklamemæssige formål.
Udlejning af reklameplads Husejere, der udlejer arealer på husgavle og hustage til opsætning af  

 reklamer, er omfattet af registreringspligten.
 Såfremt udlejningen udelukkende sker til registrerede virksomheder, kan  

 udlejeren dog indtil videre undlade at lade sig registrere.
Ufortoldede varer Virksomheder, der her i landet driver virksomhed med afsætning af varer i  

 ufortoldet stand på dansk faktura, vil kunne registreres for denne omsætning.  

 Varer, der afsættes i ufortoldet stand, kan holdes uden for den momspligtige  

 omsætning.
Ungdomsklubber Ungdomsklubber, der sælger is, kaffe, sodavand og konfekture mv til deres  

 medlemmer, skal registreres og betale moms af dette salg.
Varmecentraler i boligkomplekser mv 1. Et boligkompleks, der fra egen varmecentral foruden  

 at levere varme som led i udlejning af kompleksets egne lejligheder mv (hus  

 eller husrum) også leverer varme uden for boligkomplekset, fx til skoler  

 eller biblioteker, skal registreres og betale moms af sådanne leverancer.
Der  

 skal ikke af den grund opkræves moms af varme, der leveres til  

 boligkompleksets egne lejligheder mv.
 2. En varmecentral, der opføres af 5 boligforeninger i  

 fællesskab, og som leverer varme til en samlet bebyggelse på 5 afdelinger  

 omfattende et antal lejligheder, børneinstitutioner og et butikscenter samt  

 til en bebyggelse, der tidligere er opført af den ene boligforening, er ikke  

 registreringspligtig, forudsat at den udelukkende leverer varme til den  

 bebyggelse, de pågældende boligforeninger udlejer, og forudsat at kredsen af  

 aftagere ikke kan udvides ud over den bebyggelse, der fra oprettelsen er  

 tilsluttet centralen.
 I tilfælde af, at centralen i stedet var ejet og drevet af de 5  

 boligforeninger i fællesskab med den pågældende kommune, ville der endvidere  

 uden momsmæssige konsekvenser kunne leveres varme til et plejehjem og en  

 skole, der er opført og drevet af kommunen.
 Hvis varmecentralen derimod var ejet og drevet af et selvstændigt  

 byggeselskab organiseret som en selvejende institution, der var stiftet af de  

 5 boligforeninger og kommunen i forening, skulle den registreres og betale  

 moms af varmeleverancerne.
3. En varmecentral, der leverer varme til en  

 sammenhørende bebyggelse, fx et antal rækkehuse, og som ejes af de pågældende  

 husejere i fællesskab, er ikke registreringspligtig, når den udelukkende  

 leverer varme til den nævnte bebyggelse, og kredsen af aftagere ikke kan  

 udvides ud over de ejendomme, der fra oprettelsen har været tilsluttet  

 varmecentralen.
Det samme gælder for et varmeanlæg, der leverer varme til en  

 afgrænset kreds af ejer- eller andelslejligheder.
Vaskerier i boligkomplekser Vaskerier, som udelukkende henvender sig til og må benyttes af beboerne i  

 et boligkompleks eller en bestemt boligejendom, kan være organiseret som  

 beskrevet i nedenstående tre former:
1. Vaskeriet er organiseret som en selvstændig enhed,  

 fx en forening eller et interessentskab, eller 2. boligselskabet/ejerlejlighedsforeningen driver  

 vaskeri som indleveringsvaskeri med ansat personale, og vasken sker mod  

 betaling, eller 3. boligselskabet/ejerlejlighedsforeningen har  

 etableret andre former for vaskerier, fx møntvaskerier, for  

 beboerne/medlemmerne, hvor der betales særskilt afgift for benyttelsen.
 De under punkterne 1 og 2 nævnte vaskerier skal altid registreres, når  

 omsætningen overstiger 10 000 kr årlig.
For så vidt angår de under punkt 3 nævnte vaskerier må der lægges vægt på,  

 om vaskeriet er etableret med gevinst for øje, eller om det alene skal hvile  

 i sig selv.
Sådanne vaskerier skal kun registreres, såfremt der ved en  

 registrering vil fremkomme et positivt momstilsvar. (Ved vurderingen af  

 momstilsvaret skal der tillige tages hensyn til energiafgifter).
I andre tilfælde, fx hvor vaskeriet principielt er åbent for andre end  

 beboere i den pågældende ejendom, må der lægges vægt på, om vaskeriets  

 momstilsvar konstant (over en længere periode) bliver positivt eller  

 negativt.
I sidstnævnte tilfælde vil driften af vaskeriet ikke kunne anses  

 som erhvervsmæssig. (Ved vurderingen af momstilsvaret tages ikke hensyn til  

 energiafgifter).
Velgørende institutioners udførsel af varer Institutioner mv, der her i landet opkøber fødevarer, medicin og andre  

 varer, som udføres til udlandet til brug i det internationale hjælpearbejde,  

 vil kunne registreres og dermed opnå fradrag for betalt moms.
Velgørende foreninger og institutioner kan på tilsvarende måde  

 momsregistreres for indkøb og udførsel af varer til fordel for hjælpearbejde  

 i katastroferamte lande.
Momsregistreringen er betinget af, at foreningen har  

 indgivet anmeldelse efter reglerne om offentlig indsamling.
En kopi af den  

 til politiet afleverede anmeldelse om offentlig indsamling kan kræves  

 afleveret til distriktstoldkamret i forbindelse med registreringen.
Vindmøller Vindmølleejere, der afsætter elektricitet til elværker, skal registreres  

 og betale moms, såfremt den samlede omsætning af varer og momspligtige  

 ydelser overstiger 10 000 kr årlig.
 Der vil kunne ske registrering ved afsætning af elektricitet fra  

 vindmøller, selv om den samlede omsætning ikke overstiger 10 000 kr årlig.  

 Dette gælder dog kun for vindmøller, som er opført efter 1 januar 1979.
 Der henvises til kap SPEC AFG »Alternative energianlæg«.
Virksomheder, der ikke skal betale moms (Lovens § 3, stk 3-5, og § 4) Bundgrænse for registrering En virksomhed har ikke pligt til at betale moms, såfremt omsætningen af  

 varer og momspligtige ydelser ikke overstiger 10 000 kr årlig, hvilket  

 principielt vil sige i løbet af en vilkårlig 12 måneders periode.
Ved opgørelse af virksomhedens omsætning af varer og momspligtige ydelser  

 i relation til 10 000 kr's grænsen skal samtlige momspligtige aktiviteter  

 medregnes.
Ved opgørelsen skal der dog ikke tages hensyn til tilskud fra det  

 offentlige mv, medmindre tilskuddene er af en sådan art, at de skal medregnes  

 til den momspligtige omsætning.
For banker og sparekasser, der udlejer bokse, kan opgørelsen af  

 omsætningen foretages for de enkelte filialer, såfremt der føres særskilt  

 regnskab for filialernes boksudlejning mv.
En filial er herefter fritaget for  

 at betale moms på betingelse af, at bokslejen sammen med evt anden  

 momspligtig omsætning ikke overstiger den nævnte bundgrænse.
 Pligten til at betale moms indtræder på det tidspunkt, hvor det er  

 åbenbart, at virksomhedens ovennævnte omsætning vil komme til at overstige 10  

 000 kr årlig.
 Der skal ikke stilles krav om berigtigelse af moms af afsætningen forinden  

 dette tidspunkt, og der kan tilsvarende ikke gives fradrag for momsen af  

 indkøb mv, der vedrører tiden forud for registreringen.
En virksomhed, der efter bundgrænsen for registrering ikke har pligt til  

 at betale moms, kan vælge at lade sig registrere og dermed betale moms af  

 afsætningen af varer og momspligtige ydelser.
Dette kan have betydning, hvis  

 virksomheden fx udelukkende har afsætning til andre registrerede  

 virksomheder.
Gas, vand, el og varme Levering af gas, vand, elektricitet og varme som led i udlejning af hus  

 eller husrum medfører ikke pligt til at betale moms.
 Udlejere, der leverer gas, vand, elektricitet og varme i forbindelse med  

 udlejning af lokaler til en registreret virksomhed, vil dog kunne registreres  

 for denne afsætning, såfremt de enkelte leverancer i hovedsagen er bestemt  

 til anvendelse i lejerens momspligtige virksomhed.
 Udlejere, der er frivillig registreret for udlejning af fast ejendom, og  

 som i tilknytning hertil leverer gas, vand, elektricitet og varme, vil kunne  

 inddrage sådanne leverancer under dette registreringsforhold, jf afsnittet  

 »Frivillig registrering«.
Kontaktlinser Optikere og øjenlægers tilpasning af kontaktlinser er undtaget fra  

 momspligten efter lovens § 2, stk 3, pkt a, som anden egentlig sundhedspleje.
 Øjenlæger skal ikke registreres og betale moms af salg af kontaktlinser  

 under forudsætning af, at linserne sælges uden fortjeneste.
 Der henvises i øvrigt til kap AFGIFTSPLIGT, Optikere.
Kunstnere Kunstneres salg af egne kunstværker af den art, der hører under  

 toldtariffens position 97.01-97.03, medfører ikke pligt til at beregne moms.
 Disse positioner omfatter bl a malerier, pasteller og tegninger, der  

 udelukkende er udført i hånden, kollager o lign., originale stik, tryk og  

 litografier samt originale skulpturer.
 I medfør af momslovens § 4, stk 2, er det besluttet med virkning fra 12.  

 januar 1989 at fritage kunstnere for at betale moms af salg af egne produkter  

 af følgende art:
 - billedtæpper (gobeliner, toldtariffens pos 58.05, og vægtekstiler,  

 toldtariffens pos 63.04). Det er en forudsætning, at billedtæpperne er udført  

 i hånden på grundlag af kunstnerens originale tegninger, og at der ikke  

 findes mere end et eksemplar af hvert billedtæppe.
 - originale keramiske produkter og mosaikker på træ.
 For disse varer anvendes - med de nødvendige tillempninger - reglerne i  

 »Forklarende Bemærkninger til Brugstariffen«, pos 97.03.
Originale litografier under pos 99.02 fremstilles almindeligvis ved  

 samarbejde mellem en kunstner og et litografisk værksted.
I visse tilfælde  

 aftales, at kunstneren betaler materialerne og foretager den kunstneriske  

 udformning af det grafiske værk, medens det litografiske værksted stiller  

 værksted, maskiner og teknisk bistand til kunstnerens rådighed.
 Litografierne deles med fx halvdelen til kunstneren og halvdelen til det  

 litografiske værksted, og hver af parterne sørger selv for salget af sin del  

 af oplaget.
 Momsfritagelsen omfatter ikke det grafiske værksteds afsætning af  

 litografierne, men kun kunstnerens eget salg af sin del af oplaget.
 Fritagelsen for at betale moms kan også omfatte salg af kunstværker fra  

 kunstudstillinger (herunder kunstnersammenslutningers salgsudstillinger) og  

 kunstforeninger, på betingelse af at salget sker i den enkelte kunstners navn  

 og for dennes regning, således at udstillingen eller foreningen alene  

 medvirker som formidler.
 Fritagelsen for at betale moms kan på tilsvarende måde omfatte salg af  

 kunstværker gennem kunstgallerier m fl, når galleriet har en skriftlig aftale  

 med kunstneren eller med et galleri, som varetager den pågældende kunstners  

 interesser, om udstillingsretten, herunder evt retten til at sælge i  

 kunstnerens navn og for dennes regning.
 Det skal i de nævnte tilfælde ved fremlæggelse af skriftlig aftale mv samt  

 kopi af salgsfakturaer, der skal opbevares i virksomheden, kunne  

 dokumenteres, at der alene foreligger en formidling, og at salget er sket i  

 kunstnerens navn og for dennes regning.
 Der må ved afgørelsen af, om der foreligger en formidling, også lægges  

 vægt på, at kunstneren har den fulde ejendomsret til kunstværket, indtil  

 salget finder sted.
 Kunsthandlere og gallerier samt kunstforeninger m fl skal betale moms  

 efter lovens almindelige regler af den provision, som opkræves for deres  

 medvirken ved salg af kunstværker.
Skoler og kursusvirksomheder Skolers og kursusvirksomheders udlejning af værelser og servering i  

 forbindelse med egen undervisning medfører ikke pligt til at betale moms.
 Fritagelsen gælder eksempelvis for højskoler, efterskoler,  

 landbrugsskoler, fagskoler og andre kursusvirksomheder, hvor der ydes ophold  

 med forplejning i tilknytning til skolens egen undervisning.
Fritagelsen omfatter derimod  ikke skolers salg af mad- og  

 drikkevarer, uden at dette salg sker i tilknytning til elevers eller  

 kursisters ophold (overnatning) på skolen eller på værelser, der er anvist af  

 skolen, fx i tilfælde, hvor skolen ikke råder over det fornødne antal  

 værelser.
For højskoler m fl, hvor der normalt udelukkende sker servering for  

 elever, der har logi på skolen, vil der indtil videre kunne ses bort fra moms  

 af den servering, der sker for deltagere i nedennævnte sammenkomster og  

 møder, samt ved servering i forbindelse med skolens afholdelse af  

 enkeltstående kurser af 1 dags varighed, uden at der sker overnatning.
 Fritagelsen for at betale moms omfatter som nævnt kun udlejning af  

 værelser og servering i forbindelse med  egne kurser .
 Som servering i forbindelse med egen undervisning anses:
1. Servering for elever, når betalingen herfor indgår  

 i den samlede forud fastlagte betaling for kursusopholdet.
Servering af øl og  

 vand mod særskilt betaling, fx i forbindelse med de faste måltider, er ikke  

 omfattet af momsfritagelsen.
Det samme gælder evt salg af øl og vand fra  

 automater mod særskilt betaling.
 2. Servering ved kulturelle arrangementer, fx  

 elevmøder og andre møder for eller med deltagelse af egnens befolkning.
 3. Servering ved møder og konferencer, for hvilke  

 skolen står som indbyder/medindbyder og afholder de med arrangementet  

 forbundne undervisningsudgifter.
 4. Servering for gæster til elever og ansatte, når  

 gæsterne deltager i den daglige undervisning, og betalingen herfor indgår i  

 den samlede betaling for kursusopholdet.
5. Servering for ansatte, når betaling herfor sker  

 efter reglerne om fradrag i tjenestemænds løn for naturalydelser.
De ansatte  

 har pligt til at deltage i fællesmåltiderne.
Reglerne indebærer således, at fx en højskole, der kun lejer værelser ud  

 kombineret med forplejning (servering) til egne elever, ikke skal betale moms  

 af denne virksomhed.
Dette gælder, selv om udlejningen finder sted for  

 kortere tidsrum end 1 måned, jf lovens § 2, stk 3, punkt h.
 Hvis skolen derimod udlejer værelser og/eller foretager servering uden  

 forbindelse med egne kurser, skal skolen registreres og betale moms af denne  

 virksomhed efter lovens almindelige regler.
 Højskoler m fl skal også betale moms af eventuelt ølsalg mv (fx  

 automatsalg), der finder sted uden for de faste måltider, idet dette salg  

 ikke kan anses for at være et led i undervisningen.
 Lejrskoler kan normalt ikke anses som sådanne undervisningsinstitutioner  

 med egen undervisning, der efter ovenstående regler er fritaget for at betale  

 moms af værelsesudlejning og servering.
 Lejrskoler som Historisk-Arkæologisk Forsøgscenter med en fast tilknyttet  

 lærerstab, der bl a underviser skoleklasser efter forud fastlagte programmer,  

 som deltagerne i lejrskolen har pligt til at følge, kan dog anses for at være  

 omfattet af ovennævnte regler om fritagelse for at betale moms af  

 indkvartering og evt servering, som finder sted i forbindelse med lejrskolens  

 undervisningsvirksomhed.
Servering af drikkevarer i forbindelse med skolefester, der arrangeres af  

 et kursushold for egen regning og risiko, er indtil videre momsfri på  

 betingelse af, at drikkevarerne videresælges uden avance.
Såfremt  

 kursusholdet videresælger de indkøbte drikkevarer med avance, skal det  

 pågældende kursushold momsregistreres, hvis omsætningen overstiger 10 000 kr.
Særlige fritagelser Efter lovens § 4, stk 2, kan skatteministeren fritage særlige grupper af  

 virksomheder for at betale moms efter § 3, jf Skatteministeriets  

 bekendtgørelse nr. 644 af 20. oktober 1988.
 Bestemmelsen er bragt i anvendelse over for virksomheder og  

 virksomhedsgrupper, som efter de almindelige regler principielt er omfattet  

 af registreringspligten.
Baggrunden for anvendelsen af bestemmelsen har været ret forskellig i de  

 enkelte tilfælde.
Som eksempler herpå kan nævnes særlige konkurrenceforhold,  

 utilsigtet dobbeltbeskatning, sociale hensyn samt teknisk administrative  

 eller kontrolmæssige hensyn, og hvor et evt provenu i de sidstnævnte  

 situationer samtidig må antages at ville være ret beskedent.
 De for tiden givne fritagelser for at beregne moms fremgår af  

 Skatteministeriet bekendtgørelse nr 644 af 20 oktober 1988.
 Der er desuden indrømmet momsfritagelse i en række konkrete tilfælde.
Fritagelserne er normalt umiddelbare, det vil sige, at det ikke er  

 nødvendigt at ansøge toldvæsenet om den ønskede fritagelse.
For så vidt angår  

 de fritagelser, der er betinget af en tilladelse fra toldvæsenet, vil dette  

 være specielt nævnt i nedenstående omtale af de enkelte fritagelser.
Alarmsystem for fritidssejlere Kontaktudvalget mellem Dansk Sejlunion, Dansk Motorbådsunion og Falck er  

 fritaget for at betale moms ved udlejning og eventuel salg af en såkaldt  

 nødkontakt i forbindelse med etablering og drift af et alarmsystem for  

 fritidssejlere.
Auktionssalærer Der skal ikke betales moms af det vederlag (sælgersalær), som  

 auktionsholdere opkræver hos sælger (rekvirent) i forbindelse med salg af  

 varer på auktion, når salæret indgår som en del af den budsum (med tillæg af  

 købersalær), hvoraf der skal betales moms ved salget.
 Der skal dog betales moms af »ekspeditionsgebyr«, som evt  

 afkræves rekvirenten i tilfælde af, at den til auktionen indleverede vare  

 ikke bliver solgt.
Der skal endvidere betales moms af særskilt betaling for andre  

 momspligtige ydelser, fx transport.
Auktionsholderen vil evt kunne anse  

 betalingen som udlæg for sælgeren efter de herom gældende regler.
Bankers og sparekassers salg af sparebøsser mv Banker og sparekasser m fl, der afsætter sparebøsser, regnskabsbøger o  

 lign til priser, som ikke overstiger indkøbsprisen, er fritaget for at betale  

 moms.
Bibliotekers og museers salg af kataloger mv Biblioteker og museer m fl, der afsætter kataloger, fotokopier mv og  

 abonnement på tidsskriftslæsekredse til priser, som ikke overstiger  

 omkostningerne ved den pågældende aktivitet, er fritaget for at betale moms.
Blindes arbejde Blinde, der afsætter varer eller momspligtige ydelser, kan efter ansøgning  

 fritages for at betale moms, hvis den årlige omsætning ikke overstiger 110  

 000 kr.
 Tilladelsen meddeles skriftligt af distriktstoldkamret.
Brandslukning Redningskorps, private brandværn og Civilforsvarsstyrelsen m fl er  

 fritaget for at betale moms af ydelser vedrørende det rednings- og  

 slukningsarbejde ved ildebrand, der efter indgåede aftaler udføres for  

 kommuner i henhold til brandloven.
Dentallaboratorier mv Dentallaboratorier, tandlæger og praktiserende tandteknikere er fritaget  

 for at betale moms af deres afsætning af de af dem fremstillede aftagelige og  

 faste tanderstatninger samt individuelle apparaturer til ortodontiske,  

 kæbeortopædiske og kæbekirurgiske behandlinger.
 Vedrørende indførsel af dentaltekniske varer henvises til  

 »INDFØRSEL«.
Domsmænd og lægdommere Domsmænd i straffesager og lægdommere i boligsager er fritaget for at  

 betale moms af det honorar, som de pågældende tilkommer i henhold til  

 retsplejelovens bestemmelser for deres medvirken i retssager.
Foreningsblade, fagblade o lign Foreninger er fritaget for at betale moms ved udgivelse af foreningsblade,  

 fagblade og lignende, som ikke indeholder annoncer, og som udelukkende  

 udleveres gratis.
Som gratis udlevering anses også udlevering til medlemmer  

 af en forening, når der ikke kræves særskilt betaling for bladet.
 Foreninger er ligeledes fritaget for at betale moms ved udgivelse af  

 foreningsblade mv, når de ikke indeholder annoncer og afsættes til priser,  

 der ikke overstiger fremstillingsomkostningerne.
 Som fremstillingsomkostninger anses de omkostninger (momsen ikke  

 medregnet), der er forbundet med bladets fremstilling og distribution,  

 bortset fra redaktionelle omkostninger såsom betaling til bladets redaktør og  

 forfatterhonorarer for artikler mv.
Forsikringsselskaber, finansieringsselskaber m fl Forsikringsselskaber, finansieringsselskaber samt banker og sparekasser,  

 der afsætter varer, som overtages i forbindelse med udbetaling af  

 erstatninger eller som følge af misligholdelse af afbetalingskontrakter, som  

 de pågældende selskaber m fl har finansieret, er fritaget for at betale moms,  

 når afsætningen udelukkende sker til registrerede virksomheder.
Hvis afsætningen ikke udelukkende sker til registrerede virksomheder,  

 eller hvis selskabet ønsker at blive registreret, skal der betales moms efter  

 lovens almindelige regler.
Der henvises til afsnittet »Virksomheder, der  

 skal betale moms - Forsikringsselskaber, finansieringsselskaber mv«.
Frimærkeklubber Bytteringe for frimærker er fritaget for at betale moms, såfremt  

 omsætningen af frimærker udelukkende sker ved bytte, således at der ikke er  

 adgang til at få frimærker fra bytteringen mod betaling med penge eller  

 andet.
Byttelederens vederlag må således kun udredes i form af frimærker, som  

 udtages af de mærker, der cirkulerer i ringen.
Der kan dog opkræves kontante  

 beløb til dækning af omkostningerne ved forsendelse af frimærkerne til  

 deltagerne i bytteringen.
 Ved en deltagers udtræden på grund af dødsfald eller på grund af andre  

 særlige omstændigheder kan den pågældendes gæld eller tilgodehavende hos  

 bytteringen udlignes ved kontant betaling.
 Dubletcirkulation, frimærkeauktioner mv i frimærkeklubber medfører derimod  

 registreringspligt.
 Der henvises dog til kap OMSÆTNING (Anvisningssalg/dubletcirkulation af  

 frimærker).
 Se afsnittet »Virksomheder, der skal betale moms -  

 Frimærkeklubber«.
Genbrugsbutikker Genbrugsbutikker, hvis overskud fuldt ud anvendes til velgørende eller på  

 anden måde almennyttige formål, er fritaget for at betale moms.
 Det er en betingelse for momsfritagelsen, at genbrugsbutikker kun afsætter  

 brugte varer, der er modtaget som gaver.
 Genbrugsbutikkerne kan dog sideløbende med salget af brugte varer, der er  

 modtaget som gave, også drive en anden afdeling med momspligtigt salg af nye  

 varer på betingelse af, at butikken opdeles i to klart adskilte afdelinger,  

 og at der etableres særskilt regnskab og kasse for de to afdelinger.
 Genbrugsbutikkerne kan endvidere på tilsvarende betingelser indkøbe og  

 sælge varer inden for momslovens almindelige 10 000 kroners grænse uden at  

 betale moms.
Momsfritagelsen er tillige betinget af, at genbrugsbutikken alene  

 beskæftiger ulønnet arbejdskraft i forbindelse med salget af de brugte  

 genstande.
Det er derimod uden betydning for momsfritagelsen, at der sker  

 aflønning af eventuel ansat administrativt personale.
 Det er endvidere uden betydning for momsfritagelsen, at der i butikkerne  

 beskæftiges henviste langtidsledige, som ikke vil modtage løn fra  

 genbrugsbutikkerne, men bliver betalt af kommune/amt.
Hyrevognsvirksomhed Formidlings- og administrationsydelser, der leveres af bestillingskontorer  

 og taxasammenslutninger til hyrevognmænd i forbindelse med  

persontransport,  er undtaget fra momspligten.
De pågældende ydelser  

 anses som en integreret del af persontransporten.
 Formidlings- og administrationsydelser, der leveres af bestillingskontorer  

 og taxasammenslutninger til hyrevognmænd i forbindelse med  

varetransport, er omfattet af momspligten, men er indtil videre efter  

 momslovens § 4, stk 2 fritaget for at beregne moms.
 Der henvises til kap AFGIFTSPLIGT, »Hyrevognsvirksomhed«.
Intim massage Der skal ikke betales moms af virksomhed med intim massage.
Juniorsælgeres salg af blade »Juniorsælgere« (børn), der i landdistrikterne, hvor der ikke  

 findes faste forhandlere, sælger ugeblade og eventuelt tillige søndagsaviser  

 til private på disses bopæl, er fritaget for at betale moms, når bladene ved  

 udleveringen til disse sælgere momsberigtiges på grundlag af de faste  

 detailsalgspriser. (De pågældende sælgere har fuld returret for ikke solgte  

 blade og aviser, og den overvejende del af dem har i øvrigt ikke en  

 omsætning, som overstiger 10 000 kr årlig).
Lægevagtordninger Falcks Redningskorps er fritaget for at betale moms af vederlag for  

 formidling af telefonisk kontakt mellem tilkaldende patienter og vagthavende  

 læger.
 Tilsvarende formidling af jordemoderhjælp er også omfattet af fritagelsen,  

 i det omfang jordemoderhjælp sædvanligvis indgår i de almindelige  

 lægevagtordninger.
Marketenderier og kantiner mv Marketenderier og kantiner mv er fritaget for at betale moms af deres  

 afsætning af mad- og drikkevarer, såfremt denne omsætning opgjort på grundlag  

 af de særlige værdiregler for marketenderivirksomhed mv ikke overstiger 30  

 000 kr årlig.
Salg af fx øl og vand mv fra frokoststuer og andre  

 kantine-lignende faciliteter anses for omfattet af denne bestemmelse.
 Drift af marketenderier og kantiner i øvrigt er omfattet af  

 registreringspligten, jf afsnittet »Virksomheder, der skal betale  

 moms«.
Mælkeudvalget De danske Mejeriers Mælkeudvalg, Århus, er etableret pr 1 april 1984 for  

 at sikre, at den danske EF-kvote for mælk udnyttes fuldt ud, og at  

 mælkeproducenterne behandles ens uanset mejeritilhørsforhold.
 Mælkeudvalget er fra 1 april 1985 momsregistreret.
 Der er følgende procedure for salget:
- mælkeudvalget opkøber sødmælken hos mælkeproducenten, - mælken leveres af mælkeproducenten til mejeriet, - mejeriet udsteder et afregningsbilag på mælkeudvalgets vegne, - »kopi« af afregningsbilaget - forsynet med teksten: »Salg  

 af sødmælk fra mælkeudvalg til mejeri« opbevares hos mejeriet, - mejeriet anvender »kopien« af det for mælkeudvalget udstedte  

 afregningsbilag som dokumentation for varekøb og indgående moms, - mælkeudvalget sælger sødmælken videre til mejeriet uden beregning af  

 avance, - mælkeudvalgets dokumentation for indgående og udgående moms baseres på  

 nogle af mejerierne kvartalsvis fremsendte opgørelser over den af udvalget  

 indkøbte og solgte sødmælk, - mælkeudvalget modtager således for hvert kvartal en samlet opgørelse fra  

 hvert enkelt mejeri over periodens køb og salg, - de »kopier« af afregningsbilagene, der opbevares hos  

 mejerierne og anvendes som mejeriernes købsfaktura, vil altid kunne  

 fremlægges af mælkeudvalget, - indgående og udgående moms vedrørende køb og salg af sødmælk vil i sig  

 selv altid balancere hos mælkeudvalget, hvis administrationsudgifter dækkes  

 af momspligtige tilskud fra Landbrugsministeriet, og gennem momspligtigt  

 kontingent fra de tilsluttede mejerier.
Sammenslutningen af danske sortsejere af Korn Den af Sammenslutningen af danske sortsejere af Korn drevne virksomhed med  

 opkrævning og fordeling af forædlerafgifter af såkorn, der omsættes her i  

 landet, er fritaget for at betale moms.
 Den momsmæssige behandling af forædlerafgifter er beskrevet i kap VÆRDI.
Sportsfiskerforeninger Salg af fiskeret er omfattet af momspligten efter momslovens § 2, stk 2,  

 medmindre der er tale om udlejning af fast ejendom, jf lovens § 2, stk 3, pkt  

 h.
Der henvises til bestemmelserne i kap AFGIFTSPLIGT om »Udlejning af  

 fast ejendom«.
 Danmarks Sportsfiskerforbund har på denne baggrund rejst spørgsmål om,  

 hvorvidt sportsfiskerforeninger skal betale moms af deres salg af dagkort  

 (fiskekort) til ikke-medlemmer.
Foreningernes indtægter fra salg af dagkort til ikke-medlemmer anvendes  

 til indkøb og udsætning af fiskeyngel.
Udsætningen sikrer, at der i de danske  

 vandløb fortsat vil være en rimelig fiskebestand.
Foreninger har i øvrigt til formål at varetage medlemmernes interesse i  

 opbygningen af fiskebestanden og bevare adgangen til denne.
Medlemmer af en  

 sportsfiskerforening har ret til fiskeri i de af foreningen lejede fiskevande  

 mod betaling af sædvanlig kontingent.
Ikke-medlemmer kan ved køb af fiskekort  

 (dag-, week-end-, uge eller årskort) opnå samme rettigheder som medlemmer med  

 hensyn til benyttelse af foreningens fiskevande.
 Forbundet er af den opfattelse, at de enkelte foreningers salg af kort bør  

 betragtes som en integreret del af foreningens sportsaktiviteter og derfor  

 være fritaget for moms.
 Sportsfiskerforeninger fritages indtil videre for momsregistrering for  

 salg af fiskekort til såvel medlemmer som ikke-medlemmer.
Der er ved afgørelsen lagt vægt på, at de aktiviteter, der udøves af  

 foreningens medlemmer under foreningens regie mod betaling af sædvanligt  

 kontingent, ikke udgør en sådan økonomisk virksomhed, der er omfattet af  

 momsloven.
Der er endvidere lagt vægt på, at en sportsfiskerforenings salg af  

 fiskekort til ikke-medlemmer også kan anses som en del af foreningens  

 ikke-momspligtige aktiviteter, når der henses til anvendelse af indtægterne  

 til udsættelse af fiskeyngel.
 Der er endelig lagt vægt på, at en registrering sandsynligvis vil føre til  

 en række virksomheder med negativt momstilsvar.
Syns- og skønsmænd samt vurderingsmænd m fl De af retterne mv udpegede syns- og skønsmænd samt vurderingsmænd m fl er  

 fritaget for at betale moms af det honorar, som de pågældende tilkommer for  

 deres medvirken som særligt sagkyndige i følgende tilfælde:
 1. Vurdering udført efter udmeldelse af skifteretten i  

 henhold til skiftelovens § 48, arveafgiftslovens § 17, jf kildeskattelovens §  

 16.
 Tilsvarende gælder vurdering i de tilfælde, hvor udmeldelsen sker ved  

 boets eksekutor i henhold til bevilling.
 Fritagelsen omfatter endvidere vurdering i de tilfælde, hvor  

 vurderingsmanden ved privat skifte er rekvireret af parterne efter  

 skifterettens anvisning.
 Fritagelsen omfatter derimod  ikke vurdering af fast ejendom mv til  

 brug ved bodeling mellem ægtefællerne i forbindelse med opløsning af deres  

 ægteskab, når vurderingsmanden (fx ejendomsmægler) er udpeget af  

 ægtefællernes advokat, uden at skifterettens medvirken har været nødvendig.
 2. Vurderingsarbejde mv udført efter udmeldelse i  

 henhold til retsplejelovens § 196 eller efter udenretlig udmeldelse i medfør  

 af retsplejelovens § 343.
 3. Vurdering foretaget efter udmeldelse af  

 fogedretten, jf retsplejelovens § 562.
 Disse vurderinger, foretages bl a af ejendomsmæglere i tilslutning til  

 tvangsauktion over fast ejendom.
Fritagelsen omfatter alene vurderingsydelsen.
Der skal således betales  

 moms, såfremt en ejendomsmægler yderligere medvirker ved salg af den faste  

 ejendom.
 4. Vurdering foretaget efter begæring af boligretten,  

 jf lejelovens § 103, stk 2.
 5. Vurdering i forbindelse med foretagelse af udlæg,  

 jf retsplejelovens § 507, stk 4.
 6. Vurdering i forbindelse med tvangsfuldbyrdelse af  

 andre krav end pengekrav, jf retsplejelovens § 529, stk 3.
 7. Vurdering i forbindelse med tvangsauktion over  

 reservedelslager, der er pantsat sammen med et luftfartøj, jf retsplejelovens  

 § 551, stk 6.
 8. Vurdering og registrering af løsøre mv i  

 konkursboer, jf konkurslovens § 110.
 9. Vurdering af løsøre foretaget af rettens vagtmestre  

 ved opgørelse af døds- og fællesboer, som er under behandling ved  

 skifteafdelingen eller udleveret til privat skifte, jf skiftelovens § 16, stk  

 1.
 10. Vurdering mv foretaget af fag- og regnskabskyndige  

 tillidsmænd ved akkordforhandlinger, jf konkurslovens § 164.
11. Vurdering foretaget efter udmeldelse af  

 fogedretten i henhold til kreditkøbslovens § 28 (tidligere afbetalingslovens  

 § 12.) Syns- og skønsmænd m fl, der er udpeget af voldgiftsnævn og  

 voldgiftsretter, eller som er rekvireret/udmeldt af forbrugerklagenævnet  

 eller andre godkendte klage- og ankenævn, er på tilsvarende måde fritaget for  

 at betale moms af deres honorar for vurderingsarbejde, som udføres for de  

 omhandlede nævn og retter. - Se »Voldgiftsnævn, syns- og skønsmænd m  

 fl«.
Udvalgsarbejde Foreningen af Registrerede Revisorer har en række stående udvalg herunder  

 bl a et responsumudvalg, der på foreningens vegne afgiver udtalelser om, hvad  

 der inden for registrerede revisorers felt må anses for god revisions-,  

 regnskabs- og revisorskik.
Udvalget afgiver endvidere udtalelser om  

 rimeligheden af registrerede revisorers honorarer samt om revisorers ansvar i  

 rapportsager.
Hovedparten af udvalgets udtalelser vedrører sager, der er  

 indbragt for domstolene.
For deltagelse i møder i responsumudvalget modtager medlemmerne et fast  

 halvdags- eller heldagshonorarer, medens gennemgang og udredning af sager,  

 udført uden for udvalgsmøderne, aflønnes efter timeforbrug.
Honoraret herfor  

 betragtes som B-indkomst.
De ydelser, der præsteres af udvalgsmedlemmerne for foreningen, er  

 principielt omfattet af momspligten.
Udvalgsarbejde af denne art er  

 imidlertid indtil videre fritaget for moms efter lovens § 4, stk 2, uanset  

 honoraret for sådanne ydelser betragtes som B-indkomst.
Der er herved lagt  

 vægt på, dels at udtalelser fra sådanne udvalg mv ofte afgives til brug for  

 domstole, klagenævn mv, dels at udvalgsbehandlingen formentlig i et vist  

 omfang helt kan træde i stedet for klagesagers behandling ved domstole,  

 klagenævn mv.
Fritagelsen gælder kun i det omfang, arbejdet udføres af  

 udvalgsmedlemmerne personligt i kraft af deres sæde i udvalget.
Der skal  

 således eksempelvis betales moms i tilfælde, hvor foreningen har anmodet et  

 revisionsfirma om at udføre et stykke skrivearbejde eller lignende for  

 foreningen.
 Afgørelsen vil kunne anvendes analogt på andre foreningers udvalg mv, i  

 det omfang tilsvarende forhold gør sig gældende.
Vanføreforeninger Lokalafdelinger af Landsforeningen af Vanføre er fritaget for at betale  

 moms af den udøvede virksomhed med medlemssammenkomster (fester,  

 filmforevisning, foredrag, bankospil, basarer mv), hvor der er mulighed for  

 at købe fx kaffe, øl og vand til priser, som stort set svarer til  

 indkøbsprisen.
Det er således ikke hensigten med de omhandlede arrangementer  

 at skabe et overskud.
Fritagelsen er dog betinget af, at sammenkomsterne  

 principielt kun er åbne for foreningens medlemmer, og at et eventuelt  

 overskud fuldt ud anvendes til fremme af foreningens formål.
Voldgiftsnævn, syns- og skønsmænd m fl 1.
 Voldgiftsnævnet for Bygge- og Anlægsvirksomhed, der medvirker ved løsning  

 af tvister mellem byggeriets parter, er fritaget for at betale moms.
 Det samme gælder for tilsvarende voldgiftsnævn inden for andre brancher,  

 fx autobranchen.
 Det er en forudsætning for fritagelsen, at kendelser truffet af de  

 omhandlede voldgiftsnævn eller voldgiftsdommere, herunder voldgiftsretter, er  

 bindende for begge parter i tvisten, jf lov nr 181 af 24 maj 1972 om  

 voldgift.
 Endvidere er de af voldgiftsnævn eller voldgiftsretter udpegede syns og  

 skønsmænd fritaget for at betale moms af det honorar, som fastsættes af  

 nævnet eller retten for deres medvirken som særligt sagkyndige i sager af den  

 omhandlede art.
 Også voldgiftsdommere, der er udmeldt af et voldgiftsnævn, og hvis honorar  

 ligeledes fastsættes af nævnet, er fritaget for at betale moms.
 2.
 Forbrugerklagenævnet og andre godkendte klage- og ankenævn er fritaget for  

 at betale moms i forbindelse med behandling af klager.
 Nævnenes behandling af sådanne klager træder ofte i stedet for en eventuel  

 behandling ved domstolene, men kan også ske forud for eller under en  

 domstolsbehandling.
 Endvidere er syns- og skønsmænd m fl fritaget for at betale moms af  

 vurderingsarbejde, som rekvireres (evt efter udmeldelse) af de omhandlede  

 nævn til brug ved behandling af klagesager.
Ældreklubber Ældreklubber, hvis formål er i overensstemmelse med standardvedtægten for  

 Ældre Klubbernes Samvirke i Danmark, hvorefter det tilstræbes »at samle  

 medlemmerne til møder, besøg, fester, udflugter, kurser, rejser og anden  

 aktivitet for på en moderne og indholdsrig måde at stimulere de ældres  

 livslyst og aktivitet«, er fritaget for at betale moms af den af  

 klubberne udøvede virksomhed med arrangement af filmforevisninger og lignende  

 for medlemmerne.
Virksomheder, der kan vælge at betale moms Frivillig registrering Efter lovens § 6 kan skatteministeren fastsætte regler, hvorefter  

 virksomheder efter anmodning kan registreres for afsætning af andre ydelser  

 end dem, der er momspligtige efter lovens § 2, stk 2.
 Der er således teknisk set kun tale om frivillig registrering, når de  

 ydelser, som den pågældende virksomhed afsætter, er undtaget fra momspligten  

 efter lovens § 2, stk 3 (momsfri ydelser).
 Virksomheder, der meddeles tilladelse til frivillig registrering for  

 afsætning af momsfri ydelser, skal betale moms af disse ydelser i samme  

 omfang, som moms skal betales ved levering af varer og momspligtige ydelser.
Frivilligt registrerede virksomheder kan - med de begrænsninger som følger  

 af de almindeligt gældende regler, jf lovens § 16 og Skatteministeriets  

 bekendtgørelse om delvis fradragsret for moms - til den indgående moms  

 medregne momsen af indkøb mv, der vedrører den del af virksomheden, som  

 omfattes af den frivillige registrering.
Fradragsretten kan dog normalt ikke  

 omfatte indkøb mv forud for registreringstidspunktet.
 Frivilligt registrerede virksomheder er med hensyn til fastsættelse af den  

 momspligtige værdi, den momspligtige omsætnings omfang, fakturering,  

 regnskabsførelse, kontrol mv underkastet lovens almindelige bestemmelser.
Frivillig registrering kan tidligst ophæves 2 år efter registreringen for  

 afsætningen af de pågældende ydelser.
For virksomheder, der registreres  

 allerede i forbindelse med etableringen, kan registreringen tidligst ophæves  

 2 år efter, at virksomheden har påbegyndt afsætningen.
Såfremt den frivillige  

 registrering efter udløbet af 2-års perioden ønskes ophævet, skal der ske  

 momsberigtigelse af lagre, maskiner og andre driftsmidler, hvoraf momsen har  

 kunnet medregnes til den indgående moms.
Der skal endvidere foretages  

 regulering af de under registreringen foretagne fradrag for indgående moms  

 vedrørende investeringsgoder, jf bestemmelserne herom i Skatteministeriets  

 bekendtgørelse om regulering af indgående moms for investeringsgoder.
 Ved ansøgning om frivillig registrering anvendes sædvanlig  

 registreringsanmeldelse, der ud over de almindelige oplysninger skal  

 indeholde en udførlig angivelse (evt i et særligt bilag) af de aktiviteter,  

 for hvilke virksomheden ønsker at blive frivillig registreret i henhold til  

 lovens § 6.
 Forretningsgangen ved registreringen følger i øvrigt de almindelige  

 regler.
 Samtidig med tilsendelse af registreringsbevis mv må distriktstoldkamret  

 skriftligt underrette virksomheden om, at den er registreret i henhold til  

 lovens § 6. Skrivelsen må indeholde de fornødne oplysninger og betingelser mv  

 vedrørende den frivillige registrering, herunder bestemmelserne om  

 momsberigtigelse af lagre mv samt efterregulering af indgående moms for  

 investeringsgoder.
Er en virksomhed allerede registreret i henhold til lovens § 5, skal der  

 alene indgives anmodning om frivillig registrering.
Distriktstoldkamret  

 underretter efter modtagelsen af anmodningen gennem forannævnte skrivelse  

 virksomheden om, at registreringsforholdet tillige omfatter frivillig  

 registrering i henhold til lovens § 6.
 Adgangen til frivillig registrering er begrænset til følgende  

 virksomheder, som efter ansøgning vil kunne registreres i henhold til lovens  

 § 6 med kvartalet (bortforpagtere af virksomheder inden for landbrug og  

 fiskeri mv: halvåret) som momsperiode:
Bedriftssundhedscentre mv Virksomheder, der i henhold til Arbejdsministeriets bekendtgørelse nr 288  

 af 22 juni 1978 skal oprette en bedriftssundhedstjeneste, kan gøre dette ved  

 enten at oprette egen bedriftssundhedstjeneste på virksomheden eller 1. deltage i bedriftssundhedscenter, eller 2. deltage i en branchebedriftssundhedstjeneste, eller 3. indgå aftale om bistand fra en virksomhed med egen  

 bedriftssundhedstjeneste.
De under 1-3 nævnte bedriftssundhedscentre mv, som bliver frivillig  

 registreret, skal opkræve moms af det vederlag, som modtages fra de  

 tilsluttede virksomheder.
Indmeldelsesgebyrer er også omfattet af  

 momspligten.
 Offentlige tilskud til etablering og drift af bedriftssundhedstjenesten  

 kan holdes uden for den momspligtige omsætning.
 Herved opnås en momsmæssig ligestilling med virksomheder med egen  

 bedriftssundhedstjeneste, som efter lovens almindelige regler vil kunne  

 medregne momsen af investeringskøb og driftsomkostninger til den indgående  

 moms.
Bortforpagtning af hoteller og restaurationer, tankstationer, fabrikker mv Den frivillige registrering skal omfatte hele det forhold, der er angivet  

 i forpagtningskontrakten.
Der skal opkræves moms af hele det vederlag, som bortforpagteren modtager  

 af forpagteren.
Forpagteren af virksomheden kan til sin indgående moms  

 medregne hele den af bortforpagteren opkrævede moms.
Bortforpagtning af virksomheder inden for landbrug og fiskeri mv Den frivillige registrering, der vil kunne ske i landbrugsregistret, skal  

 omfatte hele forpagtningsforholdet.
For landbrugsvirksomheder vil der også  

 kunne meddeles tilladelse til frivillig registrering i tilfælde, hvor  

 forpagtningsforholdet alene vedrører landbrugsjorden.
 Der skal opkræves moms af hele det vederlag, som bortforpagteren modtager  

 af forpagteren.
Bortforpagteren kan til den indgående moms medregne momsen af indkøb mv,  

 der vedrører det bortforpagtede.
Moms af indkøb mv vedrørende bygninger eller  

 lokaler, der anvendes til beboelse o lign, kan dog ikke medregnes til den  

 indgående moms.
 Forpagteren af ejendommen kan til sin indgående moms medregne hele den af  

 bortforpagteren opkrævede moms.
Byggeri bestemt til salg Bygherrer af erhvervsbyggeri, som opføres med henblik på salg til  

 registrerede virksomheder, kan indtil videre frivillig registreres for  

 opførelsen under samme betingelser som er gældende for byggeri, der opføres  

 med henblik på udlejning.
 Der henvises til kap SPEC AFG - »Udlejning mv af fast ejendom«.
Udlejning af fast ejendom Adgangen til frivillig registrering omfatter enhver, der udlejer  

 (eventuelt genudlejer) fast ejendom.
Ved fast ejendom forstås i denne forbindelse såvel hele bygninger og andre  

 faste anlæg som enkelte lokaler mv.
Hvis der som led i udlejningen leveres  

 el, gas, vand eller varme mv, kan registreringen også omfatte disse  

 leverancer.
 Den frivillige registrering kan ikke omfatte udlejning til boligformål.
 Bestående lejemål kan kun omfattes af den frivillige registrering, såfremt  

 udlejerens ansøgning er vedlagt skriftlig samtykke fra lejeren.
 De nærmere bestemmelser om frivillig registrering for udlejning,  

 bortforpagtning og salg af fast ejendom er fastsat i Ministeriet for Skatter  

 og Afgifters bekendtgørelse nr 358 af 23 juli 1985. Der henvises i øvrigt til  

 kap SPEC AFG - »Udlejning mv af fast ejendom«.
Afgørelser Ejendomsadministratorer mv Virksomheder, der varetager den løbende administration af fast ejendom,  

 kan ikke blive frivillig registreret, selv om de pågældende ydelser præsteres  

 for registrerede virksomheder, fx udlejere, der er frivillig registreret for  

 udlejning af fast ejendom.
Forsikringsmæglere Forsikringsmæglere kan ikke blive frivillig registreret for momsfri  

 forsikringsmæglervirksomhed, selv om de pågældende ydelser udelukkende  

 præsteres for registrerede virksomheder.
Kursus- og undervisningsinstitutioner Kursus- og undervisningsinstitutioner m fl kan ikke blive frivillig  

 registreret for momsfri undervisningsvirksomhed, selv om undervisningen  

 udelukkende præsteres for registrerede virksomheder.
Andre, der kan vælge at betale moms Virksomheder, der ikke er registreringspligtige Der er i flere tilfælde åbnet mulighed for, at virksomheder, der ikke er  

 omfattet af registreringspligten, kan registreres, hvis de anmoder derom.
 Anmodningen om registrering vil normalt være begrundet i, at man herved  

 opnår mulighed for at »videreføre« afgiften til registrerede  

 virksomheder.
Registrering af disse virksomheder sker efter de almindelige regler.
Der  

 skal således normalt ikke udstedes nogen egentlig tilladelse til  

 registrering.
 Distriktstoldkamrene vil - eventuelt på visse betingelser, jf nedenfor -  

 kunne imødekomme anmodning om registrering fra følgende virksomheder mv:
- Afsætning af varer i ufortoldet stand - Ejerlejlighedsforeninger - Forsikringsselskaber, finansieringsselskaber mv - Frihavnsvirksomhed - Gas, vand, el og varme - Kommuner og amtskommuners etablering og drift af havneanlæg - Kommuners formidling af grundforbedringsarbejder - Købmandsforeninger mv - Markedsordninger for landbrugs- og fiskerivarer mv - fonde - Udenlandske virksomheders salgskontorer - Velgørende institutioners udførsel af varer Eventuelle betingelser mv for registrering i ovennævnte tilfælde fremgår  

 af afsnittet »Virksomheder, der skal betale moms«, hvor de enkelte  

 punkter er nærmere omtalt.
Virksomheder, der principielt er registreringspligtige Der er endvidere i enkelte tilfælde åbnet mulighed for, at virksomheder,  

 der principielt er omfattet af registreringspligten, vil kunne undlade at  

 lade sig registrere og betale moms.
 Distriktstoldkamrene vil kunne se bort fra registrering af følgende  

 virksomheder mv:
- Fællesantenneanlæg - Udlejning af reklameplads.
 Der henvises til afsnittet »Virksomheder, der skal betale moms«,  

 hvor de nævnte virksomheder mv er omtalt.
Registrering i andre tilfælde Der kan foretages registrering af følgende virksomheder som led i  

 godtgørelse af moms i henhold til momslovens § 39, stk 3:
 - flyveselskaber, rederier og rutebilvognmænd (godtgørelse af moms  

 vedrørende udenrigs persontransport).
 - forsikringsselskaber (godtgørelse af moms vedrørende  

 forsikringsvirksomhed i tredjelande).
 Ordningerne er nærmere beskrevet i kap ANDRE BESTEMMELSER.
 Der kan endvidere foretages registrering af virksomheder inden for den  

 kollektive trafik som led i godtgørelse af visse energiafgifter, herunder  

 moms af de godtgjorte energiafgifter.
 Denne ordning er nærmere beskrevet i AFGIFT-PUNKT.
Velgørende arrangementer mv Efter lovens § 2, stk 5, kan skatteministeren fastsætte regler, hvorefter  

 der kan indrømmes fritagelse for momspligt i forbindelse med arrangementer,  

 hvis overskud fuldt ud anvendes til velgørende eller på anden måde  

 almennyttige formål.
De nærmere regler for fritagelsen er fastsat i Ministeriet for Skatter og  

 Afgifters bekendtgørelse nr 306 af 26 maj 1978. Herefter kan der efter  

 ansøgning til toldvæsenet og på visse betingelser indrømmes fritagelse for  

 momspligt ved - enkeltstående arrangementer (basarer, koncerter, loppemarkeder m fl), og - løbende indsamling og salg af brugte ting af ringe værdi, fx flasker,  

 papir og metal, der foretages af velgørende foreninger m fl.
Enkeltstående arrangementer Momsfritagelse for enkeltstående arrangementer forudsætter, at  

 betingelserne i nedennævnte punkt 1-4 er opfyldt.
1. Overskudsanvendelsen Overskuddet ved arrangementet skal  fuldt ud anvendes til  

 velgørende eller på anden måde almennyttige formål.
 Ved afgørelsen af, om denne betingelse er opfyldt, må der i hvert enkelt  

 tilfælde foretages en vurdering af den af arrangøren planlagte anvendelse af  

 det forventede overskud.
 Det er ikke muligt at give en udtømmende beskrivelse af, hvad der anses  

 som »velgørende eller på anden måde almennyttige formål«, men som  

 eksempler herpå kan nævnes:
 Sygdomsbekæmpelse, velfærdsarbejde blandt søfolk, forebyggende  

 ungdomsforsorg, ulandshjælp, arbejde i upolitiske ungdomsorganisationer,  

 kirkeligt arbejde samt idrætsarbejde (amatøridræt), herunder  

 march-foreninger, der virker på samme måde som idrætsforeninger.
1.1 Fritagne arrangementer Der kan således bevilges momsfritagelse for arrangementer, der afholdes  

 til fordel for Røde Kors, Red Barnet, Kofoeds Skole, arbejdet på skonnerten  

 »Fulton«, Stiftelsen »George Stages Minde«,  

 Muskelsvindfonden, Kræftens Bekæmpelse, Danske Lions Clubbers Katastrofe- og  

 Hjælpefond, Lions Park Hammershøj Gavekonto, Dansk Lions Handicapfond, Lions  

 Clubs Grønlandsfond (dog kun for så vidt angår støtte til den grønlandske  

 befolkning i social (men ikke kulturel) henseende), Polio Plus samt Rotary  

 International's danske klubber til fordel for Polio Plus, Danmarks  

 Astma-Allergiforbunds rejse- og rekreationsfond, Verdensnaturfonden (World  

 Wildlife Fund), Amesty International, spejderkorps, FDF, FPF, KFUM og KFUK.
 Fritagelsen kan også gives for arrangementer, hvor overskuddet skal  

 anvendes til opførelse og drift af bygninger til velgørende eller på anden  

 måde almennyttige formål, fx kirker, idrætshaller og spejderhytter samt  

 fritidscentre mv for børn og unge, herunder fx til drift af kommunalt ejede  

 fritidscentre, hvor lønudgifterne betales af kommunen, medens udgifter til  

 inventar, møbler, værktøj og materialer mv helt eller delvis betales ved  

 afholdelse af de enkeltstående arrangementer.
 Forældreforeningers eller elevorganisationers arrangementer, hvor  

 overskuddet anvendes til forbedringer af skolefaciliteterne, fx lokaler,  

 legeplads mv, anskaffelse af lejrhytte samt lejrskolevirksomhed.
 Momsfritagelsen for disse arrangementer er betinget af, at der er tale om  

 fx en folkeskole eller et gymnasium, der er åben for alle børn, og hvor  

 overskuddet ved arrangementet kan komme alle skolens elever til gode.  

 Anvendes overskuddet til den løbende drift mv af skolerne, gives der ikke  

 momsfritagelse.
 Brandværn, frivillige, kan fritages for at betale moms af arrangementer,  

 hvis overskud anvendes til indkøb af brandslukningsmateriel.
Dartklubber, der er tilsluttet Dansk Dart Union, sidestilles med  

 amatøridrætsklubber.
Deres arrangementer kan derfor fritages for moms.
 Folkedanserforeninger kan fritages for at beregne moms af arrangementer,  

 forudsat foreningen er medlem af eller udgør en afdeling under en  

 idrætsforening.
Kunstforeninger, som har til formål at »udbrede forståelsen af og  

 kendskabet til litteratur, den bildende kunst og musikkens kunst samt aktuel  

 debat«, kan gives momsfritagelse for enkeltstående arrangementer såsom  

 foredrag, diskussioner, udstillinger, koncerter mv.
Der henvises til  

 nedenstående regler for »Musikforeninger«.
Kunstnerisk udsmykning Arrangementer, hvor overskuddet skal anvendes til indkøb af  

 »kunstnerisk udsmykning«, dvs varer af den art, der henhører under  

 toldtariffens pos 97.01 - 97.03, kan ligeledes få fritagelse, hvis »den  

 kunstneriske udsmykning« tilfalder en institution, fx et museum, hvor  

 der er offentlig adgang, eller hvor offentligheden almindeligvis færdes.
 Eksempelvis kan nævnes, at en kunstfond har fået momsfritagelse for et  

 arrangement, der havde til formål at erhverve en større jernskulptur til  

 udstilling uden for et stort butikscenter.
 Landsudstillinger af racekaniner - arrangeret af Dansk Kaninavlerforening  

 - kan momsfritages, forudsat overskuddet fra arrangementerne anvendes til  

 ungdomsarbejde i lokalforeningerne.
Lions Club - aktivitetskasser Arrangementer (basarer, koncerter, loppemarkeder, byfester m fl), hvis  

 overskud fuldt ud hensættes i de lokale Lionklubbers  

 »aktivitetskasser« på en særlig båndlagt konto i et pengeinstitut  

 til anvendelse til velgørende formål, kan i momsmæssig henseende anses som  

 omfattet af bekendtgørelsen om momsfritagelse for velførende arrangementer.
 Det er en betingelse, at de båndlagte, momsfritagne midler kun anvendes  

 til nævnte formål, og at den lokale Lionsclub snaret efter regnskabsårets  

 afslutning den 31.3 - og senest ved udgangen af maj måned - uopfordret sender  

 et specificeret regnskab over »aktivitetskassens« indtægter og  

 udlodninger til toldkamret.
 Regnskabet skal være opdelt i momsfritagne og andre aktiviteter i  

 overensstemmelse med de båndlagte konti.
 Det er endvidere en betingelse, at der søges momsfritagelse for de enkelte  

 arrangementer, og at bekendtgørelsens bestemmelser i øvrigt fuldt ud  

 overholdes.
 Motorklubber kan i lighed med andre idrætsklubber fritages for at betale  

 moms af arrangementer.
 Hvis motorklubben er registreret for »løbende salg« af  

 motorløbsarrangementer, kan der ikke gives fritagelse for arrangementer med  

 afholdelse af motorløb.
 Musikforeninger kan fritages for at betale moms af egne arrangementer  

 (koncerter og lignende), hvis foreningen har til formål at udbrede  

 forståelsen af og kendskab til musikkens kunst eller et tilsvarende formål.
 Momsfritagelsen kan kun gives til foreninger, der har vedtægter, som  

 mindst indeholder:
- formålsbestemmelser, som er i overensstemmelse med det foran nævnte - almindeligt anvendte foreningsbestemmelser om bestyrelsesvalg,  

 afholdelse af ordinær generalforsamling, indkaldelse til generalforsamling og  

 regnskabsaflæggelse - bestemmelser om, at en eventuel formue skal anvendes i overensstemmelse  

 med foreningens formål eller til andre almennyttige formål, hvis foreningen  

 opløses.l0Foreningen skal endvidere være åben for en bred kreds af personer.
Pige- og drengegarder kan gives momsfritagelse for enkeltstående  

 arrangementer, fx et 10-års jubilæum, forudsat at et eventuelt overskud  

 anvendes til indkøb af fx musikinstrumenter og uniformer til garden.
I det  

 aktuelle tilfælde var gardens formål »at opretholde den af drenge og  

 piger bestående garde for derved at fremme interessen for og udøvelse af  

 musik og tattoo«.
1.2 Ikke-fritagne arrangementer Arrangementer, hvis overskud anvendes til  politisk formål.
 Arrangementer, der afholdes af  tværpolitiske organisationer, fx  

 Organisationen til Oplysning om Atomkraft (OOA), foreninger og fredskomiteer,  

 hvor overskuddet anvendes til organisationernes almindelige virksomhed  

 (oplysningsarbejde, foredrag o lign), og dermed til formål, der nærmest må  

 sidestilles med formål af politisk karakter.
 Arrangementer, som foreninger afholder til  fordel for  

 hjemmeværnsdistrikterne med henblik på at skaffe midler til uddannelse-  

 og informationstjeneste.
 Arrangementer, som  turistforeninger afholder for at skaffe midler  

 til foreningernes almindelige turistarbejde, såsom propaganda og service over  

 for turisterne, eller til arrangementer, som borgerforeninger m fl arrangerer  

 med henblik på forskønnelse af den pågældende by mv.
Et  harmoniorkester af amatørmusikere, hvor orkestret kun ved  

 spillerafgang eller ved udvidelse af orkestret optager nye medlemmer eller  

 annoncerer efter bestemte instrumenter og stemmer, kan ikke anses som en  

 velgørende/almennyttig forening.
Foreningen kan derfor ikke opnå  

 momsfritagelse for arrangementer, hvor overskuddet tilfalder orkestret selv  

 og dermed anvendes til den løbende drift.
 Arrangementer, hvor overskuddet anvendes til etablering, ombygning,  

 udvidelse samt  løbende drift mv, herunder reparation og  

 vedligeholdelse,  af forsamlingshuse, medborgerhuse, beboerhuse,  

 »kulturhuse« o lign faciliteter, samt lokal radio- og  

 fjernsynsvirksomhed.
Arrangementer, hvor overskuddet skal anvendes til indkøb af såkaldte  

kunstneriske og udsmykningsmæssige arbejdsydelser på fx bygninger  

 eller lignende, idet sådanne ydelser i almindelighed må anses at knytte sig  

 til det momspligtige arbejde i forbindelse med opførelsen eller  

 vedligeholdelsen af bygningen mv.
Eksempelvis har en kunstkomite fået afslag  

 på momsfritagelse for et arrangement, hvor overskuddet skulle anvendes til  

 kunstnerisk udsmykning af to gastanke i form af et monumentalmaleri på ca 6  

 500 m2.
Arrangementer, som afvikles til fordel for  enkeltpersoner eller en  

 »snæver« kreds af personer, fx et gymnastikhold eller en  

 skoleklasse, som skal anvende overskuddet til hel eller delvis finansiering  

 af en rejse.
Det samme gælder for arrangementer, som afvikles til fordel for  

 enkeltpersoner inden for underholdningsbranchen (teater, film og artister m  

 fl).
Arrangementer, hvor overskuddet skal anvendes til  

filatelistvirksomhed.
Der er lagt vægt på, at det at samle på  

 frimærker er en hobby af mere specifik karakter.
 Lions Clubs Grønlandsfonds støtte til den grønlandske befolkning i  

 kulturel henseende anses ikke som almennyttigt eller på anden måde velgørende  

 formål.
 Arrangementer afholdt af  Landsforeningen for Bøsser og Lesbiske,  

  hvor overskuddet anvendes til foreningens almindelige virksomhed.
1.3 Fuldt ud anvendelse Bestemmelsen om fuldt ud anvendelse af overskuddet til velgørende formål  

 skal forstås bogstaveligt.
 Der kan fx ikke meddeles fritagelse vedrørende en fodboldkamp, hvis  

 overskuddet (entreindtægten) skal fordeles mellem klubbens amatørafdeling og  

 professionelle afdeling.
 Der kan heller ikke meddeles fritagelse vedrørende beskæftigelsesprojekter  

 for arbejdsløse, fx indsamling af effekter med henblik på salg på  

 loppemarked, hvis en del af overskuddet ved arrangementet (loppemarkedet) -  

 uanset beløbets størrelse - indgår i kommunens beskæftigelsesmidler, medens  

 resten anvendes til velgørende formål.
En eventuel henlæggelse af en del af overskuddet fra et arrangement til  

 brug ved senere afholdelse af tilsvarende arrangementer betyder ligeledes, at  

 betingelserne med hensyn til overskudsanvendelsen ikke kan anses for at være  

 opfyldt.
Tilsvarende gælder, såfremt blot en mindre del af overskuddet  

 anvendes til rejselegater.
Såfremt flere foreninger deltager i et arrangement, hvor overskuddet efter  

 nærmere aftale fordeles mellem de pågældende, kan der indrømmes fritagelse,  

 såfremt de enkelte foreninger opfylder betingelserne med hensyn til  

 overskudsanvendelsen.
Hvis derimod blot en af foreningerne ikke (eller kun  

 delvis) anvender sin andel af overskuddet til formål, der kan anses for  

 velgørende eller almennyttig, kan der ikke gives fritagelse for det  

 pågældende arrangement.
Efter afholdelse af et arrangement, for hvilket der er indrømmet  

 fritagelse for momspligt, skal arrangøren ved fremlæggelse af regnskab mv  

 dokumentere, at overskuddet er blevet anvendt i overensstemmelse med den  

 givne tilladelse.
I tilfælde, hvor overskuddet ikke skal anvendes i  

 forbindelse med arrangørens løbende almennyttige eller velgørende virksomhed,  

 men til konkrete formål (fx opførelse af idrætshal) eller til velgørende  

 organisationer (fx Kræftens Bekæmpelse), skal det dokumenteres, at  

 overskuddet er udbetalt til det omhandlede formål.
Distriktstoldkamret kan dog i visse tilfælde fravige kravet om  

 overskuddets umiddelbare udbetaling/anvendelse til sådanne konkrete formål på  

 betingelse af, at beløbet indsættes på en spærret konto i en bank mv eller  

 indgår i et fond, således at beløbet (incl renter) i begge tilfælde er  

 klausuleret til en anvendelse til et bestemt formål, der klart kan anses som  

 velgørende eller almennyttig i relation til bestemmelserne om fritagelse for  

 afgiftspligt.
Som eksempler på sådanne tilfælde kan nævnes beløb, der agtes  

 anvendt til planlagt byggeri af idrætshaller, fritidscentre for børn og unge,  

 spejderhytter og lejrskoler.
2. Arrangementets varighed Der kan kun gives en arrangør tilladelse til afholdelse af et arrangement  

 pr måned.
Varigheden af et sådant arrangement må ikke overstige 3 dage.
Hvis en arrangør kun afholder et arrangement om året, må varigheden heraf  

 ikke overstige 14 dage.
Afholdelse af flere arrangementer inden for 14 dage  

 vil kunne anses som et arrangement.
Der vil kunne indrømmes fritagelse efter såvel »3-dages-reglen«  

 som »14-dages-reglen«, såfremt 14-dages-arrangementet efter indhold  

 og form klart adskiller sig fra de øvrige arrangementer.
Der kan dog højst  

 indrømmes fritagelse for i alt 12 arrangementer om året.
 Disse regler betyder, at der ikke - uanset anvendelse af overskuddet - vil  

 kunne meddeles fritagelse for løbende salg, fx af et tidsskrift eller salg  

 fra permanente loppemarkeder, butikker mv.
Reglerne om varigheden af det enkelte arrangement er fastsat for at  

 forhindre, at de fritagne arrangementer giver anledning til en  

 konkurrenceforvridning over for lokale handlende m fl.
Der vil derfor normalt  

 ikke være noget til hinder for, at fx en landsdækkende forening via  

 lokalforeninger m fl på landsplan opnår fritagelse i større omfang (flere  

 arrangementer) end nævnt ovenfor: men de enkelte lokalforeninger m fl kan kun  

 opnå fritagelse i samme omfang som andre velgørende institutioner m fl.
 Ved vurderingen af, om et arrangement opfylder betingelserne vedrørende  

 varighed, er det alene den tid, hvor de momspligtige aktiviteter foregår, der  

 skal lægges til grund.
 Hvis det momspligtige arrangement eksempelvis omfatter udgivelse og salg  

 af en bog, er det principielt den periode, hvori bogen udbydes til salg, der  

 skal lægges til grund.
 Salget kan ske på følgende måder:
a.
Der udsendes brochure eller lignende sammen med girokort, hvorefter  

 interesserede inden en nærmere angivet frist kan afgive bestilling ved  

 indsendelse af et beløb, svarende til prisen for den pågældende bog.
Bogen  

 sendes normalt til kunden umiddelbart efter beløbets modtagelse.
 Det forekommer også, at bogen først udsendes til kunderne på et i forvejen  

 nærmere angivet tidspunkt (udgivelsesdagen), især når bogen bliver udgivet i  

 en særlig anledning.
b.
Der udsendes brochure eller lignende, hvorefter interesserede inden en  

 nærmere angivet frist kan afgive bestilling, fx ved indsendelse af en  

 bestillingskupon.
Betalingen sker først ved bogens modtagelse.
c.
Der udsendes ikke brochure eller lignende.
Bogen sælges fra et nærmere  

 angivet tidspunkt, hvilket i forvejen kan være angivet i annoncer, på opslag  

 og plakater mv.
d.
Der kan forekomme tilfælde, hvor »bestilling« (reservation)  

 af en bog sker på en mere uformel måde, fx ved at interesserede tegner sig på  

 lister hos de lokale handlende.
Bogen sælges på den i punkt c anførte måde.  

 Der reserveres et eksemplar af bogen til de, der har skrevet sig på de  

 fremlagte lister.
Bogen sendes til kunderne efter tegningsperiodens udløb  

 sammen med en opkrævning, eller kunderne skal selv afhente den reserverede  

 bog, evt inden for en angivet frist.
Det er i de i  punkt a og b nævnte tilfælde tidsrummet fra  

 udsendelsen af brochure mv indtil bestillingsfristen udløber, der skal lægges  

 til grund ved afgørelse af, om den tidsmæssige begrænsning er overholdt.
Der  

 vil således kunne ses bort fra den efter bestillingsfristens udløb følgende  

 distribueringsperiode.
I det i  punkt c nævnte tilfælde er det tidsrummet fra salgets  

 påbegyndelse indtil salget ophører, der skal lægges til grund.
Der vil  

 således kunne ses bort fra den forudgående annonceringsperiode.
I det i  punkt d nævnte tilfælde er det tidsrummet fra salgets  

 påbegyndelse indtil salget ophører, der skal lægges til grund.
Der vil  

 således kunne ses bort fra det tidsrum forud for salgets påbegyndelse, hvor  

 der sker reservation af bogen.
Det skal i tilslutning hertil bemærkes, at der i særlige tilfælde, hvor  

 der sker salg af eksempelvis en egnshistorisk bog i anledning af et 50 års  

 jubilæum, vil være mulighed for at fravige ovennævnte retningslinier i et  

 vist omfang.
Det er dog en betingelse herfor, at salget af en sådan bog ikke  

 kan anses for at ske i konkurrence med registrerede virksomheder.
3. Afsætning for arrangørens regning og risiko Afsætningen af varer og ydelser skal ske for arrangørens regning og  

 risiko.
 Det betyder, at der ikke kan gives fritagelse for egentlig  

 erhvervsvirksomhed, der udøves i tilslutning til et momsfritaget arrangement.
 Hvis fx en restauratør eller et omrejsende tivoli deltager i et  

 arrangement mod betaling af en vis leje til arrangøren, skal den pågældende  

 erhvervsdrivende betale moms efter de sædvanlige regler.
 For arrangementer med servering af mad- og drikkevarer, hvor en  

 idrætsforening el lign er arrangør, og som er omfattet af bestemmelserne om  

 næringsbrev eller lejlighedstilladelse i lov om restaurations- og  

 hotelvirksomhed mv, gælder følgende:
 Der skal betales moms af hele omsætningen ved serveringen af mad- og  

 drikkevarer, hvis arrangementet holdes i lokaler, der er omfattet af et  

 næringsbrev, eller hvis serveringen er omfattet af en lejlighedstilladelse,  

 som er udstedt til en restauratør.
 Restauratøren/næringsbrevsindehaveren anses således som arrangør i  

 relation til både restaurationsloven og momsloven.
 Hvis lejlighedstilladelsen er udstedt til en anden end en restautatør, fx  

 en idrætsforenings formand eller kasserer, vil der kunne gives momsfritagelse  

 efter de almindelige regler, idet idrætsforeningen anses som arrangør.
En forening, som søger om momsfritagelse, skal over for toldvæsenet  

 dokumentere, at den har lejlighedstilladelse i forbindelse med afholdelsen af  

 det pågældende arrangement.
I modsat fald vil der ikke kunne gives  

 momsfritagelse.
Entreindtægter fra baller mv kan i relation til momsloven betragtes  

 uafhængigt af omsætningen ved serveringen.
Momsfritagelse for entreindtægter  

 kan kun gives, hvis en forening el lign både formelt og reelt kan anses som  

 arrangør af det pågældende arrangement.
 For at foreningen kan anses som arrangør, skal mindst følgende  

 forudsætninger være opfyldt:
 - annoncering om arrangementet skal ske i foreningens navn.
 - betaling for optræden, salleje mv skal afholdes af foreningen og må ikke  

 være fastsat til at udgøre en procentdel af entreindtægterne.
- salg af billetter mv skal forestås af personer fra foreningen.
Det vil  

 dog kunne tillades, at salget fx sker gennem musikforretninger el lign.
En idrætsforening, der i samarbejde med en impressario arrangerer en  

 koncert med en popgruppe eller lignende, således at idrætsforeningens  

 »overskud« ved koncerten udgør en andel af entreindtægten  

 (idrætsforeningen skal ikke afholde udgifter, men alene stille gratis  

 arbejdskraft til rådighed vedrørende koncerten) kan ikke opnå fritagelse,  

 selv om foreningen udadtil står som arrangør af koncerten.
Begrundelsen er at  

 arrangementet ikke kan anses for at være afholdt for arrangørens regning og  

 risiko.
Momsfritagelse for koncerter og andre »entre-arrangementer«  

 kan derfor gøres betinget af, at det forud for arrangementets afholdelse  

 dokumenteres ved kontrakt el lign, at honorar til den/de optrædende er aftalt  

 med et fast beløb.
Som honorar med fast »beløb« kan også anses betaling i form af  

 et fast honorar (minimumshonorar) af en sådan størrelse, at det giver  

 orkestret mv fortjeneste.
Minimumshonoraret, der er uafhængig af  

 publikumstallet, men kan variere efter hallens kapacitet (antal  

 publikumspladser), kan suppleres med et ekstra honorar, der beregnes på  

 grundlag af publikumstallet udover en fastsat ramme.
Baggrunden herfor er, at  

 kunstneren, gruppen etc ikke har nogen risiko ved et eventuelt underskud på  

 arrangementet.
Eksempel Ved koncert i en idrætshal med en kapacitet på 1000 personer, er  

 minimumsbeløbet fastsat til 75 000 kr.
Ved koncerter i haller med en  

 kapacitet på 2000 personer fastsættes honoraret til 85 000 kr + et ekstra  

 honorar på 8 000 kr pr 100 tilhørere udover 1 600.' 4. Arrangører, der i forvejen er registreret Arrangøren må ikke i øvrigt drive virksomhed med afsætning af  

tilsvarende  varer og ydelser.
Reglen betyder fx, at et teater, der skænker overskuddet af en  

 forestilling til velgørende eller på anden måde almennyttige formål, ikke kan  

 opnå momsfritagelse.
Køber en velgørende forening derimod en  

 teaterforestilling og sælger billetterne, kan der opnås fritagelse.
Teatret  

 skal dog betale moms af sit vederlag efter de almindelige regler.
 Et permanent loppemarked eller anden virksomhed med løbende salg vil ikke  

 kunne fritages lejlighedsvis, fx således at man en week-end hver måned  

 undlader at betale moms af den i week-enden stedfundne omsætning.
 Der skal beregnes moms af hele omsætningen ved arrangementer med servering  

 af mad og drikkevarer i lokaler, der er omfattet af næringsbrev, eller hvis  

 serveringen er omfattet af lejlighedstilladelse, som er udstedt til en  

 restauratør, jf afsnit 3. »Afsætning for arrangørens regning og  

 risiko«.
 En velgørende/almennyttig institution, fx en idrætsforening, vil dog kunne  

 meddeles fritagelse i forbindelse med arrangement af loppemarked, offentligt  

 bal mv, selv om foreningen er registreret for fx kioskvirksomhed. (Eventuelle  

 leverancer fra den registrerede virksomhed til det pågældende arrangement  

 skal momsberigtiges efter de almindelige regler).
Lokalgrupper af registrerede revisorer (hovedsagelig indehavere af  

 momsregistrerede revisorvirksomheder) kan ikke opnå momsfritagelse for nogle  

 weekend- og aftenarrangementer, som afholdes til fordel for Kræftens  

 Bekæmpelse, Dansk Røde Kors o lign.
Ved arrangementerne vil lokalgruppens  

 medlemmer mod honorar udarbejde selvangivelser og yde skattemæssig assistance  

 til lønmodtagere.
Indsamling og salg af brugte ting Velgørende/almennyttige foreninger m fl, der indsamler og sælger brugte  

 ting af ringe værdi, fx flasker, papir og metal, kan efter ansøgning meddeles  

 fritagelse for momspligt, selv om salget af disse varer sker løbende.
Det er  

 dog en betingelse,  at  afsætningen udelukkende sker til registrerede  

 virksomheder, og  at   foreningen mv ikke i øvrigt udøver  

 registreringspligtig virksomhed.
Der ses herved bort fra eventuel  

 lejlighedsvis registrering for enkeltstående arrangementer samt for eventuel  

 registrering for reklameydelser, fx i forbindelse med udgivelse af et  

 foreningsblad, og for eventuel cafeteria/kioskvirksomhed.
Tilladelsen Tilladelser til fritagelse for momspligt meddeles skriftligt af  

 distriktstoldkamret, der forinden må sikre sig - fx ved gennemgang af  

 foreningens eller institutionens love, vedtægter, regnskaber, programmer mv -  

 at den pågældende forening mv opfylder betingelserne for fritagelsen.
Toldkamret kan give tilladelser med en varighed i op til 5 år.
Toldkamret  

 bør dog begrænse udstedelsen af 5-årige tilladelser til arrangører, som  

 afholder arrangementer, der omfatter servering, hvortil der kræves  

 lejlighedstilladelse fra politiet efter § 22 i restaurationsloven.
 Forslag til formulering af en tilladelse for en given periode er optaget  

 som bilag 2.
Arrangører skal kun efter anmodning fra toldkamret indsende regnskab over  

 arrangementet.
Det gælder såvel for enkeltstående arrangementer som  

 arrangementer, der er omfattet af en periodisk tilladelse.
 Tilladelsen må i øvrigt indeholde de nærmere betingelser for fritagelsen,  

 herunder eventuelt også oplysning om, at arrangøren på fakturaer mv ikke må  

 anføre momsbeløb eller anden angivelse af, at fakturabeløbet indbefatter  

 moms, og at arrangøren ved eventuel modtagelse af afregningsbilag med  

 tilsvarende angivelse af momsbeløb må gøre den, der har udstedt  

 afregningsbilaget opmærksom herpå, og tilbagebetale momsbeløbet, jf  

 momslovens § 17, stk 9.
 Distriktstoldkamret kan efter anmodning give private personer,  

 virksomheder, offentlige myndigheder m fl oplysning om, hvorvidt der er  

 meddelt momsfritagelse for et konkret arrangement.
Indsamlinger og lignende Salg af julemærker samt salg af tilsvarende mærker som led i en  

 indsamling, som en velgørende eller almennyttig organisation har anmeldt til  

 politiet efter Justitsministeriets regler om offentlige indsamlinger, er ikke  

 omfattet af momspligten i henhold til momsloven.
Salg af varer i andre tilfælde kan som hovedregel ikke anses som momsfri  

 indsamlingsvirksomhed.
Dette gælder, selv om varerne afsættes til priser, der  

 er væsentligt højere end varernes reelle værdi.
Der skal - medmindre der kan  

 indrømmes fritagelse for momspligt - fx altid betales moms ved salg af  

 julekort, juleplatter og jubilæumsplatter mv.
I enkelte tilfælde er der truffet afgørelse om, at velgørende eller  

 almennyttige organisationers salg af visse varer kan anses som momsfri  

 indsamlingsvirksomhed, selv om der ikke er indgivet anmeldelse om offentlig  

 indsamling til politiet.
Følgende salg anses indtil videre som momsfri  

 indsamlingsvirksomhed:
- luftpostjubilæumsark, der sælges af en forening til støtte for Danmarks  

 Flymuseum.
Jubilæumsarkene er forsynet med et påklæbet luftpostfrimærke og  

 sælges til en pris, der er næsten 3 gange større end frimærkets  

 filatelistiske værdi. - - mindeark, der sælges af Røde Kors, og som udgives i anledning af  

 forskellige nationale og internationale Røde Kors-begivenheder.
Mindearket er  

 forsynet med påklæbede frimærker.
Den filatelistiske værdi af disse frimærker  

 er uvæsentlig i forhold til salgsprisen for arkene.
Salg af tilsvarende  

 mindeark, der foretages af Foreningen Grønlandske Børn, anses ligeledes som  

 momsfri indsamlingsvirksomhed. - - nytryk af gamle grønlandske pakkeportomærker, der sælges af Folketingets  

 Grønlandsfond.
Nytrykkene sælges til støtte for grønlandske  

 uddannelsessøgende i Danmark og det kulturelle samkvem mellem Danmark.
- danmarkskort, der af Røde Kors udsendes til en tilfældig gruppe  

 husstande.
Kortet kan beholdes, selv om modtageren ikke ønsker at støtte Røde  

 Kors.
- vævede mærker samt klistermærker i ark, der sælges af Pigespejdernes  

 Fællesråd Danmark til medlemmer i de tilsluttede pigespejderkorps.  

 Salgsprisen er over dobbelt så stor som indkøbsprisen, og overskuddet  

 anvendes til et internationalt spejderfond til udvidelse af et verdenscenter  

 for pigespejdere i London.
Varerne har ingen egentlig handelsværdi.
Salg af gangbare mønter i velgørende øjemed Gangbare danske og udenlandske mønter, der sælges i velgørende øjemed, er  

ikke momspligtige, når de sælges til den pålydende værdi tillagt det  

 beløb, der går til velgørende formål (det vil dog kunne tillades, at  

 sælgeren/distributøren beregner sig en andel af salgsprisen til dækning af  

 udgifterne ved salget, såsom annoncering og porto). Mønter, der sælges på  

 ovennævnte måde, vil kunne indføres uden betaling af moms.
 Reglen gælder ikke ved tilsvarende salg af medailler o lign.
 Der henvises i øvrigt til kap AFGIFTSPLIGT samt til kap INDFØRSEL.
Anmeldelse til registrering Bestemmelserne om registrering af virksomheder, der skal betale moms, er  

 indeholdt i lovens § 5.
 Pligten til at anmelde sig til registrering indtræder, når det er  

 åbenbart, at omsætningen af varer og momspligtige ydelser vil komme til at  

 overstige 10 000 kr årlig.
Pligten til at anmelde sig til registrering påhviler såvel danske som  

 udenlandske virksomheder.
Hvis en udenlandsk virksomhed ikke har filial eller  

 lignende her i landet, skal registreringen ske ved en person, der er  

 bosiddende her i landet, eller ved en virksomhed, der har forretningssted her  

 i landet.
Er en udenlandsk virksomhed registreret ved en herværende repræsentant,  

 hæfter denne og virksomheden solidarisk for betaling af momsen.
De fakturaer,  

 der er udstedt af den udenlandske virksomhed, skal påføres den herværende  

 repræsentants navn og adresse, oplysning om momsens størrelse (i dansk mønt)  

 samt oplysning om, at momsen afregnes af ham.
Hvis en registreringspligtig virksomhed nægter at anmelde sig til  

 registrering, må registrering foretages på distriktstoldkamrets foranledning,  

 og virksomheden tilsendes bevis for registreringen.
Herefter kan lovens  

 almindelige regler, herunder reglerne om foreløbig fastsættelse af  

 momstilsvar med påfølgende udlæg, bringes i anvendelse.
Anmeldelsen Anmeldelse til registrering skal ske senest 8 dage, før virksomheden  

 påbegyndes.
Anmeldelsen sker på en særlig blanket (Y 1), der udleveres af  

 toldvæsenet (Y 1 for byvirksomheder, Y 2 for landbrugsvirksomheder).  

 Registreringsanmeldelsen skal underskrives af virksomhedens indehaver(e)  

 eller forpagter.
For aktie- og anpartsselskaber underskrives blanketten af  

 selskabets direktør, og for andelsselskaber og foreninger m fl af  

 bestyrelsens formand.
 Hvis en umyndig person (ikke fyldt 18 år) ønsker at blive registreret som  

 erhvervsdrivende, kan registrering kun finde sted, hvis virksomheden drives  

 af vedkommendes værge eller anden myndig person, således at kun denne person  

 registreres hos toldvæsnet og påtager sig hæftelsen for skyldige afgifter.
 Vedrørende underskrifts- og hæftelsesforhold i øvrigt henvises til  

 OPPEBØRSEL - REGNSKAB.
Delregistrering og fællesregistrering Hvis den pågældende person/selskab m fl har flere virksomheder skal disse  

 virksomheder registreres under et.
Registreringen skal ske ved det  

 toldkammer, hvor det samlede regnskab føres.
 Toldkamret kan imidlertid, hvis den pågældende anmoder herom, tillade, at  

 de enkelte virksomheder registreres hver for sig (delregistrering), såfremt  

 der føres særskilt regnskab for den enkelte virksomhed.
 Virksomheder med eksportomsætning eller anden momsfri omsætning efter  

 momslovens § 12, stk 1-3, kan efter momslovens § 5, stk 2, få tilladelse til  

 at udskille denne omsætning til en virksomhed under en selvstændig  

 momsregistrering.
Der stilles ikke krav om, at eksportvirksomheden er en selvstændig  

 juridisk enhed.
Toldkamret kan efter anmodning tillade, at virksomheden  

 delregistreres med en indenlandsk hovedvirksomhed og en eksportvirksomhed,  

 såfremt der føres særskilt regnskab.
 Ordningen vil i det væsentlige omfatte virksomheder med eksport og  

 virksomheder med momsfri indenlandsk omsætning, fx bladhuse og skibsværfter.  

 Virksomheder, der sælger aviser i detailleddet, er ikke omfattet af  

 ordningen.
 Der skal ske fakturering fra hovedvirksomheden til eksportvirksomheden,  

 dvs at virksomhedens eksport skal faktureres i to led, nemlig fra  

 hovedvirksomheden til eksportvirksomheden og derefter til køberen i udlandet.
 Eksportvirksomheden får mulighed for at anvende en forkortet momsperiode,  

 og den kan endvidere komme ind under ordningen om forskudsvis udbetaling af  

 moms.
Virksomheder, der ikke har samme ejer, kan efter anmodning registreres  

 under et.
Fællesregistrerede virksomheder betragtes i momsmæssig henseende  

 som en virksomhed.
Afsætning af varer og momspligtige ydelser (herunder  

 leverancer, der er omfattet af en frivillig registrering) mellem de af  

 fællesregistreringen omfattede virksomheder kan herefter ske uden beregning  

 af moms.
Det er dog en betingelse, at køberen har fuld fradragsret for  

 indgående moms af et sådant indkøb, idet fællesregistreringen alene omfatter  

 de pågældende virksomheders momspligtige aktiviteter, herunder aktiviteter,  

 for hvilke der er givet tilladelse til frivillig registrering.
 Fællesregistreringen medfører, at de pågældende hæfter solidarisk for  

 momsens betaling.
 Koncernforbundne selskaber kan tillades fællesregistreret efter momslovens  

 § 5, stk 3, såfremt de etableres og drives som i det nedenfor beskrevne  

 tilfælde.
 Koncernen bestod af et holdingselskab samt et momsregistreret aktieselskab  

 (salgsselskab) og et anpartselskab, der ud over momspligtige  

 administrationsindtægter også har momsfri renteindtægter ved belåning af  

 fordringer.
Holdingselskabet ejer hele kapitalen i såvel anpartselskabet som  

 salgsselskabet.
Anpartselskabet udøver sin virksomhed ved lånt personel fra  

 aktieselskabet.
Salgsselskabet overdrager fordringer til anpartsselskabet til belåning.  

 Udover at belåne fordringer leverer anpartsselskabet også momspligtige  

 administrationsydelser til salgsselskabet, fx bogføring og rykning af  

 debitorer.
Anpartsselskabet opnår ved disse aktiviteter dels renteindtægter,  

 dels indtægter fra factoringafgifter.
Anpartsselskabet får alene overdraget  

 fordringer til belåning fra salgsselskabet.
 Holding-, aktie- og anpartsselskabet sambeskattes.
 Det var en betingelse for fællesregistreringen, at anpartsselskabet alene  

 administrerer fordringer, som koncernens selskaber har indgået med koncernens  

 kunder.
 Leverancer af ydelser mellem selskaberne kan herefter ske uden  

 momsberegning.
Selskaberne blev betragtet som en økonomisk enhed (koncernforbundne  

 selskaber). Dette medfører, at anpartsselskabet ikke kan anses for at drive  

 finansieringsvirksomhed i henhold til momsloven, men alene administrerer de  

 med koncernens kunder indgåede kontrakter.
Såvel salgsselskabet som  

 anpartsselskabet vil derfor have fuld fradragsret for indkøb i forbindelse  

 med interne leverancer.
Fællesregistrering kan derimod ikke tillades, hvis  

 »finansieringsselskabet« får overdraget fremmede fordringer  

 sideløbende med salgsselskabets fordringer.
En fællesregistrering er i øvrigt  

 betinget af, at de selskaber, der ønskes omfattet af fællesregistreringen,  

 alene har afsætning (til »tredjemand«) af varer og momspligtige  

 ydelser.
 Der henvises i øvrigt til OPPEBØRSEL - REGNSKAB, der indeholder nærmere  

 regler om gennemførelse af delregistrering og fællesregistrering af  

 virksomheder, herunder om registreringssted.
Momsperiode Byerhverv mv Virksomheder inden for handel og industri mv samt servicefagene optages i  

 registret for byerhverv mv.
 Disse virksomheder har kvartalet som momsperiode.
Der kan i visse tilfælde (eksportvirksomheder m fl) være mulighed for at  

 opnå tilladelse til at anvende en kortere momsperiode end kvartalet.
Der  

 henvises til reglerne herom i kap AFREGNING.
Landbrug og fiskeri mv Virksomheder inden for landbrug, gartneri, frugtavl, skovbrug, fiskeri,  

 dambrug, pelsdyravl og biavl optages i registret for landbrug og fiskeri mv.
Disse virksomheder har første og anden halvdel af kalenderåret som  

 momsperiode.
For virksomheder, der fører almindeligt forretningsregnskab og  

 benytter andet regnskabsår end kalenderåret, er momsperioden dog første og  

 anden halvdel af regnskabsåret.
 Der henvises til kap LANDBRUG MM, der indeholder nærmere regler om, hvilke  

 virksomheder og på hvilke betingelser disse virksomheder kan optages i  

 landbrugsregistret.
Lejlighedsvis registrering For momspligtig virksomhed, der kun udøves lejlighedsvis (enkelte  

 arrangementer, såsom fester, markeder og midlertidige udstillinger), kan  

 registreringen ske alene for det pågældende arrangement.
 Med hensyn til momsperioden og afregning af moms for sådanne arrangementer  

 henvises til kap AFREGNING.
Registreringsbevis mv Virksomheder, der registreres, får tilsendt et bevis for registreringen,  

 der bl a indeholder oplysning om virksomhedens virk-nr, momsperiode mv.
 Samtidig skal virksomheden have tilsendt et eksemplar af momsvejledningen  

 samt et regnskabshæfte i de tilfælde, hvor virksomheden ved anmeldelsen har  

 anmodet herom.
Ændringer i og ophør af virksomheden Ændringer i en registreret virksomheds forhold skal anmeldes skriftligt  

 (eventuelt telefonisk, fx ved ændring af adresse/tlf nr) til  

 distriktstoldkamret inden 8 dage efter, at ændringen er sket.
Dette gælder  

 ved ændring i virksomhedens ejerforhold eller ansvarlige ledelse (direktør o  

 lign), ændring af navnet på virksomheden, ændring af adresse, ændring af  

 antallet af detailforretninger, udleveringsafdelinger mv, eller i det hele  

 taget, hvis der sker ændringer i de oplysninger, som virksomheden har afgivet  

 i forbindelse med anmeldelse til registrering.
Den, der ophører med at drive registreringspligtig virksomhed, skal  

 afmelde sig fra registrering.
Afmeldelsen sker ved udfyldelse af blanket Y  

 91, der udleveres af toldvæsenet.
Vedrørende eventuel momsberigtigelse af  

 varelagre og driftsmidler eller regulering af indgående moms i forbindelse  

 med afmeldelse fra registrering henvises til kap OMSÆTNING og kap TILSVAR.
 I øvrigt henvises til bestemmelserne OPPEBØRSEL - REGNSKAB.
Kaptajnserklæring TILLADELSE Fritagelse for at betale moms ved velgørende arrangementer Omfang Fritagelse for at betale moms efter momslovens § 2, stk 5, og  

 Ministeriet for Skatter og Afgifters bekendtgørelse nr 306 af 26 maj 1978 i  

 forbindelse med afholdelse af følgende velgørende arrangementer:
 (arrangementernes art, varighed og omtrentlige tidspunkter).
Gyldighed Tilladelsen er gældende indtil videre, dog ikke ud over udgangen af  

 -------- måned 19--.
Betingelser Tilladelsen gives på nedennævnte betingelser, der alle skal være opfyldt.
 Hvis betingelserne for momsfritagelse ikke fuldt ud er opfyldt, skal  

 arrangøren registreres og betale moms efter momslovens almindelige regler.  

 Arrangøren skal i sådanne tilfælde rette henvendelse til toldkamret om  

 registrering.
Anvendelse af overskuddet Overskuddet ved arrangementerne skal fuldt ud anvendes til vedgørende  

 eller på anden måde almennyttige formål i overensstemmelse med oplysningerne  

 i ansøgningen om momsfritagelse.
Arrangementernes varighed Der må højst afholdes 12 arrangementer om året efter disse retningslinier:
1. Der må afholdes et arrangement hver måned, og  

 arrangementet må højst vare 3 sammenhængende dage (3-dages-reglen), eller 2. der må afholdes et arrangement om året af en  

 varighed på højst 14 sammenhængende dage (14-dages-reglen).
 De to regler kan dog kombineres, så der kan afholdes et  

 14-dages-arrangement og højst elleve 3-dages-arrangementer om året, hvis  

 14-dages-arrangementet i form og indhold klart adskiller sig fra  

 3-dages-arrangementerne.
Salg af varer og ydelser Salg af varer og ydelser skal ske for arrangørens regning og risiko.  

 Tilladelsen omfatter således ikke erhvervsvirksomhed, der udøves i  

 tilslutning til et arrangement, der er omfattet af tilladelsen.
 For servering (fx af øl), hvortil der kræves lejlighedstilladelse fra  

 politiet efter § 22 i restaurationsloven, gælder, at momsfritagelsen er  

 betinget af, at lejlighedstilladelsen er udstedt til arrangøren, og at  

 serveringen sker for arrangørens regning og risiko.
 Arrangøren må ikke i øvrigt drive virksomhed med salg af tilsvarende varer  

 og ydelser.
 Tilladelsen giver ikke fritagelse for moms af de indkøb, der foretages i  

 forbindelse med afholdelsen af arrangementerne.
Regnskab Arrangøren skal for hvert enkelt arrangement føre et regnskab, som skal  

 dokumentere, at hele overskuddet er anvendt i overensstemmelse med denne  

 tilladelse.
 Arrangøren må ikke på fakturaer, afregningsbilag mv anføre momsbeløb eller  

 anden angivelse af, at fakturabeløbet er indbefattet moms.
 Eventuelle lejlighedstilladelser fra politiet skal vedlægges regnskabet  

 for det pågældende arrangement.
 Arrangøren skal efter anmodning fra toldkamret indsende regnskab for de  

 momsfritagne arrangementer samt eventuelt det almindelige regnskab til  

 toldkamret.
 Regnskaberne med bilag skal opbevares i 5 år efter udløbet af  

 regnskabsåret.
Ændringer Ændringer i de oplysninger, som ligger til grund for tilladelsen, skal  

 skriftligt oplyses over for toldkamret.
 Det gælder fx ændringer i overskudsanvendelsen, vedtægterne samt arten og  

 omfanget (varighed mv) af de arrangementer, der er nævnt i tilladelsen.
Yderligere oplysninger Nærmere oplysninger om tilladelsens omfang og vilkår kan fås på  

 toldkamret.
