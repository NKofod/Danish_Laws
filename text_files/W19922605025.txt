Nævnet har inddraget radioens sendetilladelse med den begrundelse, at  

 radioen har overtrådt reklamereglerne.
Udvalget tiltrådte nævnets vurdering  

 af, at der er tale om overtrædelse af reklamereglerne, der kunne begrunde en  

 inddragelse.
Udvalget traf afgørelse om at inddrage radioens sendetilladelse  

 i 14 dage.
Udvalget vedr.
Lokal Radio og TV har på sit møde den 17. marts 1992  

 behandlet en klage af 15. januar 1992 fra advokat Bjarke Vejby, Bech-Bruun  

 & Trolle, mandatar for Radio 2 + 4, Århus, over midlertidig inddragelse  

 af radioens sendetilladelse til lokalradiovirksomhed i 14 dage.
Afgørelse er  

 truffet af nævnet i Århus og meddelt i skrivelse af 12. december 1992.  

 Udvalget vedr.
Lokal Radio og Fjernsynsvirksomhed har behandlet sagen på  

 grundlag af følgende oplysninger: I nævnets redegørelse af 12. december 1991  

 hedder det, at efter af gennemlytning af radioens registreringsbånd for den  

 17. og 18. november 1991, har nævnet konstateret, at udsendelsen den 18.  

 november 1991 kl. 00.00 - 06.00 består af 4-5 indslag af 3-6 minutters  

 varighed med en kort reklame mellem hver.
Indslagene gentages 3-4 gange i  

 hver af de aflyttede timer.
Nævnet bemærker uddybende, at i et af indslagene  

 fremhæves gentagne gange firmaets navn og telefonnummer og firmaets produkt  

 beskrives i meget rosende vendinger.
Indslaget varer 6 minutter og 40  

 sekunder og afspilles 3 gange pr. time dvs. 18 gange på 6 timer.
Herudover  

 bruges 10-12 reklameblokke af 15-30 sekunders varighed i hver time.
Nævnet  

 finder, at radioen derfor har overtrådt de gældende reklameregler.
Nævnet  

 bemærker samtidig, at radioen heller ikke overholder de af nævnet godkendte  

 programplaner for radioens natudsendelser, der skulle indeholde musik afbrudt  

 af hilsner og konkurrencer.
Dette forhold har imidlertid ikke været inddraget  

 i nævnets afgørelse.
Nævnet vurderer overtrædelsen af reklamereglen for at  

 være mindre grov, men da udsendelsen gentages 3 gange i timen igennem 6  

 timer, må overtrædelsen ud fra en samlet vurdering anses for at være så  

 tilpas grov, hvorfor nævnets beslutning om midlertidig inddragelse af  

 radioens sendetilladelse blev truffet.
I klagers skrivelse af 15. januar 1992  

 anføres heroverfor, at nævnets anmodning om registreringsbånd ikke har nogen  

 sammenhæng med nævnets efterfølgende afgørelse om overtrædelse af  

 reklamereglerne.
Det fremgår af nævnets skrivelse af 4. december 1991, at man  

 søger oplyst, om radioen udnytter den omtalte sendetid, hvorfor klager mener,  

 at nævnets afgørelse bør hjemvises til fornyet behandling under iagttagelse  

 af forvaltningsretlige høringsforeskrifter og under meddelelse af rimelige  

 tidsfrister for besvarelse af spørgsmål fra nævnet.
I øvrigt bestrider  

 klager, at de nævnte udsendelser indeholder en overtrædelse af  

 reklamereglerne.
I nævnets udtalelse af 6. februar 1992 fastholdes  

 beslutningen om midlertidig inddragelse.
I øvrigt anfører nævnet, at  

 behandlingen af sagen har fulgt den almindelige praksis på området og er i  

 overensstemmelse med forvaltningslovens krav, og at klager i øvrigt  

 sammenblander sagen om inddragelse med en løbende diskussion mellem nævnet og  

 radioen om udnyttelsen af den tildelte sendetid om natten.
Udvalget vedr.  

 Lokal Radio og TV udtalte herefter: Under hensyn til, at klageren under  

 behandlingen for udvalget har haft mulighed for at korrigere eventuelle fejl  

 i det faktiske grundlag, der har været lagt til grund for nævnets afgørelse,  

 findes der - da væsentlige korrektioner ikke er fremkommet - ikke at være  

 grundlag for en hjemvisning af sagen.
Under hensyn til, at det faktiske  

 grundlag for nævnets sagsbehandling er fuldt oplyst, og den betydning, der i  

 disse sager må lægges på, at afgørelser ikke forhales, således at en reaktion  

 ikke får virkning i en tilladelsesperiode, har udvalget ikke fundet  

 tilstrækkeligt grundlag for nu at udsætte sagen for at give advokaten  

 lejlighed til at komme med indlæg om sagens realitet.
Advokaten har været  

 bekendt med udvalgets sædvanlige fremgangsmåde, hvorefter der, efter at  

 klageren er gjort bekendt med nævnets høringssvar, går mindst 10 dage inden  

 udvalget træffer sin afgørelse.
Udvalget tiltræder, at der er tale om  

 overtrædelse af reklamereglerne.
Udvalget finder ikke grundlag for at  

 tilsidesætte det af nævnet udøvede skøn, hvorefter overtrædelserne er  

 tilstrækkeligt grove til at begrunde en inddragelse af sendetilladelsen i 14  

 dage.
Udvalget træffer herefter følgende afgørelse: Der kan ikke gives  

 klageren medhold.
Sendetilladelsen inddrages for resten af indeværende  

 sendetilladelses periode, der løber til 1. april 1992.
