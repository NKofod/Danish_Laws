Bekendtgørelse om uddannelsen til  

 plastmager I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 plastmager eller delkompetence som plastmedhjælper.
 Stk. 2. Valg af delkompetence sker ved indgåelse af  

 uddannelsesaftale eller ved optagelse i skolepraktik.
Uddannelsens mål § 2. Uddannelsens mål er, at den uddannede  

 plastmager i overensstemmelse med forskrifter og sikkerheds- og  

 arbejdsmiljøkrav kan igangsætte, optimere og overvåge  

 følgende produktionsformer: Sprøjtestøbning,  

 ekstrudering, termoformning, forarbejdning af glasfiberarmeret umættet  

 polyester, polyuretan- og epoxystøbning samt  

 sammenføjning.
 Stk. 2. Den uddannede plastmager med profilen  

 sprøjtestøbning kan foretage alle nødvendige  

 forkalkulationer, medvirke ved materialevalg, samt klargøre, opstille,  

 indkøre, optimere, gennemføre og afslutte en  

 sprøjtestøbeproduktion.
 Stk. 3. Den uddannede plastmager med profilen  

 ekstrudering/termoformning kan foretage alle nødvendige  

 forkalkulationer, medvirke ved materialevalg, samt klargøre, opstille,  

 indkøre, optimere, gennemføre og afslutte en  

 ekstruderings-/termoformproduktion.
 Stk. 4. Den uddannede plastmager med profilen glasfiberarmeret  

 umættet polyester (GUP)/Polyuretan (PUR) kan foretage alle  

 nødvendige forkalkulationer, medvirke ved materialevalg, samt  

 klargøre, indkøre, optimere, gennemføre og afslutte en  

 GUP/PUR produktion.
 Stk. 5. Den uddannede plastmedhjælper, jf. § 1,
kan deltage i opstilling af forme/værktøjer, samt medvirke  

 ved igangsætning, indkøring, gennemførelse og afslutning  

 af en produktion inden for sprøjtestøbning, ekstrudering,  

 termoformning, GUP/PUR og sammenføjning.
 Stk. 6. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 branchen, herunder samarbejde med andre faggrupper.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, hvor  

 uddannelsen indgår i uddannelsesfamilien Strøm og proces og til  

 den erhvervsfaglige fællesindgang for Håndværk og teknik,  

 hvor uddannelsen indgår i Teknikfamilien, jf. § 14, stk. 2, i  

 lov om erhvervsuddannelser.
 Stk. 2. Det faglige udvalg for uddannelsen er Plastindustriens  

 faglige Udvalg.
§ 4. Uddannelsen til plastmager varer 4 år.  

 Uddannelsesforløbet til plastmedhjælper varer 2 år.
Eleven  

 kan indlede uddannelsen på skole med et grundforløb eller i en  

 praktikvirksomhed.
Uddannelsestiden og strukturen kan fraviges ved  

 voksenforløb, jf. § 6.
Stk. 2. Uddannelsen til plastmager omfatter et obligatorisk  

 grundforløb på 20 uger, jf. bekendtgørelse om  

 grundforløb.
Hovedforløbet omfatter praktikuddannelse og 35  

 ugers obligatorisk skoleundervisning.
Stk. 3. Den obligatoriske skoleundervisning i  

 hovedforløbet er opbygget af tre skoleperioder på hver 10 uger  

 og een skoleperiode på 5 uger, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan placeres i 3. og 4. skoleperiode eller som særlige perioder inden  

 sidste skoleperiode.
 Stk. 4. Delkompetenceforløbet til plastmedhjælper  

 omfatter det obligatoriske grundforløb, 1. og 2. skoleperiode i  

 hovedforløbet samt praktikuddannelse.
 Stk. 5. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet jf.  

 § 9.
Voksenuddannelsesforløb § 6. Personer, der er fyldt 25 år, og  

 som har gennemført grundlæggende arbejdsmarkedsuddannelser inden  

 for plastindustrien eller har tilsvarende uddannelsesmæssig baggrund,  

 og som har mindst 2 års relevant erhvervserfaring inden for  

 plastbranchen, kan indgå uddannelsesaftale om at gennemføre  

 uddannelsen til plastmager på højst 2½ år.  

 Skoleundervisningen udgør indtil 45 skoleuger.
Det faglige udvalg  

 fastsætter den samlede uddannelsestid.
 Stk. 2. Udvalget kan i særlige tilfælde dispensere  

 fra alders- og beskæftigelseskravet efter samråd med  

 praktikvirksomheden.
 Stk. 3. Afgørelser efter stk. 1 og 2 træffes  

 inden indgåelse af uddannelsesaftale.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
Stk. 5. For personer, der er fyldt  

 25 år, og som har relevant erhvervserfaring, kan skolen efter  

 samråd med det faglige udvalg tilrettelægge et særligt  

 uddannelsesforløb til plastmedhjælper, bestående af  

 perioder med henholdsvis skoleundervisning og praktikuddannelse.
Varigheden  

 af skoleundervisningen, inklusive eventuelt suppleringskursus jf. § 7,  

 må ikke overstige varigheden efter § 4.
§ 7. Det i § 6 nævnte  

 forløb kan begynde med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage vurdering af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2. For  

 elever med uddannelsesaftale er det supplerende kursur omfattet af  

 uddannelsesaftalen.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til denne bekendtgørelse.
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Produktionsanlæg og processer Niveau: Begynder Eleven har kendskab til almindelige produktionsformer til  

 forarbejdning af plast og kan under vejledning bistå ved produktion af  

 plastemner.
2)	Kvalitetskontrol og kontrolteknik Niveau: Begynder Eleven har kendskab til kvalitetsstyringssystemer, måleteknik,  

 tolerancesystemer, stikprøvekontrol og enkle statistiske metoder.
3)	Materialekendskab og anvendt fysik Niveau: Begynder Eleven a)	har kendskab til de i plastbranchen mest anvendte plastmaterialer,  

 deres karakteristika og kender metoder til identifikation af disse, b)	kan redegøre for metoder til behandling af genbrugsplast  

 og c)	kender grundlæggende fysiske begreber, der kan være  

 relevante for produktion af plastemner.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Informationsteknologi, niveau E.
 3)	Produktudvikling, produktion og service 2,5 uge  

 (plastmedhjælper dog kun 1,5 uge).
 4)	Samfundsfag, niveau E (plastmedhjælper dog kun niveau F, 1,5  

 uge).
 Stk. 2. Undervisningen i faget Informationsteknologi  

 påbegyndes i grundforløbet.
Stk. 3. De grundfag, der er nævnt i stk. 1, varer i  

 alt 9,5 uge.
I forløbet til plastmedhjælper omfatter grundfagene  

 dog kun i alt 7,5 uge.
§ 11. Undervisningen i områdefag og  

 specialefag i hovedforløbet har som mål at sætte eleven i  

 stand til, under vejledning og på en sikkerhedsmæssig forsvarlig  

 måde, at igangsætte, gennemføre og afslutte en given  

 plastproduktion.
Desuden at sætte eleven i stand til, under vejledning,  

 at udvælge plastmateriale, samt klargøre og anvende det til  

 produktionen korrekte hjælpeudstyr.
 § 12. Undervisningen i plastmageruddannelsen og  

 delkompetenceforløbet til plastmedhjælper omfatter  

 følgende områdefag:
1)	Styring Niveau: Begynder Eleven kan fremstille og læse simple diagrammer  

 vedrørende pneumatiske styringer samt opbygge simple pneumatiske  

 styringer og kender dertil hørende elementer.
2)	Kemi Niveau: Begynder Eleven har kendskab til kemiske grundbegreber, som er relevante i  

 forbindelse med arbejde med plast.
Eleven kan arbejde med plastrelaterede  

 materialer og kemikalier på en arbejdsmiljø- og  

 miljømæssig korrekt og forsvarlig måde.
3)	Produktionsanlæg og processer I Niveau: Rutine Eleven har kendskab til opbygningen af, virkemåden for og  

 arbejdsmiljømæssige krav til betjening af de  

 produktionsanlæg, produktionsmaskiner og det produktionsudstyr, der  

 anvendes i plastindustrien.
4)	Kvalitetskontrol og kontrolteknik I Niveau: Rutine Eleven kan fra en given plastproduktion udtage prøver til  

 produktionskontrol og med relevant udstyr foretage visuel og  

 måleteknisk kontrol.
5)	Materialekendskab og anvendt fysik I Niveau: Rutine Eleven a)	kender de i plastbranchen mest anvendte plastmaterialer og kan under  

 vejledning identificere disse, b)	kan medvirke ved udvælgelse og forbehandling af råvarer  

 til en given produktion og c)	har kendskab til grundlæggende fysiske forhold, som kan  

 være relevante i forbindelse med en plastproduktion.
 Stk. 2. Undervisningen i uddannelsen til plastmager omfatter,  

 ud over de i stk. 1 nævnte, følgende  

 områdefag:
1)	Produktionsanlæg og processer II Niveau: Avanceret Eleven kan starte, indkøre, optimere, årsagsbestemme og  

 afhjælpe simple fejl, standse samt afrapportere om forløbet ved  

 en plastproduktion.
2)	Kvalitetskontrol og kontrolteknik II Niveau: Avanceret Eleven kan fra en given plastproduktion udtage prøver til  

 produktionskontrol, anvende relevant måleudstyr, udføre  

 statistisk proceskontrol, sammenholde måleresultaterne med  

 gældende normer og standarter og kontrollere almindelige  

 produktegenskaber.
3)	Materialekendskab og anvendt fysik II Niveau: Avanceret Eleven kan vurdere, udvælge, klargøre og kommentere  

 materialevalg til en plastproduktion ud fra givne krav.
Eleven kan  

 identificere de i plastindustrien mest anvendte plastmaterialer.
Stk. 3. Undervisningen i de i stk. 1 og stk. 2  

 nævnte områdefag varer i alt 7,7 uger.
I uddannelsen til  

 plastmager afgives ikke afsluttende karakterer på skolebeviset for  

 fagene i stk. 1, nr. 3, 4 og 5.
 § 13. Undervisningen i plastmageruddannelsen og  

 delkompetenceforløbet til plastmedhjælper omfatter  

 følgende bundne specialefag:
1)	Plastprocesser Niveau: Begynder Eleven kan under vejledning igangsætte, indkører,  

 afslutte og afrapportere om et produktionsforløb inden for  

 følgende plastprocesser: Sprøjtestøbning, Ekstrudering,  

 Termoformning og GUP/PUR.
2)	Sikkerhed/arbejdsmiljø Eleven har kendskab til, hvordan man arbejder med  

 polyesterstøbning, epoxy og isocyanater på en sikkerheds- og  

 sundhedsmæssig måde i henhold til Arbejdstilsynets  

 bekendtgørelse om foranstaltninger til forebyggelse af  

 kræftrisikoen ved arbejde med stoffer og materialer.
3)	Sammenføjning Niveau: Begynder Eleven har kendskab til, og kan under vejledning udføre,  

 sammenføjning af tykvæggede plastmaterialer.
Eleven har kendskab  

 til kvalitetskontrol af eget arbejde.
 Stk. 2. Undervisningen i de i stk. 1 nævnte bundne  

 specialefag, varer i alt 5 uger.
 § 14. Undervisningen i hovedforløbet  

 omfatter for plastmageruddannelsen desuden valgfri specialefag inden for  

 profilerne:
 1)	Sprøjtestøbning.
 2)	Ekstrudering/Termoformning.
 3)	GUP/PUR.
 Stk. 2. Undervisningen i de valgfri specialefag varer i alt 7  

 uger.
 Stk. 3 Eleven og virksomheden vælger valgfri specialefag  

 efter anvisningerne i vejledningen.
§ 15. Undervisningen i hovedforløbet  

 omfatter endvidere valgfag, der varer i alt 5,8 uge.
For elever, der  

 vælger delkompetenceforløbet som plastmedhjælper, dog kun  

 3 uger.
Praktikuddannelsen § 16. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
1)	Sprøjtestøbning: Opstilling af værktøjer  

 og hjælpeudstyr, igangsætning og afslutning af produktioner,  

 færdigvarekontrol samt efterbehandlingsopgaver.
Deltagelse i  

 værktøjsfremstilling, reparation af maskiner, laboratoriekontrol  

 og produktudvikling.
2)	Ekstrudering/termoformning: Opstilling af værktøjer og  

 hjælpeudstyr, igangsætning og afslutning af produktioner,  

 færdigvarekontrol samt efterbehandlingsopgaver.
Deltagelse i  

 værktøjsfremstilling, reparation af maskiner, laboratoriekontrol  

 og produktudvikling.
3)	GUP/PUR: Igangsætning og afslutning af produktioner, manuel  

 forarbejdning af armeret polyester, færdigvarekontrol samt  

 efterbehandlingsopgaver.
Deltagelse i formfremstilling, reparation af  

 maskiner og forme samt i produktudvikling.
 § 17. Praktikuddannelsen for plastmageren har  

 følgende mål:
 1)	Eleven kan på et avanceret niveau foretage forkalkulationer,  

 medvirke ved materialevalg, klargøre og opstille, indkøre,  

 optimere, gennemføre og afslutte en produktion inden for sin  

 profil.
 2)	Eleven kan selvstændigt vurdere skader og rapportere om fejl i  

 vilkårlige forme og værktøjer for de forskellige  

 processer.
 3)	Eleven kan visuelt og ved brug af inspektions- og  

 afprøvningsudstyr kvalitetsvurdere færdigvarer.
 4)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Stk. 2. Praktikuddannelsen for plastmedhjælperen har  

 følgende mål:
 1)	Eleven kan på begynderniveau foretage forkalkulationer,  

 medvirke ved materialevalg samt under vejledning klargøre og opstille,  

 indkøre, optimere, gennemføre og afslutte en produktion inden  

 for en af de i § 2, stk. 2 nævnte profiler.
 2)	Eleven kan medvirke i vurdering af skader og rapportere om fejl i  

 forme og værktøjer for de forskellige processer.
 3)	Eleven kan under vejledning visuelt og ved brug af inspektions- og  

 afprøvningsudstyr kvalitetsvurdere færdigvarer.
 4)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte pratikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 karakterskalaer, hvis det fremgår af reglerne om faget.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for det pågældende fag, jf. hovedbekendtgørelsen.
 Stk. 3. Ved afslutning af et områdefag eller specialefag  

 gives en standpunktskarakter.
Afsluttende prøver (eksamen mv.) § 21. I den sidste skoleperiode for  

 plastmedhjælpere afholder skolen som led i undervisningen en  

 afsluttende praktisk prøve.
Prøven omfatter en opgave, som  

 eleven vælger ud fra skolens opgaveforslag, inden for et af  

 områderne 1)	sprøjtestøbning, 2)	ekstrudering/termoformning eller 3)	glasfiberarmeret umættet polyester  

 (GUP)/Polyuretan(PUR).
Stk. 2. Prøven varer 6 klokketimer.
Elevens  

 udførelse af prøven (produktet) bedømmes af elevens  

 lærer og en censor udpeget af skolen, jf. bekendtgørelse om  

 eksamensordning ved erhvervsskolerne m.v.
§ 22. I den sidste skoleperiode for plastmagere  

 afholder skolen som led i undervisningen den afsluttende eksamen, der  

 samtidig udgør en svendeprøve.
Eksamen består af en  

 skriftlig prøve og en praktiske prøve, jf.  

 bekendtgørelse om eksamensordning ved erhvervsskolerne mv.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af der faglige  

 udvalg, ved den skriftlige prøve dog kun en censor, udpeget af det  

 faglige udvalg.
§ 23. Den skriftlige prøve for  

 plastmagere består af et antal spørgsmål inden for  

 grundfag, områdefag og specialefag.
Prøven, der opdeles i 2  

 opgaver af hver 2 klokketimers varighed, omfatter spørgsmål  

 inden for teknologi og materialelære.
Som hjælpemidler  

 må anvendes eget skriftlige dokumentationsmateriale samt kompendier og  

 håndbøger.
Stk. 2. Den praktiske prøve for plastmagere afholdes i  

 skoleperiodens sidste uger.
Prøven, som består af en  

 hovedprøve og en biprøve, skal gennemføres inden for i  

 alt 24 klokketimer og omfatter prøvning i praktiske faglige  

 færdigheder eller laboratorieopgaver eller en kombination af disse.  

 Hovedprøven, som består af en opgave inden for den valgte profil  

 og de valgfri specialefag, eleven har valgt, skal gennemføres inden  

 for 15 klokketimer.
Biprøven, der består af en eller flere  

 opgaver, skal gennemføres inden for 9 klokketimer.
Eleverne må  

 til prøven medbringe eget skriftligt dokumentationsmateriale samt  

 kompendier og håndbøger.
Stk. 3. Læreren skal være til stede under  

 udførelsen af den praktiske prøve.
Censorerne skal være  

 til stede under forud aftalte dele af prøveforløbet.
 § 24. Ved bedømmelsen af den skriftlige  

 prøve for plastmagere giver læreren og censor samlet en  

 karakter.
Stk. 2. Ved bedømmelse af  

 opgaveløsningerne ved den praktiske prøve for  

 plastmagere giver læreren og censorerne samlet en karakter for  

 hovedprøven og en karakter for biprøven.
I bedømmelsen  

 indgår vurdering af faserne: Forberedelse, gennemførelse og  

 kvalitetsbedømmelse.
Der lægges ved bedømmelsen  

 vægt på elevens faglige kunnen, systematik i  

 opgaveløsningen, orden, omhu med materialer, maskiner, udstyr og  

 værktøj samt arbejdsplanlægning.
 Stk. 3. Den samlede svendeprøvekarakter for plastmagere  

 fremkommer som et vægtet gennemsnit af den skriftlige og den praktiske  

 prøve, idet karakteren for den skriftlige prøve vægter  

 med 25 %, karakteren for hovedprøvenvægter med 50 % og  

 karakteren for biprøven vægter med 25 %.
 Stk. 4. For at bestå den afsluttende svendeprøve  

 kræves, at hovedprøven er bestået og at den samlede  

 svendeprøvekarakter er minimum 6,0.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflæggers kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Følgende betingelser skal være opfyldt,  

 for at der kan udstedes skolebevis:
1)	Eleven skal have opnået karakteren 6 som gennemsnit af alle  

 grund-, område- og specialefag på hovedforløbet.
Valgfri  

 specialefag, der ikke bedømmes efter 13-skalaen, skal være  

 gennemført efter reglerne om faget.
2)	For elever på delkompetenceforløbet til  

 plastmedhjælper skal den i § 21 omtalte praktiske prøve  

 være bestået.
For plastmagere skal den i §§ 22-24 omtalte  

 eksamen (svendeprøve) være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 28. Ved afslutningen af  

 delkompetenceforløbet som plastmedhjælper udsteder skolen et  

 uddannelsesbevis til eleven som dokumentation for, at eleven har opnået  

 kompetence som plastmedhjælper.
Uddannelsesbeviset udstedes i henhold  

 til hovedbekendtgørelsen og eksamensbekendtgørelsen, når  

 skolebevis og praktikerklæring er udstedt.
Uddannelsesbeviset skal  

 angive uddannelsens betegnelse samt den opnåede karakter for den  

 afsluttende prøve efter 13-skalaen, jf. § 21, stk. 2.
 § 29. Ved afslutningen af uddannelsen som  

 plastmager udsteder det faglige udvalg et uddannelsesbevis til eleven som  

 dokumentation for, at eleven har opnået kompetence som plastmager.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis og praktikerklæring er udstedt.
 Stk. 3. Uddannelsesbeviset skal angive uddannelsens betegnelse  

 og profil samt den opnåede svendeprøvekarakter efter 13-skalaen  

 jf. § 24, stk.3.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 977  

 af 2. december 1994 om plastmager- og procesindustriuddannelsen.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte skoleperioder  

 efter tidligere regler.
 Stk. 5. Elever, der har gennemført 2. skoleperiode  

 efter de før 1. januar 2001 gældende regler i en af  

 følgende uddannelser, er fritaget for grundforløbet, herunder  

 de områdefag, som er særlige for hovedforløbet:
 1)	Automatik- og procesuddannelsen.
 2)	Datamekanikeruddannelsen.
 3)	Elektrikeruddannelsen.
 4)	Elektronik- og svagstrømsuddannelsen.
 5)	Industriteknikuddannelsen.
 6)	Maskinuddannelsen.
 7)	Plastmager- og procesindustriuddannelsen.
 8)	Uddannelsen til finmekaniker.
 9)	Værktøjsmageruddannelsen.
