Bekendtgørelse om supplerende  

 dagpenge I medfør af § 58, stk. 1, nr. 1, nr. 2, litra b og nr. 3,  

 § 59, stk. 5, § 60, stk. 2, § 62, stk. 2, og  

 § 73, stk. 5, i lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001, og i medfør af  

 § 8, stk. 2, i lov om servicejob, jf. lovbekendtgørelse nr.  

 36 af 22. januar 2001, fastsættes efter forhandling med  

 Landsarbejdsrådet følgende:
Ret til supplerende dagpenge § 1. Et medlem, der arbejder på nedsat tid,  

 kan få supplerende dagpenge, hvis medlemmet opfylder betingelserne for  

 at få dagpenge.
 Stk. 2. Et fuldtidsforsikret medlem arbejder på nedsat  

 tid, når medlemmets arbejdstid i ugen er kortere end fuld  

 sædvanlig ugentlig arbejdstid.
 Stk. 3. Et deltidsforsikret medlem arbejder på nedsat  

 tid, når medlemmets ugentlige arbejdstid er kortere end den  

 gennemsnitlige ugentlige arbejdstid før ledigheden, jf. § 2,  

 stk. 2.
 Stk. 4. Et medlem, der arbejder på nedsat tid i et  

 ansættelsesforhold med opsigelsesvarsel kan få supplerende  

 dagpenge, hvis medlemmet har afleveret en frigørelsesattest i  

 a-kassen.
 § 2. Et fuldtidsforsikret medlem kan få  

 supplerende dagpenge i en uge efter forholdet mellem medlemmets arbejdstid i  

 ugen og 37 timer.
Stk. 2. Et deltidsforsikret medlem kan få supplerende  

 dagpenge i en uge efter forholdet mellem medlemmets arbejdstid i ugen og den  

 gennemsnitlige ugentlige arbejdstid før ledigheden.
Den gennemsnitlige  

 ugentlige arbejdstid før ledigheden er gennemsnittet af arbejdstiden i  

 den periode, der bruges til beregningen af medlemmets dagpenge.
Hvis der ikke  

 er en periode til beregning af medlemmets dagpenge, fastsættes den  

 gennemsnitlige ugentlige arbejdstid til 15 timer.
 Stk. 3. Hvis et medlems forsikringskategori ændres i  

 løbet af en uge, har den virkning for udbetaling af supplerende  

 dagpenge fra starten af den næste uge.
Kontrollabel arbejdstid § 3. Et medlems arbejdstid anses som kontrollabel,  

 hvis arbejdstiden kan kontrolleres ved arbejdsgiverens registreringer.
 Stk. 2. Et medlems arbejdstid anses også som  

 kontrollabel, hvis et medlem er fast lønnet, og arbejdstiden eller en  

 norm om arbejdstid er fastsat i en kollektiv overenskomst, som gælder  

 for medlemmet og arbejdsgiveren.
 Stk. 3. Et medlems arbejdstid anses også som  

 kontrollabel, hvis medlemmet er fast lønnet, og den skriftlige  

 individuelle aftale om ansættelse henviser til en kollektiv  

 overenskomst for et tilsvarende fagligt område, hvori arbejdstiden  

 eller en norm om arbejdstid er fastsat.
Stk. 4. Hvis et medlems arbejdstid ikke kan anses som  

 kontrollabel efter stk. 1-3, kan arbejdstiden dog anses for kontrollabel  

 på grundlag af en skriftlig individuel aftale om ansættelse, hvis  

 medlemmet er fast lønnet, og arbejdstiden eller en norm om arbejdstid  

 er fastsat i aftalen.
Desuden skal mindst 2 af følgende 6 kriterier  

 være opfyldt:
 1)	Virksomheden har procedurer for registrering af arbejdstiden, og  

 hvordan arbejdet skal udføres.
 2)	Aftalen indeholder regler om overarbejde og betaling herfor.
 3)	Der er faste tidsrum, hvor medlemmet skal være til disposition  

 for arbejdsgiveren.
 4)	Størrelsen af medlemmets løn er konstant over en  

 periode.
 5)	Medlemmets løn svarer til den normale løn på  

 området.
 6)	Medlemmet erklærer på tro og love, at arbejdet har  

 været udført på de vilkår om arbejdstiden, som er  

 nævnt i aftalen.
 Stk. 5. Et medlem anses ikke som fast lønnet, jf.  

 stk. 2-4, hvis der indgår provision i lønnen.
Ukontrollabel arbejdstid § 4. Hvis et medlems arbejdstid ikke kan anses som  

 kontrollabel efter § 3, beregnes arbejdstiden i ugen ved at omregne  

 lønnen (netto) med omregningssatsen.
 Stk. 2. Medlemmets nettoløn ved omregning er  

 lønnen i ugen med fradrag af de dokumenterede nødvendige  

 udgifter, der efter skattereglerne kan fradrages indtægten før  

 beregning af skat.
Stk. 3. Hvis lønnen ikke er kendt på det  

 tidspunkt, hvor arbejdet udføres, sker der et foreløbigt  

 fradrag i dagpengene.
Det sker på grundlag af det antal timer, som  

 medlemmet har oplyst er brugt til arbejdet.
Når lønnen kendes,  

 skal der ske omregning efter stk. 1 og 2.
Stk. 4. Hvis arbejdet ikke har medført indtægter,  

 sker fradraget på grundlag af det antal timer, som medlemmet har oplyst  

 er brugt til arbejdet.
For et medlem, der er forsikret på fuld tid, kan  

 fradrag for hver arbejdsdag højst udgøre 7,4 timer.
For et  

 medlem forsikret på deltid kan fradraget for hver arbejdsdag  

 højst udgøre 1/5 af den gennemsnitlige ugentlige arbejdstid  

 før ledigheden.
Tidsmæssig begrænsning i retten til  

 supplerende dagpenge § 5. Når et fuldtidsforsikret medlem, der  

 har arbejde med et opsigelsesvarsel, har fået supplerende dagpenge i  

 alt 52 uger inden for de sidste 70 uger, falder retten til supplerende  

 dagpenge bort.
Det gælder, indtil medlemmet har haft 26 ugers arbejde  

 med mere end 30 timer i hver uge inden for 12 måneder.  

 Tidsbegrænsningen gælder også medlemmer, der arbejder i  

 turnus eller efter vagtplan.
For disse medlemmer tæller alle uger med i  

 perioden på 52 uger.
Stk. 2. Når et deltidsforsikret medlem har fået  

 supplerende dagpenge i alt 52 uger inden for de sidste 70 uger, falder retten  

 til supplerende dagpenge bort.
Det gælder, indtil medlemmet inden for  

 12 måneder har haft 26 ugers arbejde med mindst samme arbejdstid i hver  

 uge som den gennemsnitlige ugentlige arbejdstid før ledigheden.
Det  

 gælder også medlemmer, der arbejder i turnus eller efter  

 vagtplan.
For disse medlemmer tæller alle uger med i perioden på  

 52 uger.
 Stk. 3. Med virkning fra den 1. april 2001 gælder  

 stk. 1 og 2 også medlemmer, der er ansat i servicejob efter lov om  

 servicejob.
 Stk. 4. A-kassen skal orientere medlemmerne, før de  

 mister retten til supplerende dagpenge efter stk. 1 og 2.
 Stk. 5. Et medlem, der har mistet retten til supplerende  

 dagpenge, kan få supplerende dagpenge, hvis arbejdet i ugen ikke er  

 omfattet af stk. 1.
 § 6. Et medlem, der har opsagt sit arbejde  

 på nedsat tid til fratræden på det tidspunkt, hvor retten  

 til supplerende dagpenge bortfalder, jf. § 5, stk. 1 og 2, men som  

 af uforudsigelige og pludseligt opståede årsager ikke når  

 at få opbrugt retten til supplerende dagpenge før  

 fratræden, stilles, som om retten til supplerende dagpenge er  

 bortfaldet, jf. § 5, stk. 1 og 2.
Belægning af dagpengekort § 7. Et medlems dagpengekort for en uge  

 belægges med det faktiske antal timer, som medlemmet har arbejdet i  

 ugen, jf. dog §§ 4 og 8.
 Stk. 2. Når et medlem for en uge får løn  

 for flere timer (løntimer), end medlemmet faktisk har arbejdet,  

 belægges dagpengekortet med antallet af løntimer.
 Stk. 3. Udbetaling af løn (løntimer), der kan  

 henføres til andre perioder med arbejde, er ikke omfattet af  

 stk. 2.
 Stk. 4. Direktoratet kan give en a-kasse tilladelse til, at  

 den inden for bestemte faglige områder kan belægge dagpengekort  

 med løntimer (løntimebelægning). Det gælder, hvis  

 følgende betingelser er opfyldt:
1)	Arbejdet er på fast nedsat tid efter en skriftlig  

 ansættelseskontrakt, hvor perioden for ansættelsen som  

 udgangspunkt skal være aftalt på forhånd, 2)	der er tale om arbejde efter overenskomst, og 3)	lønnen udbetales med et fast beløb hver måned  

 eller uge i lige store portioner.
 § 8. Et fuldtidsforsikret medlem, hvis arbejdstid  

 er ukontrollabel efter § 4, skal have dagpengekortet belagt med mindst  

 7,4 timer for hver arbejdsdag, hvis a-kassen efter en vurdering af arbejdets  

 art mener, at medlemmet ikke kan anses for at have været ledig.
 Stk. 2. Dagpengekortet skal kun belægges med det  

 omregnede timetal for et fuldtidsforsikret medlem, hvis medlemmet  

 godtgør, at den daglige faktiske arbejdstid har været mindre end  

 7,4 timer.
 Stk. 3. Et deltidsforsikret medlem, hvis arbejdstid er  

 ukontrollabel efter § 4, skal for hver arbejdsdag have dagpengekortet  

 belagt med et timetal, der svarer til mindst 1/5 af den gennemsnitlige  

 ugentlige arbejdstid før ledigheden, jf. § 2, stk. 2. Det  

 gælder, hvis a-kassen efter en vurdering af arbejdets art mener, at  

 medlemmet ikke kan anses for at have været ledig.
 Stk. 4. Hvis et deltidsforsikret medlem godtgør, at den  

 daglige faktiske arbejdstid har været mindre end 1/5 af den ugentlige  

 arbejdstid før ledigheden, skal dagpengekortet kun belægges med  

 det omregnede timetal.
§ 9. Et medlem, der er forsikret på fuld  

 tid, skal have belagt dagpengekortet med mindst 7,4 timer pr. dag (teknisk  

 belægning), når medlemmet 1)	er syg, 2)	holder fri for egen regning, 3)	holder egen optjent ferie, 4)	holder ferie med dagpenge, 5)	overgår til efterløn eller udtræder af  

 efterlønsordningen, 6)	i øvrigt ikke er til rådighed for arbejdsmarkedet,  

 eller 7)	er omfattet af karensperioderne i lovens § 53, stk. 1,  

 eller § 54.
 Stk. 2. Et medlem forsikret på deltid skal have belagt  

 dagpengekortet i de situationer, der er nævnt i stk. 1, med et timetal  

 for hver dag, der svarer til 1/5 af den gennemsnitlige ugentlige arbejdstid  

 før ledigheden, jf. § 2, stk. 2.
 § 10. Inden for områder, hvor der efter  

 overenskomst arbejdes mere end 5 dage pr. uge, kan direktoratet efter  

 ansøgning fra a-kassen udarbejde særlige regler om  

 belægning af dagpengekort og om mindsteudbetaling, hvis a-kassen kan  

 godtgøre, at der er behov herfor.
 § 11. Når et medlem har ret til  

 godtgørelse fra arbejdsgiveren for 1. og 2. ledighedsdag (G-dage),  

 skal dagpengekortet belægges med 7,4 timer for en ledighedsdag.
 Stk. 2. Når et medlem har ret til betaling for en G-dag  

 på grundlag af ledighed på 4 timer eller derunder, skal  

 dagpengekortet belægges med 3,7 timer.
Stk. 3. Et medlem, der har fået betaling for G-dage,  

 skal på dagpengekortet oplyse det antal timer, der er betalt G-dage  

 for.
Medlemmet skal på dagpengekortet anføre et "G" ud  

 for 1. og 2. ledighedsdag.
 Mindsteudbetaling m.v.
 § 12. Et medlem, der er forsikret på fuld  

 tid, kan kun få supplerende dagpenge, hvis medlemmets dagpenge i ugen  

 udgør et beløb, der mindst svarer til dagpenge for 7,4  

 timer.
 Stk. 2. Et medlem, der er forsikret på deltid, kan kun  

 få supplerende dagpenge, hvis medlemmets dagpenge i ugen udgør  

 et beløb, der mindst svarer til dagpenge for 1/5 af medlemmets  

 gennemsnitlige ugentlige arbejdstid før ledigheden, jf. § 2,  

 stk. 2.
 § 13. En a-kasse må kun udbetale dagpenge  

 til et medlem for 1. og 2. ledighedsdag, når arbejdsgiverens pligt til  

 betaling for G-dage er bortfaldet, og medlemmet i øvrigt opfylder  

 betingelserne for at få dagpenge.
Arbejdsfordeling § 14. Et medlem, der er omfattet af en  

 arbejdsfordeling, kan få supplerende dagpenge, hvis følgende  

 betingelser er opfyldt:
 1)	Arbejdsfordelingen skal være aftalt efter overenskomst eller  

 ved anden aftale om midlertidig nedsættelse af arbejdstiden for at  

 undgå afskedigelser.
2)	Arbejdsfordelingen skal anmeldes til arbejdsformidlingen senest 1  

 uge før, den træder i kraft.
Det gælder, hvis den ikke  

 ventes at strække sig ud over 13 uger, og der ikke herved vil  

 være arbejdsfordeling i mere end 13 uger inden for de seneste 12  

 måneder.
3)	Hvis en arbejdsfordeling eller det samlede antal uger med  

 arbejdsfordeling inden for 12 måneder varer ud over 13 uger, skal den  

 for tiden ud over 13 uger godkendes af Arbejdsmarkedsrådet.
Anmodning  

 herom skal fremsættes senest 4 uger før, at arbejdsfordelingen  

 eller forlængelsen træder i kraft.
Arbejdsmarkedsrådets  

 afgørelse skal være kommet frem til arbejdsgiveren og  

 vedkommende a-kasse(r) senest 1 uge før, at arbejdsfordelingen  

 træder i kraft.
4)	Arbejdstiden skal være nedsat med hele dage, og  

 nedsættelsen skal omfatte mindst 2 dage pr. uge.
Der kan dog også  

 aftales fordelinger, hvor 1 uges ledighed følges af 1 uge med arbejde  

 på fuld tid.
5)	Arbejdsfordelingen skal omfatte enten en virksomhed som helhed, en  

 virksomhedsafdeling eller en bestemt produktionsenhed i virksomheden.
Der kan  

 aftales 13 ugers arbejdsfordeling i hver enkelt afdeling eller  

 produktionsenhed.
 6)	Arbejdsfordelingen skal indeholde en frigørelsesmulighed for  

 de medlemmer, der er omfattet af ordningen, så det enkelte medlem uden  

 varsel kan sige op for at overtage andet arbejde med en længere  

 arbejdstid.
 Stk. 2. Arbejdsmarkedsrådet kan i særlige  

 tilfælde godkende andre arbejdsfordelinger end de, der er nævnt i  

 stk. 1, nr. 5. Det gælder, når parterne er enige om dette,  

 eller når en sådan ordning er aftalt ved kollektiv  

 overenskomst.
 Stk. 3. Retten til supplerende dagpenge for medlemmer, der er  

 omfattet af arbejdsfordelingen, falder bort i en løbende  

 arbejdsfordeling, hvis der i perioden sker afskedigelser af samme  

 årsag, som har begrundet arbejdsfordelingen.
 § 15. Arbejdsmarkedsrådets afgørelser  

 efter § 14, stk. 1, nr. 3, og stk. 2, kan ikke indbringes for  

 anden myndighed.
 § 16. Et medlem har pligt til at underrette  

 a-kassen, når betingelserne for at få supplerende dagpenge ikke  

 længere er opfyldt.
 Ikrafttræden m.v.
 § 17. Bekendtgørelsen træder i kraft  

 den 1. december 20011) .
 Stk. 2. Samtidig ophæves:
1)	bekendtgørelse nr. 515 af 3. juli 1998 om supplerende  

 dagpenge og 2)	bekendtgørelse nr. 1154 af 29. december 1999 om ændring  

 af bekendtgørelse om supplerende dagpenge.
 § 18. Bestemmelsen i § 1, stk. 4, finder  

 anvendelse på deltidsforsikrede medlemmer fra den 1. marts 2002.
Arbejdsdirektoratet, den 8. november  

 2001 Jesper Hartvig Pedersen /Tor Even Münter 1)  Der udarbejdes en vejledning til  

 bekendtgørelsen.
