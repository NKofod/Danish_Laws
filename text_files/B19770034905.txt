 I medfør af §§ 1, stk. 3, 13, 15 og 17, stk. 3, i lov nr. 119 af 3. maj  

 1961 om gifte og sundhedsfarlige stoffer, § 45, stk. 3, i lov nr. 372 af 13.  

 juni 1973 om miljøbeskyttelse samt efter forhandling med arbejdsministeren og  

 handelsministeren fastsættes:
 Bekendtgørelsens område.
§ 1.  Denne bekendtgørelse omfatter stoffer, der  

 ifølge bilag 1 til miljøministeriets bekendtgørelse nr. 348 af 16. juni 1977  

 om klassificering, emballering og mærkning af farlige stoffer  

 (bekendtgørelsen om farlige stoffer ) er klassificerede som giftige  

 (»T«), sundhedsskadelige (»Xn«), ætsende (»C«)  

 eller lokalirriterende (»Xi«) Stk. 2.  Ved »Ae-stoffer« forstås i denne  

 bekendtgørelse de stoffer, der i bilag 1 til bekendtgørelsen om farlige  

 stoffer har anmærkning »Ae«, samt enhver af et sådant stof  

 tilberedt vare (præparat), der er i besiddelse af stoffets sundhedsfarlige  

 egenskaber i en sådan grad, at sædvanlig anvendelse af varen rummer fare for  

 menneskers eller husdyrs sundhed.
 Anvendelse.
 Bly og cadmium i keramiske materialer.
§2. Ved ikke-erhvervsmæssig fremstilling af keramiske genstande,  

 emaillerede genstande samt glasvarer må der ikke anvendes bly-holdige eller  

 cadmium-holdige glasurer og dekorationsfarver.
Levnedsmidler.
§3. De i § 1 nævnte stoffer må ikke på nogen måde tilsættes levnedsmidler  

 og nydelsesmidler eller anvendes på en sådan måde, at de kan tilføres disse,  

 med mindre en sådan tilsætning eller anvendelse er udtrykkelig hjemlet i  

 lovgivningen om levnedsmidler eller om bekæmpelsesmidler.
Visse  

 blyforbindelser - Tilsætning til benzin.
§ 4.  Tetraethylbly og tetramethylbly må kun anvendes  

 som tilsætningsmiddel til benzin.
Benzin, der er tilsat sådanne stoffer, må  

 kun anvendes til motordrivkraft.
Benzinen skal ved farvning adskille sig  

 tydeligt fra andet motordrivstof uden tilsætning af stoffet.  

 Distributionsapparater og løse beholdere, hvori der udleveres eller omhældes  

 tetraethyl blyholdig eller tetramethyblyholdig benzin, skal bære påskriften:  

 »Benzinen er tilsat giftstoffet alkylbly og må kun anvendes som  

 motordrivstof«.
Motorkølervæske m.v.
§5. Motorkølervæske, midler mod karburatorfrysning samt afisningsvæsker (  

 f.eks. sprinklervæske ) må ikke bestå af eller indeholde methanol.
Forbudet  

 gælder ikke for methanolvandblandinger til brug i fly.
 Benzen.
§6. Udlevering af varer indeholdende over 0,2 vægtprocent benzen, beregnet  

 på fordampelige bestanddele skal ske i overensstemmelse med de om udlevering  

 af gifte fastsatte bestemmelser.
Dette gælder uanset om benzenindholdet er  

 tilsat eller forefindes som urenhed.
Undtaget fra bestemmelsen er dog  

 motorbenzin med indhold af benzen.
Aerosolbeholdere.
 §7. Aerosolbeholdere må ikke indeholde giftige stoffer eller  

 »Ae-stoffer«, medmindre der i anden lov eller bekendtgørelse er  

 fastsat særlige bestemmelser om disse stoffers anvendelse.  

 Brandslukningsmateriel.
 §8. Brandslukningsmateriel må ikke indeholde halogensubstituerede  

 kulbrinter, bortset fra difluormonobrommetan, difluordibrommetan eller  

 trifluormonobrommetan.
Stk.2.  Forbudet omfatter ikke brandmateriel til  

 brandvæsenets anvendelse.
Aflivning af pelsdyr.
§9. Cyanforbindelser og strychnin må ikke anvendes til aflivning af  

 pelsdyr.
Insektfangst.
 §10. Til brug ved insektfangst må der kun anvendes cyankalium, såfremt det  

 er indstøbt i et gibslag i glas med højst 50 gram af stoffet i hvert glas.  

 Kosmetiskepræparater m.m.
 §11. Ved kosmetiske præparater forstås i denne bekendtgørelse brugsfærdige  

 tilberedninger, der er bestemt til at indføres i, at smøres, gnides, pudres  

 eller sprøjtes på, eller på anden måde tilføres det menneskelige legeme eller  

 nogen del af dette, for at bevare, rense og pleje eller for at gøre legemet  

 eller dele af det smukkere, mere tiltrækkende eller for med andet formål at  

 forandre dets udseende.
 Stk.2.  Kosmetiske præparater må ikke indeholde  

 antimon-, arsen-, bly- og kviksølvforbindelser, paraphenylendiamin,  

 paratoluylendiamin eller »Ae«-stoffer.
Stk. 3.  Til hårvaskemidler må ikke anvendes  

 »Ae-stoffer«.
Ved udlevering af trichlorethylen i mængder på over  

 100 og indtil 1.000 kbcm skal etiketten forsynes med påskriften:  

 »Forbudt at anvende til hårvask« trykt i hvid skrift på sort bund.
Stk 4.  Kosmetiske præparater til lakering af negle og  

 til fjernelse af neglelak er undtagne fra bestemmelsen i stk. 2, for så vidt  

 indholdet af »Ae«-stoffer ikke overstiger 30 ml.
Undtagne fra  

 bestemmelsen i stk. 2 er endvidere kosmetiske præparater til tændernes pleje  

 (tandpastaer), der indeholder chloroform (trichlormethan), for så vidt  

 indholdet heraf ikke overstiger 4 vægtprocent.
Farver.
§12. Arsenindholdet i farver, der anvendes til maling, må for så vidt  

 angår tilberedte farver ikke overstige 2/3 promille og for så vidt angår  

 tørre farvestoffer ikke overstige 1 promille.
Farver med større indhold må  

 dog, når de deklareres som »arsenholdig kunstnerfarve« eller som  

 »arsenholdig skibsbundmaling«, benyttes til nævnte formål.
 Stk.2.  Antimon-, arsen-, bly- og kviksølvforbindelser,  

 bortset fra cinnober og antimonsulfid, må ikke anvendes til præparater til  

 farvning af maling af legetøj, børnemøbler eller andre genstande beregnet for  

 børn, såfremt den afskrabede farvemængde fra 100 kvcm indeholder 0,4 mg arsen  

 eller kviksølv eller 5 mg antimon eller bly.
§13. Tilberedte sprøjtefarver m.v., hvori blyindholdet overstiger 50  

 vægtprocent af ufordampelige bestanddele, skal desuden forsynes med  

 påskriften: »Blyforgiftningsfare«.
Såfremt varen ikke er beregnet  

 til påsprøjtning, kan advarslen udelades, når emballagen på tydelig måde  

 forsynes med påskriften: » Må ikke anvendes til sprøjtemaling.«  

 Desinfektions- og konserveringsmidler til murværk, træværk, tekstiler,  

 beklædnings- og brugsgenstande.
§14. Desinfektions- eller konserveringsmidler til murværk, træværk eller  

 tekstiler må ikke benyttes til behandling af murværk, træværk eller  

 tekstiler, der kommer i berøring med levnedsmidler.
Præparaterne skal  

 forsynes med oplysning herom samt påbud om, at den, der udleverer en med  

 midlet behandlet vare, skal gøre brugeren bekendt hermed.
Stk.2.  Arsen- og kviksølvsforbindelser til desinfektion  

 og konservering af mur, træ og tekstiler må kun anvendes til mur eller træ,  

 som ikke bliver benyttet til indre væg-, lofts- og gulvflader i beboelses-,  

 opholds- og arbejdslokaler, samt til sejldug, presenninger, markiser og  

 lignende i det fri benyttede genstande.
Præparaterne skal forsynes med  

 oplysning herom samt påbud om, at den, der udleverer den behandlede vare,  

 skal gøre brugeren bekendt hermed.
Træ skal under behandlingen modtage en fra  

 de ubehandlede træsorter afvigende farve eller udseende.
 Stk. 3.  Brugsgenstande der benyttes i beboelses-,  

 opholds- og arbejdslokaler, og beklædningsgenstande må ikke konserveres eller  

 desinficeres med arsen- eller kviksølvsforbindelser.
Stk. 4.  Midler af enhver art til anvendelse ved tøjvask  

 må ikke indeholde pentachlorphenol og salte heraf.
Varer til hobbybrug,  

 husholdningsbrug og lignende.
§ 15.  Varer, der anvendes til hobbybrug, i  

 husholdning og lignende, og som indeholder giftige, sundhedsskadelige,  

 ætsende eller lokalirriterende stoffer, jfr. § 1, skal - uanset emballagens  

 rumindhold - emballeres og mærkes i overensstemmelse med bestemmelserne i §§  

 8 og 14 i miljøministeriets bekendtgørelse nr. 350 af 16. juni 1977 om  

 udlevering og opbevaring af gifte og sundhedsfarlige stoffer.
Disse varer  

 skal altid mærkes med sikkerhedsforskriften S 2.
Stk. 2.  Dette gælder dog kun, såfremt varen er i  

 besiddelse af stoffets farlige egenskaber i en sådan grad, at sædvanlig  

 anvendelse af varen rummer fare for mennesker eller husdyr, eller såfremt der  

 ikke for den pågældende vare er fastsat særlige bestemmelser om emballering  

 og mærkning.
Kapitel 3. Fælles bestemmelser.
Dispensation.
§ 16.  Miljøstyrelsen kan tillade, at reglerne i  

 bekendtgørelsen fraviges.
Klage.
§ 17.  Miljøstyrelsens afgørelser truffet i henhold  

 til bekendtgørelsen kan påklages til miljøministeren.
Klagefristen er 4 uger  

 fra den dag, afgørelsen er meddelt den pågældende.
 Straf.
 § 18.  Overtrædelse af bekendtgørelsens §§ 2-15  

 straffes med bøde, jfr. giftlovens § 17.
Stk. 2.  Der kan pålægges en virksomheds ejer eller  

 bruger bødeansvar, selv om lovovertrædelsen ikke kan tilregnes ham som  

 forsætlig eller uagtsom.
For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
For bødeansvar fastsættes ingen forvandlingsstraf.
Ikrafttræden.
 § 19.  Bekendtgørelsen træder i kraft den 1. september  

 1977. Samtidig ophæves indenrigsministeriets bekendtgørelse nr. 304 af 9.  

 oktober 1961 om anvendelse af visse gifte og sundhedsfarlige stoffer og  

 indenrigsministeriets bekendtgørelse nr. 282 af 4. september 1964 om forbud  

 mod anvendelse af methanol i motorkølevæske og midler mod karburatorfrysning.
 Stk. 2.  Varer, der er fremstillet ved bekendtgørelsens  

 ikrafttræden, og som ikke opfylder de heri stillede krav, må, såfremt de  

 opfylder hidtil stillede krav, omsættes indtil 1 år efter bekendtgørelsens  

 ikrafttræden.
 Stk. 3.  Afgørelser efter de regler, der er nævnt i stk.  

 1, bevarer deres gyldighed, indtil der i medfør af bekendtgørelsen træffes ny  

 afgørelse.
 Miljøministeriet, den 16. juni 1977.
 Niels Matthiasen.
 / Gertrud Goldschmidt.
