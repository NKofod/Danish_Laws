En klager, der til april 1984 var ansat som tømrer i en  

 tømrervirksomhed, men derefter overført til et gulvbelægningsfirma, blev ikke  

 anset for skattepligtig af værdi af eget tømrerarbejde på et hus, der blev  

 opført efter 1. juli 1984 Montør A klagede over, at de stedlige skattemyndigheder for indkomståret  

 1984 havde anset ham for skattepligtig af værdien af eget arbejde, 17.850 kr.
Det var oplyst, at klageren i midten af 1970'erne var blevet ansat som  

 tømrer i et firma, som senere var opdelt i henholdsvis en tømrervirksomhed og  

 et gulvbelægningsfirma.
Klageren var i april 1984 blevet overført til  

 gulvbelægningsfirmaet.
Han havde i perioden fra den 1. juli til den 1.  

 november 1984 opført eget hus, og det var værdien af eget arbejde som tømrer  

 i forbindelse med opførelsen af huset, som klageren var anset for  

 skattepligtig af.
 Klageren gjorde over for Landsskatteretten gældende, at der ikke skulle  

 finde en beskatning af værdi af eget arbejde sted, da han i byggeperioden var  

 beskæftiget som gulvmontør, og det i henhold til de vejledende  

 ligningsanvisninger er en betingelse for beskatning, at arbejdet er udført  

 indenfor det aktuelle arbejds- og fagområde.
 Under hensyn til, at klageren - medens byggeriet stod på og også derefter  

 - havde ansættelse i et gulvbelægningsfirma, idet hans ansættelse i  

 tømrervirksomheden var ophørt på grund af arbejdsgiverens konkurs i april  

 1984 på et tidspunkt, der lå før byggeriets påbegyndelse, fandt  

 Landsskatteretten ikke, at klageren var indkomstskattepligtig af værdien af  

 eget arbejde på den pågældende ejendom.
 Den påklagede ansættelse blev herefter nedsat med 17.850 kr.
 LV 1988, L 3.2.
 (* 1) Offentliggjort i Skat 1989, nr. 5, side 398.
