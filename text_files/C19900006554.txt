 Ved rådets forordning nr. 3427/89 af 30. oktober 1989 ændres afsnit III,  

 kap. 7 i EF-forordning nr. 1408/71 samt bestemmelserne i forordning nr.  

 574/72 om gennemførelse heraf.
Ændringen er offentliggjort i EF-Tidende, nr.
L. 331 den 16. november 1989  

 og anvendes med virkning fra 15. januar 1986.
 Ændringerne vedrører: 1. Selvstændige erhvervsdrivende. 2. Personer  

 omfattet af fransk lovgivning.
1. SELVSTÆNDIGE ERHVERVSDRIVENDE Art. 73 og 74 i forordning nr. 1408/71, som hidtil kun har været gældende  

 for arbejdstagere, er nu ved forordningsændringen udvidet til også at omfatte  

 selvstændige erhvervsdrivende.
Som følge heraf er også  

 gennemførelsesforordning nr. 574/72 ændret (art. 86 og 88). Det betyder  

 bl.a., at en selvstændig erhvervsdrivende med virksomhed her i landet har ret  

 til at få børnefamilieydelse og børnetilskud fra Danmark til børn, som ikke  

 bor her i landet.
Der anvendes samme EF-standardblanketter for selvstændige  

 erhvervsdrivende, som hidtil er blevet anvendt for arbejdstagere.
Sikringstyrelsens vejledning af december 1986 om EF-reglerne om social  

 sikring af vandrende arbejdstagere m.fl., punkterne 40-42 omfatter nu også  

 selvstændige erhvervsdrivende.
Selvstændige er således også i pkt. 34 i  

 Sikringsstyrelsens vejledning af 28. december 1986 om børnetilskud og  

 forskudsvis udbetaling af børnebidrag ligestillet med arbejdstagere.
 Som selvstændige erhvervsdrivende anses enhver person, der efter lov om  

 dagpenge ved sygdom eller fødsel har ret til dagpenge på grundlag af anden  

 indtægt end lønindtægt, jfr. forordningens bilag I,I,B.
 Nærmere regler om, hvorledes kommunerne skal forholde sig med hensyn til  

 efterbetaling af børnetilskud til børn af selvstændige i tiden fra 15. januar  

 1986 til 1. april 1990, vil blive udsendt senere.
2. PERSONER OMFATTET AF FRANSK LOVGIVNING Frankrig har hidtil haft en særstilling efter afsnit III, kap. 7 i  

 forordning nr. 1408/71. Ved en dom, afsagt den 15. januar 1986 af  

 EF-domstolen, blev særordningen erklæret ugyldig.
Frankrigs særstilling er  

 derfor ved ændringsforordningen ophævet med virkning fra 15. januar 1986. Som  

 følge heraf skal systemet i forordningens tidligere art. 73, stk. 1, og 74,  

 stk. 1, også gælde for arbejdstagere og selvstændige erhvervsdrivende, som er  

 omfattet af fransk lovgivning.
Også gennemførelsesforordning nr. 574/72 er  

 ændret således, at art. 86 og art. 88 nu også finder anvendelse for personer,  

 der er omfattet af fransk lovgivning.
 Den administrative Kommission har som en overgangsordning besluttet, at de  

 hidtil gældende bestemmelser i EF-forordning nr. 1408/71 art. 73, stk. 2, 74,  

 stk. 2 og 75, stk.2 samt bestemmelserne i EF- forordning nr. 574/72 art. 10a,  

 stk. 2, 87, 89 og 98 skal finde anvendelse indtil 31. marts 1990. Se herom i  

 Sikringsstyrelsens vejledning af december 1986 om EF-reglerne om social  

 sikring af vandrende arbejdstagere m. fl. punkt 41.b.
 Fra 1. april 1990 vil arbejdstagere og selvstændige erhvervsdrivende, som  

 er omfattet af fransk lovgivning, og hvis børn er bosat i en anden  

 medlemsstat, efter anmodning få udbetalt familieydelser direkte fra den  

 franske komperente institution.
Kommunens refusionskrav for udbetalt børnefamilieydelse og børnetilskud i  

 perioden 15. januar 1986 til 31. marts 1990 kan fremsættes over for  

 Socialstyrelsen.
Krav, der ikke er modtaget i den franske institition inden  

 1. april 1992, vil efter fransk lovgivning blive betragtet som forældede og  

 vil ikke blive dækket.
