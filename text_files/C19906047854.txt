 Ministerialbøger (kirkebøger) er ikke offentlig tilgængelige.
 Kirkeministeriets skrivelse af 10. august 1990 til landsretssagfører NN.
 I skrivelse af 24. juli 1990 har De efter henvisning fra kordegnen ved  

 Grøndalskirken ansøgt om tilladelse til for Deres klient OO at indhente  

 oplysninger fra ministerialbøgerne om fødested, fødselsdato m.v. for dennes  

 farfar PP, og farmor KK, født Hansen, der er afgået ved døden henholdsvis i  

 1944 og 1988, til brug ved slægtsforskning.
 I anledning heraf skal man meddete, at de omhandlede oplysninger vil kunne  

 rekvireres på de betingelser, der er anført i § 28, stk. 1, punkt 2, i  

 Kirkeministeriets cirkulære nr. 123 af 14. august 1987 om folkekirkens og de  

 anerkendte trossamfunds ministerialbøger, hvorefter oplysninger angående  

 afdøde personer kan rekvireres af afdødes ægtefælle, forældre eller  

 efterkommere m.fl.
 Det tilføjes, at der ikke er adgang for private til at gøre sig bekendt  

 med indholdet af de ministerialbøger, der beror hos ministerialsbogførerne,  

 idet ministerialbøgerne ikke er offentligt tilgængelige, jf. ovennævnte  

 cirkulære § 26.
 Efter den anledning sagen dertil giver skal man meddele, at slægstforskere  

 har adgang til de til landsarkivernes afleverede bøger, når der er gået 50 år  

 siden de blev udskrevet, jf. § 5 i Ministeriet for Kulturelle Anliggenders  

 cirkulære nr. 47 af 10. marts 1976 om attestudstedelse m.v. efter de i  

 landsarkiverne opbevarede ministerialbøger, sønderjyske personregistre og  

 borgerlige ægteskabsbøger samt om disses tilgængelighed.
 Fotokopi af de omhandlede bestemmelser vedlægges.
