 VI CHRISTIAN DEN NIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort samtykke stadfæstet følgende Lov:
 Om Statens Eneret.
§ 1 Staten har paa dansk Land- og Søterritorium Eneret til Anlæg og Drift af  

 Telegrafer og Telefoner.
§ 2 Indenrigsministeren kan for et Tidsrum af indtil 20 Aar meddele Koncession  

 paa Anlæg og Drift af Telegrafer og Telefoner.
I Koncessionen bliver der  

 bl.a. at indføre Bestemmelse om, hvorvidt og i hvilket Omfang  

 Koncessionshaveren skal være forpligtet til at foretage Udvidelser og  

 Forbedringer af Anlæget, om dettes Drift paa tilsvarende Maade, om, at  

 Taksternes Maksimum fastsættes af Ministeren for et Tidsrum af indtil 5 Aar  

 ad Gangen, samt om, hvorvidt der skal svares en Afgift til Stat eller  

 Kommune.
Koncessionshaveren skal være forpligtet til Samvirken saavel med  

 andre private Anlæg som med Statens Anlæg paa de Vilkaar, som  

 Indenrigsministeren nærmere maatte bestemme.
 Forinden Koncession meddeles, indhentes Erklæring fra Bestyrelserne for de  

 Kommuner, der berøres af Anlæget.
Ved Koncessionens Udløb er Staten berettiget til at fordre sig hele  

 Anlæget overdraget for en Sum, der fastsættes af en i denne Anledning udnævnt  

 Vurderingskommission.
Til Grundlag for Vurderingen bliver at lægge det Beløb,  

 som Anlæget skønnes i Udløsningsøjeblikket at ville koste fra nyt af, med et  

 passende Fradrag for stedfundet Slid.
Hvis Staten ved Koncessionens Udløb  

 ikke ønsker at overtage Anlæget, kan Koncessionen fornys.
Den foran nævnte Vurderingskommission skal bestaa af 5 Medlemmer.  

 Formanden udnævnes af Kongen, 2 Medlemmer af Indenrigsministeren og 2  

 Medlemmer af den kongelige Landsover- samt Hof- og Stadsret, naar Anlæget har  

 Hjemsted i Kjøbenhavn, af Amtmanden, naar Anlæget har Hjemsted i en Købstad  

 uden for Kjøbenhavn, og af Amtsraadet, naar Anlæget har hjemsted i en  

 Landkommune.
Har Anlæget intet eller intet bestemt Hjemsted, afgør  

 Indenrigsministeren, hvilken Myndighed der skal vælge de nævnte 2 Medlemmer.
 § 3  Fra Statens Eneret efter § 1 undtages:
a.
Anlæg, der af Kommuner eller af kommunale Institutioner (Brandvæsen,  

 Vandvæsen m. m.) udelukkende benyttes i den indre kommunale Tjeneste; b.
Anlæg, der af private Jærnbaner udelukkende benyttes til Meddelelser  

 vedrørende Jærnbanetjenesten; c.
Anlæg inden for en Ejendoms Grænser eller mellem flere samme Ejer  

 tilhørende eller til en og samme Bedrift forenede Ejendomme, for saa vidt  

 Anlæget ikke fører over det Statens Højhedsret undergivne Søterritorium, alt  

 dog under Forudsætning af, at det paagældende Anlæg alene benyttes til  

 Ejerens eget Brug; d.
Anlæg, der iværksættes af indtil 10 Personer udelukkende til eget Brug,  

 for saa vidt Anlæget ikke fører over Statens Søterritorium, og Afstandene  

 mellem dets Endepunkter i ingen Retning overstige 3 Mil, alt dog kun under  

 Forudsætning af, at der i Anlægsøjeblikket paa de vedkommende Steder ikke  

 findes enten Statsanlæg eller koncessionerede Anlæg, som kunne komme de  

 paagældende Personer til Nytte.
§ 4 De private Telegraf- og Telefonanlæg, som ere i Virksomhed ved nærværende  

 Lovs Ikrafttræden, kunne vedligeholdes og drives som hidtil, dog, for saa  

 vidt Koncession maatte være meddelt paa saadanne Anlæg, under Iagttagelse af  

 de i Koncessionen indeholdte Bestemmelser.
Inden 3 Maaneder efter Lovens Ikrafttræden have ejerne af Bestaaende  

 Anlæg, saafremt de ville fortsætte deres Virksomhed, hos Indenrigsministeren  

 at begære en Anerkendelse, hvorved Grænserne for deres territoriale  

 Virksomhedsomraade fastslaas.
Denne Anerkendelse giver ikke de paagældende  

 Ejere nogen Ret, som de ikke forud besidde, og er ikke til Hinder for, at der  

 af Staten foretages Anlæg eller meddeles Koncession paa Anlæg inden for deres  

 Virksomhedsomraade.
 Et bestaaende Anlægs Virksomhedsomraade kan ikke anerkendes som omfattende  

 noget Territorium, der ligger uden for de Kommuner eller Dele af Kommuner, i  

 hvilke der den 1ste April 1897 af det vedkommende Anlæg er anbragt Ledninger,  

 som ere aabnede for Drift.
 Indenrigsministeren er bemyndiget til at meddele Ejerne af bestaaende  

 Anlæg, naar de ansøge derom, Koncession i Henhold til § 2, dog at saadan  

 Koncession efter den 1ste April 1900 ikke kan meddeles for et længere Tidsrum  

 end 15 Aar, og at Koncessionen, efter at være meddelt, ikke senere kan fornys  

 for et længere Tidsrum end det anførte.
§ 5 Anlægges der private Telegraf- eller telefonledninger, uden at der dertil  

 er hjemlet Ret ved Bestemmelserne i §§ 2-4, straffes dette med Konfiskation  

 af de ulovlige Ledninger med Tilbehør; desuden kan Ejeren eller Ejerne  

 idømmes en Bøde til Statskassen af indtil 400 Kr.
Sager herom behandles som  

 offentlige Politisager, men Paatale finder kun Sted efter  

 Statstelegrafvæsenets Begæring.
Ved meddelelse af Koncession i Henhold til § 2 kan det fastsættes, at de  

 foranstaaende Straffebestemmelser ogsaa komme til Anvendelse, naar der inden  

 for det Koncessionshaveren tillagte Virksomhedsomraade anlægges private  

 Telegraf- eller Telefonledninger, uden at der dertil er hjemlet Ret ved  

 Bestemmelserne i §§ 3-4. De konfiskerede Genstande tilfalde da  

 Koncessionshaveren.
Sager herom behandles som offentlige Politisager, men  

 Paatale kan kun finde Sted med Indenrigsministerens Samtykke.
§ 6 Saafremt Staten, uden for det i § 2 3dje Stykke omtalte Tilfælde, maatte  

 ønske at erhverve et privat Telegraf- eller Telefonanlæg, kan dette, i Mangel  

 af mindelig Overenskomst, eksproprieres mod Erstatning, som fastsættes af en  

 Vurderingskommission, sammensat paa den i § 2 foreskrevne Maade.
Samtlige de  

 Ledninger med Tilbehør og Materiel, der tilhøre samme Ejer og ere under samme  

 Bestyrelse, blive at ekspropriere under et, medmindre Ejeren samtykker i  

 delvis Afstaaelse.
 Ved Fastsættelse af Erstatningen bliver der at tage Hensyn ikke alene til  

 Værdien af Ledninger med Tilbehør og Materiel, men ogsaa til, om Anbringelsen  

 af Ledningerne er hjemlet ved en af Anlæget dertil erhvervet Rettighed, der  

 ikke vilkaarlig kan tages tilbage; endvidere vil der være at tage Hensyn til  

 det Udbytte, som Anlæget ved forsvarlig Drift og med passende Takster kan  

 antages at give, dog saaledes at der ikke kan tages Hensyn til større Udbytte  

 end det, som Anlæget faktisk har givet.
§ 7 Ejeren af et privat Telegraf- eller Telefonanlæg er til enhver Tid  

 forpligtet til paa Forlangende at meddele Statstelegrafvæsenet Oplysninger om  

 det paagældende Anlæg; meddeles Oplysningerne ikke inden en af  

 Statstelegrafvæsenet fastsat Tidsskrift af mindst 4 Uger, kan Forpligtelsens  

 Opfyldelse fremtvinges ved en daglig eller ugentlig Bøde, som tilfalder  

 Statskassen.
§ 8 Taksterne for Benyttelsen af Statens Ledninger kunne, for saa vidt de ikke  

 ere bestemte ved Lov, fastsættes af Indenrigsministeren, dog kun saaledes, at  

 de til enhver Tid atter kunne ændres.
 Om Ledningers Anbringelse og Beskyttelse.
§ 9 Statens Telegraf- og Telefonledninger med Tilbehør maa anbringes paa, over  

 eller under fremmed Grund og Ejendom, være sig offentlig eller privat;  

 saafremt vedkommendes Samtykke til Anbringelsen ikke har kunnet opnaas, skal  

 det dog være godtgjort ved et Skøn afgivet af uvillige, dertil af Retten  

 udmeldte sagkyndige Mænd, at Anbringelsen er nødvendig for Anlæget.
For  

 øvrigt bliver der ved Udførelsen af Anlæget at tage Hensyn til de Ønsker, som  

 den offentlige Myndighed eller private Ejer, hvis Ejendom berøres af Anlæget,  

 maatte have angaaende Stedet, hvor Ledningerne med Tilbehør skulle anbringes,  

 selv om Bekostningen ved Anlæget derved forøges.
Langs offentlige Veje skal  

 Ledningen saa vidt mulig holdes paa en og samme Side af Vejen.
 Paa Steder, hvor det alt er anbragt kommunale eller private Telegraf-  

 eller Telefonledninger, eller Gas-, Vand-, Kloak-, Elektricitets- eller  

 lignende Ledninger, maa Statens Telegraf- og Telefonledninger kun anbringes,  

 for saa vidt det kan ske uden Ulempe for de førstnævnte Ledninger, hvilket om  

 fornødent bliver at godtgøre ved en paa lovlig Maade optagen Skønsforretning.
De i Statens Tjeneste staaende Personer, der ere beskæftigede ved eller  

 føre Tilsyn med Arbejder ved en Staten tilhørende Ledning og Legitimere sig  

 som saadanne, have uhindret Adgang til mod Erstatning for den derved  

 bevirkede Ulempe og Skade (jfr. § 14) at færdes saavel paa offentlig som paa  

 privat Ejendom, for saa vidt de paagældende Arbejder gøre det fornødent.
Til  

 beboede Huse have de nævnte Personer dog kun Adgang om Dagen, ad anvist Vej,  

 og kun for saa vidt det kan ske uden Ulempe for Beboerne; ti  

 Beboelseslejligheder have de ikke Adgang.
§ 10 Saafremt det til Anlæg af en Staten tilhørende Telegraf- eller  

 Telefonledning med Tilbehør bliver fornødent at erhverve fremmed Ejendom, vil  

 denne, for saa vidt Afstaaelse ikke opnaas i Mindelighed, og Erhvervelsens  

 Nødvendighed godtgøres ved lovligt Skøn, være at ekspropriere paa  

 Indenrigsministerens Foranstaltning.
§ 11 Foranlediger Anlæget af eller Vedligeholdelsesarbejder ved en Staten  

 tilhørende Telegraf- eller Telefonledning, at den Grund, hvorover Ledningen  

 føres, midlertidig helt eller delvis unddrages fra den sædvanlige Benyttelse,  

 eller at saadan Benyttelse besværliggøres, skal der en passende Tid før  

 Arbejdernes Paabegyndelse gives den, der har Raadighed over den paagældende  

 Grund, skriftlig Meddelelse derom.
Naar de paagældende Arbejder ere  

 nødvendiggjorte ved Beskadigelser af Ledningerne, som ere bevirkede ved  

 pludselige Begivenheder, og som kræve uopholdelig Udbedring, skal det dog  

 være tilstrækkeligt, at skriftlig eller mundtlig Meddelelse gives snarest  

 muligt, senest samtidig med Arbejdernes Paabegyndelse.
§ 12 Hvor en Staten tilhørende Telegraf- eller Telefonledning er anbragt, maa  

 der ikke foretages noget Bygnings- eller Jordarbejde eller iværksættes nogen  

 anden Foranstaltning, hvorved Ledningen kan udsættes for Forstyrrelse eller  

 Beskadigelse, uden at der 8 Dage forud eller, for saa vidt en pludselig  

 indtraadt Begivenhed har nødvendiggjort Arbejdets uopholdelige Udførelse,  

 snarest muligt, senest samtidig med dets Paabegyndelse, sker skriftlig eller  

 mundtlig Anmeldelse derom til den nærmeste af Staten ansatte Bestyrer af en  

 Telegraf- eller Telefonstation.
En Statsledning skal paa Begæring af vedkommende Grundejer midlertidig  

 eller for stedse fjernes, naar det godtgøres, at Fjernelsen er nødvendig for  

 Iværksættelsen af Arbejder som de nævnte eller for den Brug, som Ejeren agter  

 at gøre af Grunden.
I Mangel af mindelig Overenskomst skal Spørgsmaalet om  

 Nødvendigheden af, at en Statsledning midlertidig eller for stedse fjernes,  

 afgøres ved en paa lovlig Maade optagen Skønsforretning.
 Plantninger og Bevoksninger paa offentlig Gade, Vej eller Plads, der  

 udsætte Statens ved denne Lovs Ikrafttræden bestaaende Telegraf- og  

 Telefonledninger for Forstyrrelse, kunne af Statstelegrafvæsenet fordres  

 beskaarne i saadant Omfang, som det ved lovligt Skøn godtgøres at være  

 nødvendigt for Ledningernes Sikkerhed.
§ 13 Naar private eller Kommuner ville anlægge Telegraf- eller Telefonledninger  

 eller Ledninger for elektrisk Drivkraft, Elektricitet til Belysning og  

 lignende paa Steder, hvor der alt er anbragt Telegraf- og Telefonledninger,  

 som tilhøre Staten, skulle hine Ledninger anbringes saaledes, at de ikke  

 frembyde Fare for at hindre eller forulempe Benyttelsen af Statens Ledninger.  

 Spørgsmaal om, hvorvidt dette er Tilfældet, skal i Mangel af mindelig  

 Overenskomst afgøres ved lovligt Skøn.
 Saafremt en privat eller kommunal Ledning skulde falde ned og derved  

 hindre eller forulempe Benyttelsen af en Staten tilhørende Telegraf- eller  

 Telefonledning, skal vedkommende Statsmyndighed være berettiget til  

 henholdsvis for den private Ejers eller Kommunalbestyrelsens Regning at  

 træffe saadanne Foranstaltninger ved den førstnævnte Ledning, som skønnes at  

 være nødvendige til den opstaaede Ulempes Fjernelse.
§ 14 Ligesom der for Afstaaelse af Grund til Anlæg af Statstelegraf- og  

 Telefonledninger, jfr. § 10, vil være at yde fuld Erstatning, saaledes vil al  

 Skade og Ulempe, som Anbringelsen, Tilstedeværelsen og Vedligeholdelsen af  

 saadanne Ledninger, jfr. §§ 9, 11 og 12, forvolder paa fremmed, offentlig  

 eller privat, Ejendom, være at erstatte af Staten.
Erstatningens Størrelse  

 bliver i Mangel af mindelig Overenskomst at fastsætte af uvillige, paa  

 sædvanlig Maade af Retten dertil udmeldte Mænd.
§ 15 Overtrædelse af Bestemmelserne i § 12, 1ste og 3dje Stykke, samt § 13,  

 1ste Stykke, straffes, for saa vidt Handlingen ikke efter sin Beskaffenhed  

 falder ind under almindelig borgerlig Straffelovs § 295, med Bøder indtil 200  

 Kr.
Sager herom behandles som offentlige Politisager, men Paatale finder kun  

 Sted efter Statstelegrafvæsenets Begæring.
§ 16 De ifølge §§ 9-12 og 14-15 for Statens Telegraf- og Telefonledninger  

 gældende Bestemmelser kunne, helt eller delvis og med de fornødne Lempelser,  

 gøres anvendelige ogsaa paa de Anlæg, paa hvilke der gives Koncession i  

 Henhold til § 2. Det nærmere desangaaende indføres i Koncessionen, saaledes  

 at det særlig fastsættes, at Koncessionshaveren med Hensyn til Anvendelsen af  

 de ovenfor anførte Bestemmelser er underkastet Indenrigsministerens Tilsyn og  

 dennes Afgørelse af Klager over Koncessionshaverens og Funktionærernes  

 Forhold, samt at Koncessionshaverens Anvendelse af Bestemmelserne i § 9, 1ste  

 og 2det Stykke, og § 10 for hvert enkelt Tilfælde er betinget af  

 Indenrigsministerens Samtykke.
 Om hemmeligholdelsespligten m. m.
§ 17 De under Statstelegrafvæsenet ansatte Embeds- og Bestillingsmænd ere  

 forpligtede til, ikke alene medens de ere ansatte i Telegrafvæsenets  

 Tjeneste, men ogsaa efter at de ere udtraadte af denne, for alle uvedkommende  

 at hemmeligholde saavel de indleverede Telegrammers Indhold og  

 Tilstedeværelse som Navnene paa Afsendere og Modtagere af Telegrammer.
Paa  

 samme Maade ere de paagældende Funktionærer forpligtede til at hemmeligholde  

 Telefonsamtaler saavel som navnene paa de gennem Telefonen samtalende  

 Personer.
 Den, som handler herimod, bliver, foruden at han afskediges af  

 Telegrafvæsenets Tjeneste, at straffe, for saa vidt han har handlet  

 forsætlig, med Fængsel eller under skærpende Omstændigheder  

 Forbedringshusarbejde og for uagtsom Krænkelse af Hemmeligholdelsespligten  

 med Bøder eller simpelt Fængsel.
 Den Telegrafembeds- eller Bestillingsmand, som forsætlig tilintetgør,  

 underslaar eller forvansker et Statstelegrafvæsenet til Befordring  

 overleveret Telegram, eller som vidende understøtter saadan Færd, straffes  

 med den i almindelig borgerlig Straffelovs § 138, jfr. §§ 33 og 144,  

 fastsatte Straf.
§ 18 Ved de af Indenrigsministeren i henhold til denne Lov udfærdigede  

 Koncessioner kan det paalægges de ved Anlæget ansatte Funktionærer at  

 iagttage den samme Hemmeligholdelse over for de til Anlæget indleverede  

 Telegrammer og de ved Anlæget stedfundne Telefonsamtaler, som ifølge  

 foranstaaende Paragraf paahviler de under Statstelegrafvæsenet ansatte  

 Embeds- og Bestillingsmænd paa deres Omraade.
 Den Funktionær, der handler imod sin Hemmeligholdelsespligt, straffes med  

 Bøder eller simpelt Fængsel; han skal afskediges af Anlægets Tjeneste, naar  

 Indenrigsministeren forlanger det.
§ 19 Denne Lov træder i Kraft 3 Maaneder efter den Dag, da det Nummer af  

 Lovtidende, i hvilket Loven kundgøres, udkommer.
 Hvorefter alle vedkommende sig have at rette.
 Givet paa Amalienborg, den 11te Maj  

 1897.
 Under Vor Kongelige Haand og Segl.
 Christian R.
(L.
S.) Hørring.
(* 1) Udfærdiget gennem Indenrigsministeriet.
Se Rigsdagstidenden for  

 1896-97: Folket.
Tid.
Sp. 53, 852-84, 4247-87, 4978-5006, 6580-84; Landst.  

 Sp. 1094-1107, 1680-88, 1701, 1802-4; Till.
A.
Sp. 1861-94; Till.
B.
Sp.  

 861-902, 2467-72, 2987-88, 3077-78; Till.
C.
Sp. 289-300, 1217-28, 1449-60,  

 1465-66. (Jfr.
Rigsdagstidenden for 1895-96. Landst.
Tid.
Sp. 181-82,  

 476-514, 1665-82, 1684-87; Till.
A.
Sp. 2893-2912; Till.
B.
Sp. 1483-94; Till  

 C.
Sp. 1235-44).
