Skriftlig fremsættelse (14. marts 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af færdselsloven (Alkoholkoncentration i udåndingsluft, nulgrænse for  

 euforiserende stoffer m.v.).
(Lovforslag nr.
L 180).
 Lovforslaget indebærer, at det fremover bliver muligt at  

 anvende målinger af alkoholkoncentrationen i udåndingsluft som bevis i sager  

 om  

 spirituskørsel.
Lovforslaget indebærer endvidere, at den gældende  

 bestemmelse i færdselsloven om kørsel under påvirkning af andet end alkohol  

 suppleres med en såkaldt nulgrænse for visse bevidsthedspåvirkende stoffer.  

 Den  

 foreslåede nulgrænse vil indebære, at det bliver strafbart at føre eller  

 forsøge at føre motordrevet køretøj for personer, hvis blod indeholder  

 bevidsthedspåvirkende stoffer, som er klassificeret som farlige for  

 færdselssikkerheden.
Det gælder  i modsætning til efter de gældende  

 regler   

 uanset om det i det konkrete tilfælde kan bevises, at den pågældende har  

 været  

 ude af stand til at føre køretøjet på fuldt betryggende måde.
Nulgrænsen skal  

 efter forslaget ikke gælde for stoffer, som føreren har indtaget i  

 overensstemmelse med en lovlig recept, idet sådanne tilfælde dog fortsat vil  

 være omfattet af den gældende bestemmelse om straf for den, der i det  

 konkrete  

 tilfælde har været ude af stand til at føre køretøjet på fuldt betryggende  

 måde.
 Det foreslås endvidere, at sanktionerne (straf, frakendelse  

 af førerret og konfiskation) for kørsel under påvirkning af andet end alkohol  

 skærpes, således at sanktionerne for overtrædelse af den gældende regel om  

 kørsel under påvirkning af andet end alkohol og den foreslåede nulgrænse  

 tilnærmes  

 sanktionerne for spirituskørsel.
I forlængelse af forslagene om at anvende målinger af  

 alkoholkoncentrationen i udåndingsluft som bevis i sager om spirituskørsel og  

 om revision af reglerne for kørsel under påvirkning af andet end alkohol  

 foreslås en justering af færdselslovens regler om politiets  

 efterforskningsbeføjelser.
Forslaget skal bl.a. gøre det muligt for politiet  

 at  

 anvende spyt- og svedprøver samt øjenbesigtigelse med henblik på at  

 konstatere  

 mistanke om påvirkning af bevidsthedspåvirkende stoffer i forbindelse med  

 kørsel.
 Det foreslås herudover at gennemføre en forenkling af  

 færdselslovens regler om domsmænds deltagelse i færdselssager, således at  

 visse  

 sagstyper undtages fra kravet om medvirken af domsmænd.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
