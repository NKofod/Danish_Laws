Bekendtgørelse om bygningsdrift vedrørende bygninger omfattet  

 af Byggeskadefonden vedrørende Bygningsfornyelse (BvB) I medfør af § 53, stk. 5, i lov nr. 1234 af 27. december  

 2003 om byfornyelse og udvikling af byer fastsættes:
 § 1.  

  

 Bekendtgørelsen gælder for bygninger, der er omfattet af Byggeskadefonden  

 vedrørende Bygningsfornyelse (BvB), jf. § 53, stk. 1, i lov om byfornyelse og  

 udvikling af byer.
 § 2.  

  

 Bygningsdrift  

 omfatter forsyning, renhold, vedligehold, pasning og overvågning af bygningen  

 og dens installationer og friarealer.
 § 3.  

  

 Bygningsdrift skal gennemføres, så bygningen i overensstemmelse med god  

 driftsskik opfylder sine funktioner og fremtræder i forsvarlig stand.
§ 4.  

  

 Kommunalbestyrelsen  

 fastsætter en frist, inden for hvilken ejeren skal udarbejde en plan for  

 drift  

 og vedligeholdelse for hele bygningen.
Drifts- og vedligeholdelsesplanen skal  

 indsendes til kommunalbestyrelsen senest samtidig med ansøgning om  

 regnskabsgodkendelse.
 Stk. 2.  

  

 Projektmateriale, dokumentation for arbejdernes udførelse,  

 driftsinstrukser, brugsanvisninger og lignende, der danner grundlag for  

 planen,  

 skal til enhver tid findes i ajourført form hos ejeren.
Stk. 3.  

  

 Planen revideres  

 hvert 5. år af ejeren, særligt med henblik på at modvirke skader.
Planen  

 indsendes til kommunalbestyrelsen.
Kommunalbestyrelsen kan dog, efter at  

 drifts- og vedligeholdelsesplanen er revideret 2 gange, beslutte, at ejeren  

 ikke fremover skal indsende revideret plan til kommunalbestyrelsen.
Det er en  

 forudsætning for kommunalbestyrelsens beslutning, at bygningen løbede har  

 været  

 betryggende vedligeholdt i overensstemmelse med drifts- og  

 vedligeholdelsesplanen.
 § 5.  

  

 I  

 driftsplanen angives:
1)  

 	  

    

 De nødvendige  

 driftsaktiviteter, herunder driftsrutiner, 2)  

 	  

    

 tidspunkter for  

 vedligeholdelsesarbejders udførelse under angivne forudsætninger om, hvilken  

 vedligeholdelsestilstand bygningen skal have, og hvornår bygningsdele og  

 installationer påregnes udskiftet, og 3)  

 	  

    

 de økonomiske  

 ressourcer, der er nødvendige for at efterleve planen.
 Stk. 2.  

  

 Driften skal  

 dokumenteres således, at der fremkommer en systematisk oversigt over planens  

 gennemførelse.
 § 6.  

  

 Kommunalbestyrelsen påser, at der ved godkendelsen af det endelige  

 byggeregnskab  

    

  

 foreligger en driftsplan,  

 og at denne løbende revideres, jf. § 4. Kommunalbestyrelsen påser endvidere,  

 at  

 planen overholdes.
 Stk. 2.  

  

 Kommunalbestyrelsen skal indbringe spørgsmål om manglende overholdelse af  

 drifts- og vedligeholdelsesplaner for huslejenævnet, når det efter  

 kommunalbestyrelsens vurdering er af væsentlig betydning, for at  

 bygningens  

    

  

 vedligeholdelsestilstand kan  

 opretholdes.
 Stk. 3.  

  

 BvB kan  

 rekvirere driftsplan og reviderede driftsplaner hos kommunalbestyrelsen.
 § 7.  

  

 Bekendtgørelsen  

 træder i kraft den 1. april 2004.
