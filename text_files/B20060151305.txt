Bekendtgørelse  

 om henlæggelse af opgaver og beføjelser til Kulturarvsstyrelsen I medfør af § 24 i lov om bygningsfredning og  

 bevaring af bygninger og bymiljøer, jf. lovbekendtgørelse nr. 911 af 14.  

 oktober 2001, som senest ændret ved lov nr. 538 af 8. juni 2006, og § 29  

 t, stk. 3, og § 38 i museumsloven jf. lovbekendtgørelse nr. 1505 af  

 14. december 2006 fastsættes:
Kapitel 1 Kulturarvsstyrelsens opgaver § 1.  

  

 Kulturarvsstyrelsen varetager,  

 medmindre andet bestemmes, administrationen af lov om bygningsfredning og  

 bevaring af bygninger og bymiljøer samt museumsloven.
 Stk. 2.  

  

 For så vidt angår beføjelser i  

 henhold til den lovgivning, der er nævnt i stk. 1, henvises til kapitel  

 2.
 § 2.  

  

 Kulturarvsstyrelsen forbereder og  

 udarbejder generelle retsforskrifter samt forbereder enkeltsager m.v., der  

 skal  

 forelægges for kulturministeren.
 Stk. 2.  

  

 Styrelsen træffer afgørelser i  

 enkeltsager inden for rammerne af de beføjelser, der ved bekendtgørelsen  

 henlægges til Kulturarvsstyrelsen.
 Stk. 3.  

  

 Kulturarvsstyrelsen indsamler,  

 bearbejder og formidler oplysninger og medvirker ved udredningsvirksomhed  

 inden  

 for de lovgivningsområder, der er nævnt i § 1.
 § 3.  

  

 Kulturarvsstyrelsen varetager  

 sekretariatsfunktionen for Det særlige Bygningssyn og Kulturværdiudvalget.
 § 4.  

  

 Kulturarvsstyrelsen udøver de  

 beføjelser, som måtte være tillagt Kulturministeriet i henhold til  

 servitutter,  

 aftaler, fundatser m.v., og som er udfærdiget i medfør af den lovgivning, der  

 er nævnt i § 1, eller har tilknytning til denne lovgivning.
 § 5.  

  

 Kulturarvsstyrelsen yder faglig  

 rådgivning og anden bistand til kulturministeren samt andre centrale og  

 lokale  

 myndigheder inden for de sagsområder, der er henlagt til styrelsen.
 § 6.  

  

 Kulturarvsstyrelsen forestår  

 vejlednings- og informationsvirksomhed over for andre centrale og lokale  

 myndigheder samt private inden for de sagsområder, der er henlagt til  

 styrelsen.
 § 7.  

  

 Kulturarvsstyrelsen bistår  

 kulturministeren ved behandlingen af EU-sager og internationale sager inden  

 for  

 de sagsområder, der er henlagt til styrelsen.
 § 8.  

  

 Kulturarvsstyrelsen kan efter  

 kulturministerens bestemmelse få tillagt andre opgaver og beføjelser i  

 forbindelse med administrationen af den lovgivning, der hører under  

 ministeriet.
Kapitel 2 Kulturarvsstyrelsens administrative beføjelser Lov om bygningsfredning og bevaring af bygninger og  

 bymiljøer (Lovbekendtgørelse nr. 911 af 14. oktober 2001, som  

 senest ændret ved lov nr. 538 af 8. juni 2006) § 9.  

  

 Følgende opgaver og beføjelser i  

 henhold til lov om bygningsfredning og bevaring af bygninger og bymiljøer  

 udøves af Kulturarvsstyrelsen:
 1)  

 	  

 Beslutte om en  

 bygning skal fredes; § 7, jf. § 3.
 2)  

 	  

 Begære tinglysning af  

 meddelelse om, at en bygning er opført før år 1536; § 4, stk. 2.
 3)  

 	  

 Underrette i  

 forbindelse med behandling af spørgsmål om fredning, herunder fastsætte frist  

 for indsendelse af bemærkninger, samt foretage offentlig bekendtgørelse;  

 § 6, stk. 1, 2 og 4, § 7, stk. 1 og 2, og § 24,  

 stk. 3, 2. pkt.
 4)  

 	  

 Begære tinglysning af  

 fredning, herunder begæring om aflysning eller sletning af tingbogen eller om  

 offentliggørelse af fredning i Statstidende; § 7, stk. 3.
 5)  

 	  

 Beslutte ændring af  

 omfanget af fredning; § 8, stk. 1.
 6)  

 	  

 Beslutte ophævelse af  

 en fredning; § 8, stk. 2.
 7)  

 	  

 Underrette i  

 forbindelse med behandling af spørgsmål om ændring af omfanget af en fredning  

 og om ophævelse af en fredning, herunder fastsætte frist for indsendelse af  

 bemærkninger, samt foretage offentlig bekendtgørelse; § 8, stk. 3,  

 jf. § 6, stk. 1, 2 og 4, og § 7.
 8)  

 	  

 Tillade  

 bygningsarbejder, opsætning af lysinstallationer, antenner, parabolantenner  

 og  

 lignende samt skiltning på facader herunder tagflader; § 6, stk. 3,  

 og § 10, stk. 1, 2, og 4.
 9)  

 	  

 Tillade nedrivning af  

 en fredet bygning; § 11, stk. 1.
 10)  

 	  

 Nægte tilladelse til  

 nedrivning og beslutte eventuel overtagelse af ejendommen mod erstatning,  

 såfremt overtagelsen ikke kræver de bevilgende myndigheders godkendelse, og  

 der  

 er opnået enighed om statens overtagelse og vilkårene herfor; § 11,  

 stk. 1, og § 12.
 11)  

 	  

 Indhente oplysninger  

 til vurdering af en ansøgning om nedrivning samt bestemme, om behandling af  

 ansøgning om nedrivning skal afslås; § 11, stk. 2.
 12)  

 	  

 Underrette i  

 forbindelse med behandling af en ansøgning om nedrivning, herunder fastsætte  

 frist for indsendelse af bemærkninger, samt foretage offentlig  

 bekendtgørelse;  

 § 11, stk. 4, jf. § 6, stk. 1, 2 og 4, og § 7.
 13)  

 	  

 Fastsætte særlige  

 bevaringsbestemmelser; § 15.
 14)  

 	  

 Yde støtte til  

 bygningsarbejder på fredede bygninger; § 16, stk. 1, nr. 1.
 15)  

 	  

 Yde støtte til  

 sagkyndig bistand og projektudarbejdelse samt udarbejdelse af planer for  

 istandsættelse  

 og fremtidig brug af bygninger, der er indstillet til fredning af Det særlige  

 Bygningssyn; § 16, stk. 1, nr. 2.
 16)  

 	  

 Yde støtte til sikring  

 af inventar i fredede bygninger, hvor inventaret ikke er omfattet af  

 fredningen  

 i henhold til lovens § 3 samt inventar i bevaringsværdige bygninger,  

 såfremt inventaret er af betydning for den kulturhistoriske helhed eller har  

 en  

 særlig tilknytning til den pågældende bygning; § 16, stk. 1, nr. 3.
 17)  

 	  

 Yde støtte til  

 landsdækkende og lokale foreninger og lignende med bygningskulturelle formål;  

 § 16, stk. 1, nr. 4.
 18)  

 	  

 Yde støtte til  

 institutioner og lignende, der har til formål at bevare de traditionelle  

 bygningshåndværk og informere og vejlede om bygningskulturelle spørgsmål  

 m.v.;  

 § 16, stk. 1, nr. 5.
 19)  

 	  

 Yde støtte til  

 bygningsarbejder på bevaringsværdige bygninger; § 19; § 16,  

 stk. 1, nr. 6.
 20)  

 	  

 Yde støtte til lokale  

 bevaringsråd eller lignende, der kan yde støtte til bevaringsværdige  

 bygninger;  

 § 17 og § 19; § 16, stk. 1, nr. 7.
 21)  

 	  

 Beslutte formen for  

 støtte, herunder betingelserne herfor; § 16, stk. 2.
 22)  

 	  

 Til løsning af særlige  

 frednings- og bevaringsopgaver købe, forvalte, istandsætte og afhænde fast  

 ejendom, erhverve begrænsede rettigheder i sådanne samt modtage og forvalte  

 gaver og arv, herunder i form af kontante beløb; § 16, stk. 3.
 23)  

 	  

 Beslutte om en bygning  

 er bevaringsværdig; § 19.
 24)  

 	  

 I særlige tilfælde  

 beslutte, at ejeren af en bevaringsværdig bygning ikke uden  

 kommunalbestyrelsens  

 tilladelse må nedrive, ombygge eller på anden måde ændre bygningens ydre;  

 § 19 a, stk. 2.
 25)  

 	  

 Ophæve en beslutning  

 om, at en bygning er bevaringsværdig; § 19 b.
 26)  

 	  

 Underrette i  

 forbindelse med behandling af spørgsmål om, at en bygning er bevaringsværdig,  

 herunder fastsætte frist for indsendelse af bemærkninger, samt foretage  

 offentlig bekendtgørelse og begære tinglysning af udpegningen, herunder  

 begæring om aflysning eller sletning af tingbogen eller om offentliggørelse  

 af  

 udpegningen i statstidende; § 19, stk. 2; § 6, stk. 1, 2  

 og  

 4, og § 7.
 27)  

 	  

 Indsamle oplysninger  

 og udarbejde registreringer; § 20, stk. 1.
 28)  

 	  

 Udarbejde  

 sammenfattende oversigter over fredningsinteresserne; § 20, stk. 2.
 29)  

 	  

 I samarbejde med  

 kommunalbestyrelserne foretage kortlægning og registrering af bygningers og  

 bymiljøers bevaringsværdi til brug for kommunernes bevaringsplanlægning;  

 § 20, stk. 3.
 30)  

 	  

 Udarbejde fortegnelse  

 over de fredede bygninger hvert 4. år; § 20, stk. 4.
 31)  

 	  

 Udarbejde vejledninger  

 for varetagelsen af de i lovens § 1 nævnte interesser i den kommunale  

 planlægning; § 21, stk. 1.
 32)  

 	  

 Udarbejde forslag til  

 bevaringsbestemmelser, der kan indgå i den kommunale planlægning; § 21,  

 stk. 2.
 33)  

 	  

 Forelægge for Det  

 særlige Bygningssyn forslag om fredninger, jf. § 3 om ændringer af en  

 frednings  

 omfang, jf. § 8, stk. 1, ansøgninger om nedrivning af en fredet  

 bygning, jf. § 11 og ansøgninger om bygningsarbejder, jf. § 6,  

 stk. 3, og § 10; § 23, stk. 1, 2 og 4.
 34)  

 	  

 Indhente udtalelse fra  

 Det særlige Bygningssyn om ophævelse af fredninger, jf. § 8,  

 stk. 2,  

 om ansøgning om støtte til sikring af inventar; § 16, stk. 1, nr.  

 3,  

 samt i principielle spørgsmål om administrationen af § 16; § 23,  

 stk. 3 og 5.
 35)  

 	  

 Meddele samtykke til  

 opdeling af fredede bygninger i ejerlejligheder; § 27, stk. 1.
 36)  

 	  

 Få adgang til  

 offentlige og private bygninger for at tilvejebringe oplysninger til brug for  

 afgørelser i henhold til loven samt give bemyndigelse til sådan adgang;  

 § 32.
 37)  

 	  

 Påse overholdelsen af  

 loven og af de regler, der er fastsat med hjemmel i loven, samt af  

 fredningsbeslutninger  

 og særlige bevaringsbestemmelser; § 32 a, stk. 1.
 38)  

 	  

 Påse at påbud og  

 forbud efter loven efterkommes, og at vilkår fastsat i tilladelser  

 overholdes;  

 § 32 a, stk. 2.
 39)  

 	  

 Modtage indberetninger  

 fra en kommunalbestyrelse om ulovlige forhold; § 32 a, stk. 3.
 40)  

 	  

 Behandle sager om  

 lovliggørelse af konstaterede ulovlige forhold; § 32 a, stk. 4.
 41)  

 	  

 Meddele påbud om  

 berigtigelse af ulovlige forhold og træffe beslutning om at indbringe sagen  

 for  

 domstolene; § 33, stk. 2.
 42)  

 	  

 Få adgang til at  

 foretage det fornødne til berigtigelse af et ulovligt forhold; § 33,  

 stk. 3.
 43)  

 	  

 Meddele påbud om at  

 afhjælpe mangler, der frembyder fare for bygningernes opretholdelse, samt  

 lade  

 de pågældende arbejder udføre på ejerens bekostning; § 33, stk. 4.
 44)  

 	  

 Begære tinglysning og  

 aflysning af påbud om at berigtige et ulovligt forhold; § 33,  

 stk. 5.
 45)  

 	  

 I særlige tilfælde  

 beslutte ekspropriation af fast ejendom; § 33 a.
 46)  

 	  

 Varetage funktioner  

 ved ekspropriation af fredede bygninger; § 33 a, stk. 3.
Museumsloven (Lovbekendtgørelse nr. 1505 af 14. december 2006) § 10.  

  

 Følgende opgaver og beføjelser, i  

 henhold til museumsloven, udøves af Kulturarvsstyrelsen:
 1)  

 	  

 Modtage arbejdsplaner  

 fra de statslige museer; § 10, 2. pkt.
 2)  

 	  

 Kræve, at de  

 statsanerkendte museer i videst muligt omfang er administrativt og økonomisk  

 adskilt fra andre institutioner, hvis de statsanerkendte museer ønsker at  

 bevare tilskud efter lovens §§ 15 og 16; § 14, stk. 1, nr. 1.
 3)  

 	  

 Godkende et  

 statsanerkendt museums ansvarsområde og ændringer heri; § 14,  

 stk. 1,  

 nr. 2.
 4)  

 	  

 Godkende et  

 statsanerkendt museums vedtægter, hvis Kulturministeriet er  

 hovedtilskudsyder;  

 § 14, stk. 1, nr. 3.
 5)  

 	  

 Modtage arbejdsplaner  

 fra de statsanerkendte museer; § 14, stk. 1, nr. 8, 2. pkt.
 6)  

 	  

 Tillade, at et  

 statsanerkendt museum udskiller genstande fra samlingen; § 14,  

 stk. 1, nr. 9.
 7)  

 	  

 Modtage de  

 statsanerkendte museers budget, regnskab og beretning; § 14,  

 stk. 1,  

 nr. 14.
 8)  

 	  

 Fravige bestemmelsen  

 i lovens § 14, stk. 1, nr. 7, 1. pkt., når særlige omstændigheder  

 gør  

 sig gældende; § 14, stk. 4.
 9)  

 	  

 Beregne og anvise  

 tilskud til driften af de statsanerkendte museer; 14 a, § 15,  

 stk. 1,  

 § 15 a, stk. 1 og 2, og § 16.
 10)  

 	  

 Yde tilskud til  

 løsning af fællesopgaver, erhvervelser samt de statsanerkendte museers  

 virksomhed  

 i øvrigt; § 16, stk. 2.
 11)  

 	  

 Yde støtte til  

 udvikling af museumsområdet; § 16, stk. 3.
 12)  

 	  

 Yde driftstilskud til  

 de konserveringscentre m.v., der tidligere var amtskommunalt finansierede;  

 § 16 a, stk. 1.
 13)  

 	  

 Afgøre, efter  

 forhandling med et museums hovedtilskudsyder, hvad der skal ske med et  

 statsanerkendt  

 museums samling, såfremt et statsanerkendt museum ophører; § 17,  

 stk. 1.
 14)  

 	  

 Godkende de  

 bestemmelser i et statsanerkendt museums vedtægter, der afviger fra lovens  

 § 17, stk. 1; § 17, stk. 2.
 15)  

 	  

 Yde tilskud til lokale  

 museumsråd; § 18, stk. 3.
 16)  

 	  

 Gennem samarbejde med  

 planmyndighederne virke for, at væsentlige bevaringsværdier sikres for  

 eftertiden; § 23, stk. 1.
 17)  

 	  

 Underrette  

 planmyndighederne om forekomsten af væsentlige bevaringsværdier, der har  

 betydning  

 for planlægningen; § 23, stk. 4.
 18)  

 	  

 Yde tilskud til lokale  

 kulturmiljøråd; § 23 a, stk. 3.
 19)  

 	  

 Modtage udtalelser fra  

 museer om, hvorvidt et jordarbejde på landjorden vil indebære en risiko for  

 ødelæggelse af væsentlige fortidsminder til brug for udtalelse til bygherren  

 eller den, for hvis regning et jordarbejde udføres, herunder om det vil være  

 nødvendigt at gennemføre en arkæologisk undersøgelse; § 25, stk. 2.
 20)  

 	  

 Godkende museernes  

 budgetter for større forundersøgelser; § 26, stk. 2.
 21)  

 	  

 Godkende museernes  

 regnskaber for udførte større forundersøgelser; § 26, stk. 2.
 22)  

 	  

 I særlige tilfælde yde  

 tilskud til større forundersøgelser; § 26, stk. 2, 3. pkt.
 23)  

 	  

 Afholde udgifter til  

 forundersøgelser under de i loven nævnte forhold; § 26, stk. 2.
 24)  

 	  

 Modtage anmeldelser om  

 fortidsminder, som findes under jordarbejde; § 27, stk. 2.
 25)  

 	  

 Beslutte at fundne  

 kulturgenstande, som ikke er danefæ, skal afleveres til vedkommende statslige  

 eller statsanerkendte museum; § 27, stk. 2, 3. pkt.
 26)  

 	  

 Beslutte om et  

 jordarbejde kan fortsætte eller skal indstilles, indtil der er foretaget en  

 arkæologisk undersøgelse, eller indtil spørgsmål om erhvervelse efter lovens  

 § 27, stk. 8, er afgjort; § 27, stk. 3.
 27)  

 	  

 Godkende museernes  

 budgetter for arkæologiske undersøgelser; § 27, stk. 4.
 28)  

 	  

 Godkende museernes  

 regnskaber for udførte arkæologiske undersøgelser; § 27, stk. 4.
 29)  

 	  

 Afholde udgifter til  

 arkæologiske undersøgelser under de i loven nævnte forhold; § 27,  

 stk. 5.
 30)  

 	  

 I særlige tilfælde yde  

 tilskud til arkæologiske undersøgelser, der gennemføres efter lovens  

 § 27,  

 stk. 3, jf. stk. 4; § 27, stk. 6.
 31)  

 	  

 Afholde udgifter til  

 erstatning af grundejeres tab, mens en undersøgelse foretages, eller indtil  

 spørgsmål om erhvervelse efter lovens § 27, stk. 8, er afgjort;  

 § 27, stk. 7.
 32)  

 	  

 Erhverve fortidsmindet  

 og eventuelt omkringliggende areal; § 27,stk. 8.
 33)  

 	  

 Få adgang til  

 offentlige og private steder, hvor der foretages jordarbejder, for at  

 tilvejebringe oplysninger til brug for afgørelser i henhold til loven samt  

 give  

 bemyndigelse til sådan adgang; § 27, stk. 1; § 27,  

 stk. 9.
 34)  

 	  

 Modtage anmeldelse af  

 fund af fortidsminder, herunder vrag af skibe, skibsladninger og dele fra  

 sådanne skibsvrag, der må antages at være gået tabt for mere end 100 år  

 siden;  

 § 28, stk. 1.
 35)  

 	  

 Træffe bestemmelser om  

 tilrettelæggelsen af arkæologiske undersøgelser af de genstande der tilhører  

 staten; § 28, stk. 3.
 36)  

 	  

 Fravige  

 alderskriteriet i lovens § 28, stk. 1, i særlige tilfælde i  

 forbindelse med gennemførelsen af arkæologiske undersøgelser efter lovens  

 § 28, stk. 3; § 28, stk. 4.
 37)  

 	  

 Modtage og fordele  

 indleverede genstande, som tilhører staten, mellem relevante museer og  

 udbetale  

 en eventuel godtgørelse; § 28, stk. 5.
 38)  

 	  

 Modtage anmeldelser om  

 fund af fortidsminder, som er gjort på den dybe havbund; § 28 a,  

 stk. 1 og 2; § 28 a, stk. 3.
 39)  

 	  

 Tillade ændringer i  

 tilstanden af undervandskulturarv, som tilhører den danske stat, danske  

 statsborgere eller juridiske personer, der er hjemmehørende i Danmark;  

 § 28 a, stk. 1; § 28 a, stk. 4.
 40)  

 	  

 Modtage indleverede  

 genstande, som tilhører staten; § 28 a, stk. 1; § 28 a,  

 stk. 5.
 41)  

 	  

 Bestemme at  

 fortidsminder, herunder vrag af skibe, skibsladninger og dele fra sådanne  

 skibsvrag,  

 der er gået tabt for mindre end 100 år siden, skal være omfattet af § 28  

 a, stk. 1; § 28 a, stk. 6.
 42)  

 	  

 Modtage anmeldelser af  

 naturhistoriske genstande i forbindelse med jordarbejder og anmode om  

 aflevering af fundne genstande, der ikke er danekræ; § 29, stk. 1.
 43)  

 	  

 Træffe beslutning om,  

 at arbejdet kan fortsætte, eller om det skal indstilles, indtil der er  

 foretaget  

 en undersøgelse; § 29, stk. 2.
 44)  

 	  

 Afholde udgifter til  

 en undersøgelse; § 29, stk. 2.
 45)  

 	  

 Afholde udgifter til  

 erstatning til private grundejere, mens en undersøgelse foretages; § 29,  

 stk. 3, jf. § 27, stk. 7.
 46)  

 	  

 Få adgang til  

 offentlige og private steder, hvor der foretages jordarbejder, for at  

 tilvejebringe  

 oplysninger til brug for afgørelser i henhold til loven samt give  

 bemyndigelse  

 til sådan adgang; § 29, stk. 1; § 29, stk. 4.
 47)  

 	  

 Give meddelelse til  

 ejeren om tilstedeværelsen af et fortidsminde på en ejendom og bestemme, at  

 fortidsmindebeskyttelsen udstrækkes til ejendomsskellet; § 29 e,  

 stk. 3.
 48)  

 	  

 Oplyse om hvilke  

 fortidsminder, der findes på en ejendom, og deres udstrækning; § 29 e,  

 stk. 4.
 49)  

 	  

 Beslutte at lade en  

 meddelelse om tilstedeværelse af et fortidsminde på en ejendom tinglyse;  

 § 29 e, stk. 3; § 29 e, stk. 5.
 50)  

 	  

 Bestemme at vrag af  

 skibe eller andre fartøjer, der er gået tabt for mindre end 100 år siden,  

 skal  

 være omfattet af lovens § 29 g, stk. 2; § 29 g, stk. 3.
 51)  

 	  

 Stille krav om, at den  

 ansvarlige for et anlægsarbejde eller en aktivitet på havbunden udfører en  

 marinarkæologisk forundersøgelse; § 29 g, stk. 4.
 52)  

 	  

 Modtage anmeldelser om  

 fund af fortidsminder eller vrag omfattet af lovens § 29 g, stk. 1  

 og  

 2; § 29 h, stk. 1.
 53)  

 	  

 Træffe beslutning  

 inden 4 uger efter anmeldelse efter lovens § 29 h, stk. 1, om,  

 hvorvidt arbejdet kan fortsætte, eller om arbejdet skal indstilles, indtil  

 der  

 er foretaget en marinarkæologisk undersøgelse, herunder fastsættelse af  

 vilkår  

 for genoptagelse af arbejdet; § 29 h, stk. 2.
 54)  

 	  

 Tillade arkæologiske  

 undersøgelser af fortidsminder, som er omfattet af lovens § 29 e,  

 stk. 1, 1. pkt.; § 29 j, stk. 1.
 55)  

 	  

 Gøre andre undtagelser  

 end nævnt i nr. 54 fra bestemmelserne i lovens § 29 e, stk. 1, 1.  

 pkt.; § 29 j, stk. 1.
 56)  

 	  

 Gøre undtagelse fra  

 bestemmelserne i lovens § 29 e, stk. 1, 2. pkt.; 29 j, stk. 1.
 57)  

 	  

 Kan ved meddelelse om  

 dispensation fra lovens § 29 e, stk. 1, stille vilkår, herunder om  

 at  

 der for ansøgerens regning skal udføres en arkæologisk undersøgelse;  

 § 29  

 j, stk. 1.
 58)  

 	  

 Gøre undtagelse fra  

 bestemmelserne i lovens § 29 f; § 29 j, stk. 1.
 59)  

 	  

 Tillade arkæologiske  

 undersøgelser af historiske skibsvrag og fortidsminder på havbunden, jf.  

 lovens  

 § 29 g, stk. 1 og 2; § 29 j, stk. 1.
 60)  

 	  

 Gøre andre undtagelser  

 end nævnt i nr. 59 fra bestemmelserne i lovens § 29 g, stk. 1 - 2;  

 § 29 j, stk. 1.
 61)  

 	  

 Påse overholdelsen af  

 lovens kapitel 8 a og af de regler, der er udstedt efter dette kapitel;  

 § 29 o, stk. 1.
 62)  

 	  

 Bestemme, at tilsynet  

 i særlige tilfælde udøves af en anden myndighed; § 29 o, stk. 2,  

 for  

 så vidt angår § 29 a og §§ 29 e - 29 h.
 63)  

 	  

 Påse at påbud og  

 forbud efter lovens kapitel 8 a efterkommes, og at vilkår, der er fastsat i  

 tilladelser, overholdes; § 29 o, stk. 3.
 64)  

 	  

 Foranledige et  

 ulovligt forhold lovliggjort, medmindre forholdet har underordnet betydning;  

 § 29 o, stk. 4.
 65)  

 	  

 For ejerens regning  

 lade et påbud om at berigtige et ulovligt forhold tinglyse på ejendommen samt  

 aflyse påbuddet fra tingbogen, når forholdet er berigtiget; § 29 p,  

 stk. 2.
 66)  

 	  

 Foretage det  

 nødvendige til et forholds berigtigelse på den forpligtedes regning, når et  

 ved  

 dom meddelt påbud om at berigtige et ulovligt forhold ikke er efterkommet  

 rettidigt og inddrivelse af tvangsbøder ikke kan antages at føre til at  

 påbuddet efterkommes; § 29 p, stk. 3.
 67)  

 	  

 Umiddelbart lade det  

 nødvendige arbejde udføre på den forpligtedes regning, såfremt et ulovligt  

 forhold frembyder fare for opretholdelsen af tilstanden af sten- og jorddiger  

 og lignende og af fortidsminder, der er beskyttet i medfør af lovens kapitel  

 8  

 a, og et påbud om at berigtige forholdet ikke efterkommes rettidigt;  

 § 29  

 p, stk. 4.
 68)  

 	  

 Lade fortidsminder  

 istandsætte; § 29 q, stk. 1.
 69)  

 	  

 Give påbud til en ejer  

 eller bruger om at genoprette hidtidig tilstand af et fortidsminde samt  

 foretage  

 foranstaltninger, der er nødvendige for at forhindre nye beskadigelser;  

 § 29 q, stk. 2, 1. pkt.
 70)  

 	  

 Lade arbejde udføre  

 for ejernes eller brugernes regning; § 29 q, stk. 2, 2. pkt. og  

 stk. 3.
 71)  

 	  

 Få adgang til  

 offentlige og private arealer for at tilvejebringe oplysninger til brug for  

 afgørelser i henhold til loven samt give bemyndigelse til sådan adgang;  

 § 29 r, for så vidt angår § 29 a og §§ 29 e - 29 h.
 72)  

 	  

 Klage til  

 Naturklagenævnet over kommunalbestyrelsens afgørelser; § 29 u,  

 stk. 1, nr. 3, for så vidt angår § 29 a og § 18 i  

 naturbeskyttelsesloven.
 73)  

 	  

 Træffe afgørelse om  

 deponering af et nyt danefæfund, hvis Nationalmuseet og et andet museum ikke  

 kan opnå enighed herom; § 30, stk. 5.
 74)  

 	  

 Træffe afgørelse i  

 samråd med Ministeriet for Videnskab, Teknologi og Udvikling om deponering af  

 et nyt danekræfund, hvis Statens Naturhistoriske Museum og et andet museum  

 ikke  

 kan opnå enighed herom; § 31, stk. 5.
 75)  

 	  

 Indhente yderligere  

 materiale fra tilskudsmodtagerne til brug for revisionen til en nøjere  

 regnskabsgennemgang;  

 § 35.
 76)  

 	  

 Træffe bestemmelse om  

 tilskud, hvis tilskudsmodtageren ikke opfylder betingelserne for tilskuddet;  

 § 37.
 77)  

 	  

 Føre et  

 kulturhistorisk centralregister og et centralt register over kunstværker samt  

 stille registrene til rådighed for offentligheden og relevante myndigheder;  

 § 39.
Lov om folkekirkens kirkebygninger og kirkegårde (Lov nr. 454 af 11. juni 1992 som senest ændret ved  

 lov nr. 562 af 24. juni 2005) § 11.  

  

 Følgende opgaver og beføjelser i  

 henhold til lov om folkekirkens kirkebygninger og kirkegårde udøves af  

 Kulturarvsstyrelsen:
 1)  

 	  

 Udpege sagkyndig;  

 § 21, stk. 2.
Kapitel 3 Klage m.v.
 § 12.  

  

 Afgørelser truffet af  

 Kulturarvsstyrelsen i henhold til bekendtgørelsen kan påklages til  

 kulturministeren,  

 jf. dog stk. 2-4.
 Stk. 2.  

  

 Afgørelser truffet af  

 Kulturarvsstyrelsen i henhold til bekendtgørelsens § 10, nr. 53, 55, 60  

 og  

 69, kan påklages til Naturklagenævnet, der har den endelige administrative  

 afgørelse, jf. naturbeskyttelseslovens § 82.
 Stk. 3.  

  

 Afgørelser truffet af  

 Kulturarvsstyrelsen i henhold til bekendtgørelsens § 10, nr. 31 og 45,  

 kan  

 påklages til Taksationskommissionen, der har den endelige administrative  

 afgørelse, jf. museumslovens § 27, stk. 7 og § 29,  

 stk. 3.
 Stk. 4.  

  

 Afgørelser truffet af  

 Kulturarvsstyrelsen i henhold til bekendtgørelsens § 9, nr. 2-4, 7-44,  

 46,  

 § 10, nr. 1-2, 5, 7, 10-11, 15-19, 21-22, 24, 28, 30, 33-34, 38, 40, 42,  

 46-52, 54, 56-59, 61-68, 70-72, 75 og 77, og § 11, nr. 1, kan ikke  

 påklages til ministeren eller anden administrativ myndighed.
Stk. 5.  

  

 Klagefristen til  

 Kulturministeriet for Kulturarvsstyrelsens afgørelser truffet i henhold til  

 bekendtgørelsens § 9, nr. 1, 5-6, 45, § 10, nr. 3-4, 6, 8-9, 12-14,  

 20, 23, 25-27, 29, 32, 35-37, 39, 41, 43-44 og 73-74 og 76, er 4 uger fra den  

 dag, afgørelsen er meddelt den pågældende.
Klagefristen til Naturklagenævnet  

 for Kulturarvsstyrelsens afgørelser truffet i henhold til bekendtgørelsens  

 § 10, nr. 53, 55, 60, og 69, er 4 uger fra den dag, afgørelsen er  

 meddelt  

 den pågældende.
Klagefristen til Taksationskommissionen for  

 Kulturarvsstyrelsens afgørelser truffet i henhold til bekendtgørelsens  

 § 10, nr. 31 og 45, er 4 uger fra den dag, afgørelsen er meddelt den  

 pågældende.
Er afgørelsen offentligt bekendtgjort, regnes klagefristen dog  

 altid fra bekendtgørelsen.
Hvis klagefristen udløber på en lørdag eller en  

 helligdag, forlænges fristen til den følgende hverdag.
 § 13.  

  

 Klage over Kulturarvsstyrelsens  

 afgørelser i henhold til bekendtgørelsen indgives skriftligt til styrelsen,  

 der  

 videresender klagen til Kulturministeriet, Naturklagenævnet eller  

 Taksationskommissionen  

 ledsaget af den påklagede afgørelse og det materiale, der er indgået i sagens  

 bedømmelse.
 Stk. 2.  

  

 En tilladelse må ikke udnyttes,  

 før klagefristen er udløbet, medmindre andet er tilkendegivet i afgørelsen.
 Stk. 3.  

  

 Efter meddelelse af afgørelse  

 fra Kulturarvsstyrelsen om ikke at frede en bygning, jf. bekendtgørelsens  

 § 9, nr. 1, må der ikke uden tilladelse fra Kulturarvsstyrelsen inden  

 for  

 4 uger foretages byggearbejde eller lignende ud over almindelig  

 vedligeholdelse.
 Stk. 4.  

  

 Efter meddelelse af afgørelse  

 fra Kulturarvsstyrelsen om ophævelse af fredning, jf. bekendtgørelsens  

 § 9, nr. 6, må der ikke uden tilladelse fra Kulturarvsstyrelsen inden  

 for  

 4 uger foretages byggearbejde eller lignende ud over almindelig  

 vedligeholdelse.
 Stk. 5.  

  

 Rettidig klage har opsættende  

 virkning for den påklagede afgørelse, medmindre klagemyndigheden bestemmer  

 andet.
 § 14.  

  

 Kulturministeren kan bestemme, at  

 en afgørelse, der i henhold til bekendtgørelsen henhører under  

 Kulturarvsstyrelsen, træffes af ministeren.
 Stk. 2.  

  

 Kulturministeren kan give  

 Kulturarvsstyrelsens direktør instrukser for udøvelsen af de opgaver og  

 beføjelser, der er henlagt til Kulturarvsstyrelsen.
Kapitel 4 Ikrafttræden m.v.
 § 15.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 1028 af 21. oktober 2004 om henlæggelse af opgaver og beføjelser til  

 Kulturarvsstyrelsen.
 Stk. 3.  

  

 Bestemmelsen i § 10, nr. 9,  

 for så vidt angår tilskud efter § 15 a, stk. 1 og 2, og § 10,  

 nr. 12, for så vidt angår tilskud efter § 16 a, stk. 1, har dog kun  

 virkning fra den 1. januar 2007 til den 31. december 2010.
Stk. 4.  

  

 Bestemmelserne i § 12,  

 stk. 4, finder anvendelse på afgørelser truffet af Kulturarvsstyrelsen  

 den  

 1. januar 2007 eller senere.
Klager over afgørelser truffet før dette  

 tidspunkt  

 behandles i overensstemmelse med bestemmelserne i bekendtgørelse nr. 1028 af  

 21. november 2004.
