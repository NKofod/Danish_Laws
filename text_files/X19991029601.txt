 Direktoratet traf den 16. september 1997 afgørelse om at medlemmet  

 blev pålagt 1 uges effektiv karantæne på grund af  

 selvforskyldt ledighed fra den 28. januar 1997. Endvidere var han ikke  

 dagpengeberettiget i perioden 27. januar til 3. marts 1997. Direktoratet  

 begrundede afgørelsen med hans oplysning om at han regnede med at  

 være i arbejde fra uge 10/1997 hos sin tidligere arbejdsgiver.
 I sin afgørelse af 21. august 1998 fandt ankenævnet det  

 godtgjort at medlemmet tilkendegav at han var interesseret i at overtage det  

 formidlede arbejde, og at han regnede med at få arbejde hos sin  

 tidligere arbejdsgiver omkring uge 10/1997.
Ankenævnet fandt at oplysningen om at han skulle påbegynde  

 arbejde hos sin tidligere arbejdsgiver, ikke skulle have den konsekvens at  

 han blev idømt karantæne for afslag på formidlet arbejde.  

 Nævnet lagde vægt på at han ved ansættelsessamtalen  

 tilkendegav at han var interesseret i at overtage arbejdet, og at han skulle  

 starte på arbejde hos sin tidligere arbejdsgiver hvilket rent faktisk  

 skete.
Nævnet fandt at det ikke kunne afvises at det væsentligst  

 skyldtes arbejdsgiverens forhold at medlemmet ikke blev ansat.
 Ankenævnet fandt derfor heller ikke tilstrækkeligt grundlag  

 for at standse udbetalingen af dagpenge til ham frem til han påbegyndte  

 arbejdet hos sin tidligere arbejdsgiver.
Rådighed og arbejdsvægring Arbejdsformidlingen anmodede medlemmet om at kontakte D S  

 V Transport A/S, Holbæk, den 27. januar 1997 i forbindelse med  

 formidling af arbejde.
 Arbejdsgiveren meddelte den 28. januar 1997  

 arbejdsformidlingen at medlemmet ikke ønskede jobbet fordi han havde  

 arbejde fra uge 10/1997 (3.-9. marts).
 Hovedledelsen meddelte den 19. februar 1997 medlemmet at  

 han var pålagt 1 uges effektiv karantæne med virkning fra den 27.  

 januar 1997 fordi han havde afslået et formidlet arbejde uden en gyldig  

 grund.
 Medlemmet klagede den 6. marts 1997 til direktoratet over  

 denne afgørelse og anførte at han ikke mente at have  

 afslået et formidlet arbejde da han henvendte sig til arbejdsgiveren  

 den 27. januar 1997. Han var interesseret i arbejdet, men gjorde  

 arbejdsgiveren opmærksom på at han havde planlagt ferie i uge  

 9/1997 (24. februar-2. marts). Desuden regnede han med at få arbejde  

 på sin tidligere arbejdsplads omkring uge 10/1997. Hans tidligere  

 arbejdsplads havde hjemsendt ham på grund af arbejdsmangel, men han  

 havde fået at vide at han skulle starte igen omkring uge 10/1997.
Medlemmet anførte videre at arbejdsgiveren herefter  

 meddelte ham, at han ikke kunne ansætte ham da han jo så ikke var  

 interesseret i arbejdet.Medlemmet gjorde igen gældende at han var  

 interesseret i arbejdet og gerne ville tage det selv om det måske kun  

 blev for en kort periode.
Han havde den klare opfattelse at arbejdsgiveren  

 ikke ansatte ham fordi han planlagde ferie i uge 9/1997, og fordi han  

 forventede at komme i arbejde efter sin ferie hos sin tidligere arbejdsgiver.  

 Han mente således at arbejdsgiveren ikke var interesseret i at  

 ansætte ham for så kort en periode.
Han fandt at det var forkert  

 at det var arbejdsgiverens udlægning der blev lagt til grund for  

 afgørelsen.
 På forespørgsel fra direktoratet meddelte  

 hovedledelsen den 6. august 1997 telefonisk at der ikke var udbetalt dagpenge  

 for uge 5/1997 (27. januar-2. februar). Der var udbetalt dagpenge for uge  

 6-8/1997 (3.-23. februar), og der var ikke udbetalt dagpenge for uge  

 9-11/1997 (24. februar-16. marts).
 Hovedledelsen meddelte den 22. august 1997 direktoratet at  

 det udbetalte bruttobeløb for uge 6-8/1997 (3.-23. februar) udgjorde  

 kr. 7.875,-.
 På forespørgsel fra direktoratet meddelte C M  

 C Maskinstation, Svinninge, hvor medlemmet havde haft ansættelse til  

 den 20. december 1996, at han var blevet ansat igen den 3. marts 1997 og  

 fortsat var i arbejde.
Direktoratet udtalte den 16. september 1997 at  

 direktoratet fandt at medlemmet skulle pålægges 1 uges effektiv  

 karantæne på grund af selvforskyldt ledighed.
Karantænen  

 kunne afvikles fra den 28. januar 1997.
 Direktoratet fandt desuden at medlemmet ikke var  

 dagpengeberettiget fra den 27. januar 1997 indtil han startede hos sin  

 tidligere arbejdsgiver den 3. marts 1997. Direktoratet fandt dog at han ikke  

 skulle betale dagpengene for førnævnte periode tilbage.
 Som begrundelse for afgørelsen anførte  

 direktoratet at medlemmet var selvforskyldt ledig den 27. januar 1997 ved at  

 handle på en måde så at arbejdsforholdet ikke kom i stand.  

 Dette sidestilledes med afslag på formidlet arbejde, jfr. direktoratets  

 bekendtgørelse nr. 667 af 10. juli 1996 om rådighed og  

 selvforskyldt ledighed ' 21, stk.  

 4.
 Medlemmet pålagdes derfor en sanktion for  

 selvforskyldt ledighed, nemlig 1 uges effektiv karantæne, jfr.  

 bekendtgørelsens ' 27, stk.  

 1. Direktoratet lagde ved afgørelsen vægt på at  

 arbejdsgiverens begrundelse for at ansættelsesforholdet ikke kom i  

 stand, var medlemmets oplysning om at han planlagde ferie i uge 9/1997, og at  

 han regnede med at han havde arbejde fra uge 10/1997 hos sin tidligere  

 arbejdsgiver.
 Det var ikke en gyldig grund til at afslå formidlet  

 arbejde at medlemmet planlagde ferie i uge 9/1997 og regnede med at få  

 arbejde hos sin tidligere arbejdsgiver i uge 10/1997, jfr.  

 bekendtgørelsens ' 23.
 Da medlemmet fandtes at have handlet på en  

 måde der kunne sidestilles med afslag ved sit udsagn til arbejdsgiveren  

 om at han skulle overtage andet arbejde i uge 10/1997, fandt direktoratet  

 ikke at han var til rådighed for arbejdsmarkedet i perioden 27.  

 januar-3. marts 1997. Han var således ikke berettiget til dagpenge i  

 denne periode, jfr. bekendtgørelsens ' 14, stk. 1, litra a.
 Vedrørende tilbagebetaling af de med urette  

 udbetalte dagpenge lagde direktoratet til grund at medlemmet ikke havde givet  

 arbejdsløshedskassen urigtige oplysninger eller i øvrigt  

 fortiet omstændigheder der var af betydning for retten til dagpenge,  

 jfr. arbejdsløshedsforsikringslovens ' 86, stk. 1.
Direktoratet bemærkede at dagpenge for uge 9/1997  

 ikke var udbetalt.
Det var derfor dagpengene for uge 6-8/1997 der var  

 fejludbetalt.
Ved indankningen den 30. september 1997 anførte  

 medlemmet at han fandt sig forpligtet til at oplyse arbejdsgiveren om ferie  

 ved en ansættelsessamtale når ferien var tilrettelagt.
Hans ferie  

 var tilrettelagt først i januar 1997, og han ønskede ferie i  

 uge 9/1997 da der muligvis var en chance for at komme i arbejde i uge 10/1997  

 hos hans tidligere arbejdsgiver.
 Medlemmet anførte videre at han den 17. januar 1997  

 havde meddelt arbejdsformidlingen at han holdt ferie i uge 9.  

 Arbejdsformidlingen vidste således at han skulle holde ferie da han  

 blev formidlet arbejde den 27. januar 1997. Da han meddelte arbejdsgiveren at  

 han skulle holde ferie, sagde han samtidig at han meget gerne ville have  

 arbejdet.
 Direktoratet fandt den 6. november 1997 ikke grundlag for  

 at ændre sin afgørelse.
 Direktoratet fandt at medlemmet under  

 ansættelsessamtalen var berettiget til at nævne at han havde  

 planlagt ferie da han havde meddelt dette til arbejdsformidlingen forud for  

 formidlingen af det pågældende arbejde.
Direktoratet fandt dog at måtte fastholde  

 afgørelsen da medlemmet under ansættelsessamtalen havde omtalt  

 at han forventede at få arbejde hos sin tidligere arbejdsgiver fra uge  

 10/1997. Direktoratet fandt at dette udsagn var tilstrækkeligt til at  

 der var tale om selvforskyldt ledighed.
Direktoratet fandt således at  

 han herved havde handlet på en måde så arbejdsforholdet  

 ikke kom i stand hvilket sidestilledes med afslag på det formidlede  

 arbejde.
På forespørgsel fra ankenævnet meddelte  

 D S V Transport A/S den 6. juli 1998 telefonisk at det arbejde der blev  

 formidlet den 27. januar 1997, var varigt arbejde som specialarbejder med  

 smøring af lastbile Ankenævnet fandt ved sin afgørelse, at det  

 efter det oplyste ikke kunne afvises, at det væsentligst skyldtes  

 arbejdsgiverens forhold, at medlemmet ikke blev ansat.
Ankenævnet  

 fandet derfor heller ikke tilstrækkeligt grundlag for at standse  

 udbetalingen af dagpenge til medlemmet.
 Ankenævnet ændrede således Direktoratet  

 for Arbejdsløshedsforsikringens afgørelse.
