 Med virkning fra den 1. januar 1986 har direktoratet som bekendt overtaget  

 den del af regnskabsføringen vedrørende arrestvæsenet, der hidtil har været  

 foretaget af politikontorerne.
 I den anledning skal direktoratet meddele, at afregning af indbetalte  

 afsoningsomkostninger vedrørende arresthusophold fremtidig skal ske ved  

 tilinspostering til direktoratets institutionsnr. 6442.1000, konto 4300.50.0.  

 Det er tilstrækkeligt at anføre arresthusets aktivitetsnummer samt pågældende  

 indbetalers cpr.nr., idet arresthusene skal indsende en genpart af regninger  

 for arresthusophold (udstedt efter 1. januar 1986) til direktoratets løn- og  

 regnskabskontor.
 Direktoratets postgirokonto 4 00 18 85 kan endvidere benyttes ved  

 indbetalingen.
 Samtidig med afregning af indbetalte afsoningsomkostninger for 1985 eller  

 tidligere år indsendes en fotokopi af arrestregningerne til direktoratets  

 løn- og regnskabskontor.
 Direktoratets løn- og regnskabskontor skal endvidere anmode om med  

 virkning fra 1. januar 1986 at modtage meddelelse om uerholdelige eller  

 afskrevne afsoningsomkostninger.
Afregning af indbetalte afsoningsomkostninger for fængselsophold skal  

 fortsat sendes til vedkommende statsfængsel.
Indbetaling kan ske ved  

 tilinspostering til vedkommende statsfængsels institutionsnr. til konto  

 4300.50.0 eller ved girering til vedkommende statsfængsels postgirokonto.
Ved  

 tilinsposteringen skal anføres den pågældende indbetalers cpr.nr. eller navn.
Der vedlægges en oversigt over statsfængslernes institutionsnumre samt  

 arresthusenes aktivitetsnumre. (* 1) Der henvises endvidere til det af direktoratet den 8. november 1985  

 udsendte udkast til instruks vedrørende regnskabsvæsenets tilrettelæggelse  

 ved kriminalforsorgens arresthuse.
 Det tilføjes, at et nyt samlet cirkulære om inddrivelse af  

 afsoningsomkostninger snarest vil blive udsendt.
 E.B.
Bjarne Christensen Politimestrene samt politidirektøren i København.
