Cirkulære  

 om genoptagelse af skatteansættelsen  

  

 vedrørende beskatning af brobizz til benyttelse af  

  

 Storebæltsforbindelsen og Øresundsforbindelsen 1. Fri brobizz ved  

 kørsel i fri bil mellem hjem og arbejdssted  

1) Landsskatteretten har ved kendelse af 14. oktober 2004  

 (SKM2004.417.LSR) tilsidesat hidtidig praksis for beskatning af fri brobizz,  

 som stilles til rådighed af arbejdsgiveren i forbindelse med kørsel i fri bil  

 mellem hjem og arbejdssted.
 Hidtidig praksis på området fremgik af Ligningsrådets bindende  

 forhåndsbesked af 22. april 2003 (SKM2003.183.LR), der fastslog, at en  

 arbejdsgiverbetalt brobizz ikke var fri befordring omfattet af ligningslovens  

 § 9 C, stk. 7, men et skattepligtigt personalegode omfattet af  

 ligningslovens § 16.
 Nugældende praksis er ifølge kendelsen, at en fri brobizz ved  

 kørsel i fri bil mellem hjem og arbejdssted anses for fri befordring omfattet  

 af ligningslovens § 9 C, stk. 7. Der sker kun beskatning af den fri  

 befordring, såfremt den ansatte tager befordringsfradrag efter ligningslovens  

 § 9 C, stk. 1-4. Fradrag for broafgiften efter ligningslovens  

 § 9 C, stk. 9, er udelukket, når arbejdsgiveren har afholdt  

 udgiften.
2. Fri brobizz ved  

 kørsel i egen bil mellem hjem og arbejdssted Ligningsrådet har i en bindende forhåndsbesked af 19. april 2005  

 (SKM2005.176.LR) fastslået, at praksisændringen for beskatning af fri brobizz  

 også gælder i tilfælde, hvor den ansatte kører i egen bil mellem hjem og  

 arbejde.
Fri brobizz er også i denne situation omfattet af ligningslovens  

 § 9  

 C, stk. 7, og da udgiften til brobizz ikke er omfattet af  

 kilometerfradraget,  

 kan den ansatte tage befordringsfradrag efter ligningslovens § 9 C,  

 stk. 1-4, for hele strækningen mellem hjem og arbejdssted, uden at det  

 medfører beskatning af fri befordring.
Fradrag for broafgiften efter  

 ligningslovens § 9 C, stk. 9, er udelukket, når arbejdsgiveren har  

 afholdt udgiften.
3. Egenbetalt  

 brobizz ved kørsel i fri bil mellem hjem og arbejdssted Ligningsrådet udtalte i SKM2003.183.LR, at det var en forudsætning  

 for fradrag efter ligningslovens § 9 C, stk. 9, at der blev  

 foretaget  

 fradrag for befordring mellem hjem og arbejdssted.
Da den ansatte havde fri  

 bil, skulle der ske beskatning af fri befordring i henhold til ligningslovens  

 § 9 C, stk. 7, svarende til værdien af befordringsfradraget efter  

 ligningslovens § 9 C, stk. 1, såfremt den ansatte ønskede at  

 foretage  

 fradrag for broafgiften.
 Landsskatteretten har ændret den nævnte afgørelse ved kendelse af  

 8. februar 2005 (SKM2005.298.LSR), hvor retten udtalte, at der ikke i  

 bestemmelsen i ligningslovens § 9 C, stk. 9, er hjemmel til at  

 betinge fradrag for broafgift af anvendelsen af de almindelige regler i  

 ligningslovens § 9 C.
4. Anden privat  

 anvendelse af fri brobizz Den ovenfor beskrevne praksisændring omfatter kun  

 arbejdsgiverbetalt brobizz i forbindelse med kørsel mellem hjem og  

 arbejdssted.  

 Den skattefri anvendelse af brobizzen skal kunne dokumenteres ved udskrift af  

 de registrerede passager, jf.
SKM2005.176.LR.
 Hvis den ansatte benytter en af arbejdsgiveren betalt brobizz i  

 forbindelse med anden privat kørsel end kørsel mellem hjem og arbejde, vil  

 værdien heraf (prisen for brobizzen) være skattepligtig i henhold til  

 ligningslovens § 16, stk. 3, 1. pkt.
 Dette gælder også, hvor kørslen foregår i fri bil, idet udgiften  

 til brobizz ikke udgør en del af bilens driftsudgifter, jf.  

 ligningsvejledningen 2005-2 A.B.1.9.2.
5. Konsekvenser af  

 praksisændringen   

 	  

 Arbejdsgiverbetalt  

 brobizz er skattefri, når brobizzen ikke anvendes privat ud over kørsel  

 mellem  

 hjem og arbejdssted.
   

 	  

 Der kan ikke tages  

 fradrag for broafgift, når arbejdsgiveren har afholdt udgiften.
   

 	  

 Ved kørsel i egen  

 bil mellem hjem og arbejde kan den ansatte tage kilometerfradrag på  

 strækningen, selv om arbejdsgiveren stiller fri brobizz til rådighed.
   

 	  

 Ved kørsel i fri bil  

 mellem hjem og arbejde kan den ansatte tage fradrag for broafgiften, såfremt  

 han selv afholder udgiften.
6. Generelle  

 regler for genoptagelse af skatteansættelser I henhold til skattestyrelseslovens § 34, stk. 2, kan  

 der ske genoptagelse af skatteansættelser, hvis anmodning herom fremsættes  

 senest den 1. maj i det 4. år efter udløbet af de pågældende indkomstår.
Er  

 den  

 skattepligtiges indkomstår ikke sammenfaldende med kalenderåret, regnes  

 fristen  

 fra udløbet af det år, som indkomsten træder i stedet for, jf.  

 skattestyrelseslovens  

 § 34, stk. 6.
 Hvis fristen i skattestyrelseslovens § 34, stk. 2, er  

 udløbet, kan der i henhold til skattestyrelseslovens § 35, stk. 1,  

 nr. 7, endvidere efter anmodning ske ekstraordinær genoptagelse fra og med  

 det  

 indkomstår, der har været til prøvelse, eller fra og med det indkomstår, der  

 er  

 påbegyndt, men endnu ikke udløbet 5 år forud for underkendelsen af praksis.
7. Genoptagelse af  

 beskatning af fri brobizz efter ligningslovens § 16 Hidtidig praksis er endeligt underkendt ved Landsskatterettens  

 afgørelse af 14. oktober 2004, der vedrørte indkomståret 2001. Der vil kunne  

 ske genoptagelse efter 5-års-reglen fra og med indkomståret 1999 for så vidt  

 angår skatteansættelser, hvor en fri brobizz, der udelukkende har været  

 anvendt  

 til kørsel mellem hjem og arbejde, er blevet beskattet i henhold til  

 ligningslovens § 16.
8. Genoptagelse af  

 beskatning af fri brobizz efter ligningslovens § 9 C, stk. 7 Såfremt der er sket beskatning af fri brobizz svarende til værdien  

 af kilometerfradraget i henhold til ligningslovens § 9 C, stk. 7,  

 kan  

 der ligeledes ske genoptagelse af skatteansættelser fra og med indkomståret  

 1999,  

 idet praksis på dette område, jf.
Ligningsrådet afgørelse under pkt. 2),  

 anses  

 for afledt af Landsskatterettens kendelse fra 2004.
9. Genoptagelse af  

 beskatning af fradrag for broafgift efter ligningslovens § 9,  

 stk. 9 Såfremt en skatteyder selv har afholdt udgift til broafgift i  

 forbindelse med kørsel i fri bil mellem hjem og arbejde og er blevet nægtet  

 fradrag i henhold til ligningslovens § 9 C, stk. 9, med den  

 begrundelse, at vedkommende ikke har taget kilometerfradrag, vil der kunne  

 ske  

 genoptagelse efter 5-års-reglen fra og med indkomståret 2000. Praksis blev på  

 dette område ændret ved Landsskatterettens kendelse af 8. februar 2005  

 (SKM2005.298.LSR).
10. Frist for  

 anmodning om genoptagelse Efter skattestyrelseslovens § 35, stk. 2, skal anmodning  

 om genoptagelse efter skattestyrelseslovens § 35, stk. 1, nr. 7,  

 fremsættes inden 6 måneder efter, at den skattepligtige er kommet til  

 kundskab  

 om det forhold, der begrunder fravigelse af fristen i § 34. Fristen  

 regnes  

 fra offentliggørelsen af dette cirkulære på ToldSkats hjemmeside.
 Anmodning om genoptagelse af skatteansættelsen skal indgives til  

 den skatteansættende myndighed, jf. skattestyrelseslovens § 35,  

 stk. 3.
 De skatteansættende myndigheder bedes genoptage ansættelserne for  

 de pågældende år, hvis de bliver bekendt med, at der er personer, der er  

 lignet  

 forkert, eller hvis de bliver anmodet herom.
 Cirkulæret bortfalder den 31. januar 2006.
