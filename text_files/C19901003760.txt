 Garantifonden for Danske Optioner og Futures forventes indenfor kort tid  

 at påbegynde handelen med optioner baseret på seks enkeltaktier.
Den kapitaldækningsmæssige behandling af disse optioner er beskrevet i  

 bekendtgørelse om kapitaldækningsregler for børsmæglerselskaber samt i  

 vejledningen til bekendtgørelsen.
Etableringen af det nye marked giver ikke  

 behov for ændringer i reglerne.
Finanstilsynet finder imidlertid, at der kan  

 være behov for den præcisering af de gældende regler, der fremgår af det  

 følgende.
 § 2  i bekendtgørelsen:
Optioner baseret på enkeltaktier i danske kroner skal medtages i §  

 2-opgørelsen i beregningsskema 5 på BM9. Bilag I indeholder et taleksempel,  

 der skal illustrere udfyldelse af posterne 1-4 i beregningsskema 5.  

 Taleksemplet har dermed samme formål som eksempel 3 på p. 58-66 i vejledning  

 til bekendtgørelse om kapitaldækningsregler for børsmæglerselskaber.
I bilag  

 I lægges imidlertid særlig vægt på behandlingen af optioner baseret på  

 enkeltaktier.
 Man skal være opmærksom på, at eksemplet alene skal illustrere de gældende  

 kapitaldækningsregler og således ikke nødvendigvis er realistiske.
 § 5  i bekendtgørelsen:
 Optioner baseret på enkeltaktier indgår ved opgørelsen af beholdningen af  

 aktier og lignende værdipapirer i et enkelt selskab, jf. bekendtgørelsens §  

 5, stk. 1, 4 og 5.
 Optionerne indgår endvidere ved opgørelsen af den samlede beholdning af  

 aktier, investeringsforeningsandele og lignende værdipapirer, jf.  

 bekendtgørelsens § 5, stk. 3-5.
 § 6  i bekendtgørelsen:
Det fremgår af bekendtgørelsens § 6, stk. 6, at erhvervede optioner  

 baseret på aktier m.v. skal medtages ved opgørelsen af afviklingsrisikoen med  

 den enkelte kunde.
Af § 6, stk. 8, fremgår bl.a., at der ved beregningen af  

 afviklingsrisikoen med den enkelte kunde kan ses bort fra futures og optioner  

 registreret i Garantifonden for Danske Optioner og Futures samt futures og  

 optioner, der er indgået uden for indberetningssystemets åbningstid, og som  

 efterfølgende skal indberettes til Garantifonden.
Bilag I Eksempel på udfyldelse af beregningsskema 5.
 Følgende taleksempel skal illustrere udfyldelsen af posterne 1-4 i  

 beregningsskema 5 på BM9, herunder især behandlingen af optioner baseret på  

 enkeltaktier.
 I tabel 1 er angivet et børsmæglerselskabs bogførte beholdning af aktier  

 m.v. i danske kroner, børsmæglerselskabets indgåede uafviklede spot- og  

 terminsforretninger med de pågældende aktier samt de løbende futures- og  

 optionskontrakter, hvor aktier m.v. i danske kroner er det underliggende  

 aktiv.
Tabel 1 omfatter ikke futures og optioner baseret på Københavns Fondsbørs'  

 aktieindeks (KFX), og den omfatter ikke aktieporteføljer, som helt eller  

 delvis afdækker risikoen på disse futures og optioner.
De nævnte futures,  

 optioner og aktieporteføljer indgår i stedet i opgørelsen ifølge  

 beregningsskema 4 på BM7-8.
I tabel 1 er der tale om en bruttoopgørelse.
Dette indebærer bl.a., at når  

 den samme kunde har erhvervet og skrevet en option, medtages såvel købs- som  

 salgsposition.
Børsmæglerselskabet har indgået forretninger i to forskellige aktier,  

 Danisco og Novo-Nordisk B.
Udfyldelsen af posterne 1-4 i beregningsskema 5  

 sker lettest ved først at bestemme den ene akties bidrag til de fire poster  

 og dernæst den anden akties bidrag.
 Først betragtes Danisco.
 Post 1. Beholdning og købspositioner omfatter bogført beholdning  

 med tillæg af uafviklede spotkøbsforretninger og fradrag af uafviklede  

 spotsalgsforretninger samt købspositioner i futures og terminsforretninger,  

 erhvervede købsoptioner og skrevne salgsoptioner.
Forretningerne nr. 1-3 er omfatter heraf.
Det fremgår imidlertid, at  

 forretning nr. 2, der er en erhvervet købsoption handlet i forbindelse med  

 Garantifonden, bortset fra størrelsen er identisk med forretning nr. 4, der  

 er en skrevet købsoption ligeledes handlet i forbindelse med Garantifonden.
 Ved beregningerne kan der derfor ses bort fra forretning nr. 2, mens  

 forretning nr. 4 kun indgår med den del, der ikke modsvares af forretning nr.  

 2.
 En tilsvarende nettoopgørelse kan ikke ske for forretning nr. 3 og  

 forretning nr. 5, idet kun den ene af dem er handlet i forbindelse med  

 Garantifonden.
 Det kan konkluderes, at forretningerne nr. 1 og 3 skal medtages under post  

 1.
 Den uvægtede sum kan opgøres til:
 Vægten for aktier i danske kroner er 1,0. Dog skal erhvervede købsoptioner  

 og skrevne salgsoptioner vægtes med deltaværdien, D, som den fremgår af  

 afsnit 4 i vejledningen til bekendtgørelsen.
 For den aktuelle skrevne salgsoption findes først hjælpestørrelsen, B.
 B = (A - K)/A = (700 - 850)/700 = - 0,21.
Det gælder endvidere, at optionens restløbetid overstiger 2 måneder.
Delta  

 er dermed lig med 0,01.
 Det følger heraf, at det vægtede beløb i post 1 kan opgøres til 8.500 +  

 0,01 x 3.400 = 8.534.
 Post 2. Salgspositioner opgøres efter samme principper.
 Som anført ovenfor skal forretning nr. 4 kun medtages med den del, der  

 ikke modsvares af forretning nr. 2.
 Den uvægtede sum kan dermed opgøres til:
 Optionernes delta kan opgøres til henholdsvis 0,20 og 0,01. Det vægtede  

 beløb under post 2 bliver hermed 0,2 x 5.100 + 0,01 x 1.700 = 1.037.
 Post 3. Nettoposition er lig med Nettopositionen for optionstillæg  

 plus optionstillægget.
 Nettoposition før optionstillæg opgøres som den numeriske værdi af det  

 vægtede beløb under post 1 fratrukket det vægtede beløb under post 2, eller  

 numerisk værdi af (8.534 - 1.037) = 7.497.
 Optionstillægget beregnes på grundlag af de udækkede optionspositioner.  

 Ved udækkede positioner forstås i denne forbindelse positioner, hvor en  

 erhvervet option ikke modsvares af en skrevet, der er identisk med hensyn til  

 type (købsoption/salgsoption, europæisk/amerikansk), underliggende aktie,  

 restløbetid og aftalekurs.
I alt er der tre optioner, en skrevet salgsoption, en skrevet købsoption  

 og en erhvervet salgsoption.
Det ses, at den skrevne salgsoption og den  

 erhvervede salgsoption bortset fra størrelsen er identiske, idet det i denne  

 forbindelse ikke spiller nogen rolle, at kun den ene er handlet i forbindelse  

 med Garantifonden.
 I opgørelsen af optionstillægget indgår den erhvervede salgsoption derfor  

 ikke, mens den skrevne salgsoption kun indgår med den del, der ikke modsvares  

 af den erhvervede salgsoption.
Optionstillægget er lig med 25 pct. af de udækkede optioners vægtede  

 beløb, det vil sige 0,25 x (0,01 x 1.700 + 0,20 x 5.100) = 259.
 Nettopositionen bliver hermed 7.497 + 259 = 7.756.
 Post 4. Afviklingsposition er den sidste post, der skal beregnes.
Der antages ikke at være forbundet afviklingsrisiko med optioner handlet i  

 forbindelse med Garantifonden.
Dette indebærer, at afviklingsrisikoen skal  

 beregnes med udgangspunkt i de vægtede beløb under posterne 1-2 efter fradrag  

 af de vægtede beløb for optioner handlet i forbindelse med Garantifonden.
For post 1 er der ingen fradrag, idet optionen deer ikke er handlet i  

 forbindelse med Garantifonden.
Det relevante beløb er derfor 8.534.
Begge optioner under post 2 er handlet i forbindelse med Garantifonden.
Da  

 der ikke optræder andre forretninger under denne post, er det relevante beløb  

 her 0.
 Afviklingsrisikoen er lig med 10 pct. af det mindste af tallene 8.534 og  

 0. Afviklingsrisikoen er dermed lig med 0.
 De ovenstående resultater for posterne 1-4 fremgår af tabel 2.
 En tilsvarende opgørelse skal foretages for Novo-Nordisk  

 B-aktierne:
 Først bestemmes indholdet af post 1:
 De vægtede beløb for optionerne ovenfor forudsætter kendskab til  

 deltaerne, der er beregnet til henholdsvis 0,80 og 0,50, jf. også tabel 1.
 Post 2 kan opgøres til:
 Indholdet af post 3 findes på følgende måde:
 Nettoposition før optionstillæg opgøres som den numeriske værdi af det  

 vægtede beløb under post 1 fratrukket det vægtede beløb under post 2, eller  

 numerisk værdi af (5.038 - 6.500) = 1.462.
De to optioner er ikke identiske og kan derfor ikke dække hinanden ved  

 opgørelse af optionstillægget.
Optionstillægget bliver 0,25 x (2.600 + 2.438)  

 = 1.260.
 Endelig bliver nettopositionen 1.462 + 1.260 = 2.722.
Ved opgørelse af beløbet i post 4 tages udgangspunkt i de vægtede  

 beløb under posterne 1-2 efter fradrag af de vægtede beløb for optioner  

 handlet i forbindelse med Garantifonden.
De to beløb er 0,5 x 4.875 = 2.438  

 og 6.500.
 Afviklingsrisikoen er derfor lig med 0,10 x 2.438 = 244.
 De ovenstående resultater for Novo-Nordisk B fremgår af tabel 2.
 Børsmæglerselskabet har ikke forretninger med aktier i danske kroner ud  

 over dem, der fremgår af tabel 1. De uvægtede og vægtede beløb i hver af  

 posterne 1-4 kan derfor bestemmes som summen af Danisco og Novo-Nordisk B's  

 bidrag, jf. tabel 2.
 Det udfyldte beregningsskema 5 er medtaget som tabel 3.
