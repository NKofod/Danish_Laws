Ved en samtale 2 måneder efter indlæggelsen tilkendegav  

 patienten, at han ikke følte, at medicinen hjalp.
Lægen var  

 derimod af den opfattelse, at patienten klart havde fået det bedre.
Ved  

 en efterfølgende samtale blev det aftalt, at patienten skulle  

 udskrives til fortsat indlæggelse i dagshospital.
 Efter at patienten havde været dagspatient i ca. 14. dage, blev han  

 udskrevet til ambulant behandling.
 En måned efter begik patienten selvmord.
Der blev klaget over, at der ikke blev lagt en handlingsplan for  

 patienten, samt at patienten blev udskrevet på trods af, at han ikke  

 havde det bedre.
Endelig blev der klaget over, at man ikke på  

 hospitalet vurderede patientens selvmordstanker.
Klage vedrørende manglende  

 handlingsplan og udskrivning af psykisk syg patient Nævnet fandt ikke grundlag for kritik af den handlingsplan, der blev  

 lagt i forbindelse med patientens indlæggelse på psykiatrisk  

 afdeling og lagde herved vægt på, at lægen dagen efter  

 indlæggelsen udarbejdede en behandlingsplan, der løbende blev  

 revurderet.
Endvidere lagde nævnet blandt andet vægt på, at  

 patienten under indlæggelsen regelmæssigt havde samtaler med  

 afdelingens læger, ligesom han modtog psykoterapeutisk behandling, samt  

 at patienten sammen med sin hustru påbegyndte parterapeutiske  

 samtaler.
 For så vidt angår klagen over, at patienten blev udskrevet til  

 dagspatient, fandt nævnet ikke grundlag for kritik og lagde herved  

 vægt på, at man ved at lade patienten overgå til fortsat  

 indlæggelse som dagspatient sikrede, at han fortsat havde tæt  

 kontakt til afdelingen, samt at man på udskrivningstidspunktet havde  

 registreret tydelig bedring i patienten tilstand.
 Endelig fandt nævnet ikke grundlag for kritik af afdelingens  

 vurdering af patientens sindstilstand og lagde herved blandt andet vægt  

 på, at det hos depressive patienter kan forekomme, at de overfor  

 både sig selv, deres nærmeste og de, der deltager i behandlingen,  

 i høj grad formår at skjule de tanker, de måtte have om at  

 berøve sig selv livet.
 Endvidere lagde nævnet vægt på, at patienten på  

 intet tidspunkt havde givet udtryk for, at han havde tanker om at  

 berøve sit eget liv.
