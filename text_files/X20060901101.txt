Obligationer  fordringssiden omfattet  

 af regler om finansielle instrumenter Spørgsmål Spm. 1: Kan  

 Ligningsrådet bekræfte, at gevinst (bortset fra kuponrente) og tab på  

 obligationstype 1 skal beskattes efter kursgevinstlovens regler om gevinst og  

 tab på finansielle kontrakter, jf. kursgevinstlovens § 29, stk. 3? Spm. 2: Kan  

 Ligningsrådet bekræfte, at gevinst og tab på obligationstype 2 skal beskattes  

 efter  

 kursgevinstlovens regler om gevinst og tab på finansielle kontrakter, jf.  

 kursgevinstlovens § 29, stk. 3? Svar Ad. 1: Ja.
 Ad. 2: Ja.
Beskrivelse af de faktiske forhold Forespørger er  

 en bank, der blandt andet udbyder en lang række finansielle produkter.
Forespørger  

 ønsker at udbyde to nye former for strukturerede obligationer til investorer,  

 herunder danske investorer.
Begge obligationstyper er kendetegnet ved, at det  

 samlede afkast afhænger af prisudviklingen på en række underliggende råvarer,  

 som eksempelvis guld, kobber, aluminium, olie og naturgas.
Obligationstype 1 Obligationstype  

 1 er såkaldte "Collateralized Commodity Obligations (CCO)" med  

 følgende karakteristika:
Obligationerne  

 erhverves til kurs 100 og har en løbetid på 5 år.
I hele løbetiden modtager  

 investorerne en garanteret og fast kuponrente, der er uafhængig af  

 prisudviklingen i de underliggende råvarer.
På  

 obligationernes udløbsdag modtager investorerne et indfrielsesbeløb svarende  

 til mellem 0% og 100% af den indbetalte hovedstol.
Størrelsen af det konkrete  

 indfrielsesbeløb afhænger af, om priserne på en række råvarer over en kort  

 periode umiddelbart før udløbsdagen er større eller mindre end en række  

 fastlagte prisniveauer.
Såvel sammensætningen af råvarer som prisniveauer  

 fastlægges forud for udstedelsen af obligationerne.
 Såfremt prisen  

 på en given råvare i den relevante periode er mindre end et fastlagt  

 prisniveau, vil størrelsen af det indfrielsesbeløb, som investorerne modtager  

 på udløbsdagen, blive reduceret med et beløb, hvis størrelse vil afhænge af  

 den  

 forholdsmæssige vægt, som den pågældende råvare og det pågældende prisniveau  

 indgår med i den samlede sammensætning af råvarer og prisniveauer.
 Ovenstående kan  

 illustreres med følgende eksempel:
 I en given  

 obligation indgår prisen på 10 forskellige råvarer hver med en forholdsmæssig  

 vægt på 10% og med et prisniveau på 65%. Såfremt priserne på 4 af råvarerne i  

 den relevante periode er mindre end 65% af priserne på tidspunktet for  

 udstedelsen er obligationen, reduceres hovedstolen derfor med 40%.
 Såfremt samtlige  

 råvarepriser i den relevante periode er mindre end samtlige fastsatte  

 prisniveauer modtager investorerne et indfrielsesbeløb på 0. Såfremt ingen af  

 råvarepriserne i den relevante periode er mindre end de fastsatte  

 prisniveauer  

 modtager investorerne et indfrielsesbeløb svarende til 100% af den indbetalte  

 hovedstol.
Der kan i  

 forhold til en given råvare være fastlagt flere forskellige prisniveauer.  

 Eksempelvis kan der i forhold til en råvare både være fastsat et prisniveau  

 på  

 eksempelvis 65% af prisen på den pågældende råvare på tidspunktet for  

 udstedelse  

 af obligationerne og et prisniveau på 50% af prisen på den pågældende råvare  

 på  

 tidspunktet for udstedelsen af obligationerne.
Dette vil indebære, at  

 indfrielsesbeløbet  

 vil blive reduceret med et forholdsmæssigt beløb, hvis prisen på den  

 pågældende  

 råvare i den relevante periode er mindre end 65% af prisen på den pågældende  

 råvare på tidspunktet for udstedelsen af obligationerne, samt med endnu et  

 forholdsmæssigt  

 beløb, hvis prisen på den pågældende råvare i den relevante periode tillige  

 er  

 mindre end 50% af prisen på den pågældende råvare på tidspunktet for  

 udstedelsen af obligationerne.
Obligationstype 2 Obligationstype  

 2 er såkaldte "CCO-linked Partially Capital Protected Notes" med  

 følgende karakteristika:
Obligationerne  

 erhverves til kurs 100 og har en løbetid på 5 år.
Investorerne modtager ingen  

 form for rente i obligationerne løbetid.
På  

 obligationernes udløbsdag modtager investorerne et indfrielsesbeløb svarende  

 til mellem 50% og 208% af den indbetalte hovedstol.
Størrelsen af det  

 konkrete  

 indfrielsesbeløb afhænger af, om priserne på 13 råvarer over en kort periode  

 umiddelbart før udløbsdagen er større eller mindre end en række fastlagte  

 prisniveauer.
I forhold til hver af de 13 råvarer er der fastlagt 5  

 prisniveauer, eksempelvis svarende til henholdsvis 65%, 60%, 55%, 50% og 45%  

 af  

 prisen på den enkelte råvare på tidspunktet for udstedelsen af  

 obligationerne.
 Såfremt ingen af  

 råvarepriserne i den relevante periode er mindre end de fastsatte  

 prisniveauer  

 modtager investorerne et indfrielsesbeløb svarende til 208% af den indbetalte  

 hovedstol, såfremt råvarepriserne er mindre end et eller to prisniveauer i  

 den  

 relevante periode modtager investorerne ligeledes et indfrielsesbeløb  

 svarende  

 til 208% af den indbetalte hovedstol, såfremt råvarepriserne er mindre end  

 tre  

 prisniveauer i den relevante periode modtager investorerne et  

 indfrielsesbeløb  

 svarende til 172% af den indbetalte hovedstol, såfremt råvarepriserne er  

 mindre  

 end fire prisniveauer i den relevante periode modtager investorerne et  

 indfrielsesbeløb svarende til 136% af den indbetalte hovedstol og såfremt  

 råvarepriserne er mindre end fem eller flere prisniveauer i den relevante  

 periode  

 modtager investorerne et indfrielsesbeløb svarende til 50% af den indbetalte  

 hovedstol.
Oplysninger om  

 den planlagte disposition Obligationstype  

 1 vil blive udbudt gennem et "public limited liability company"  

 registreret i Irland (i det følgende kaldet "Udsteder").
Den risiko i  

 relation til råvarepriserne, som udstedelse af obligationstype 1 indebærer,  

 afdækker Udsteder ved at indgå en række såkaldte "Commodity Trigger  

 Swaps" (i det følgende kaldet "CTS") med forespørger.
Der  

 indgås  

 en CTS for hvert at de fastsatte prisniveauer.
Som betaling for indgåelse af  

 en  

 CTS modtager Udsteder en præmie fra forespørger.
Denne præmie anvendes af  

 Udsteder til at betale den garanterede kuponrente til investorerne.
Ved indgåelsen  

 af en CTS indbetaler Udsteder et beløb til forespørger.
Såfremt prisen på den  

 råvare, som den pågældende CTS vedrører, i den relevante periode er mindre  

 end  

 det fastsatte prisniveau, beholder forespørger beløbet.
Såfremt prisen på den  

 råvare, som den pågældende CTS vedrører, i den relevante periode ikke er  

 mindre  

 end det fastsatte prisniveau, skal forespørger betale hele beløbet tilbage  

 til  

 Udsteder.
De beløb som Udsteder herefter modtager fra forespørger anvendes  

 til  

 betaling af indfrielsesbeløb til investorerne ved obligationernes udløb.
Forespørger vil  

 overfor Udsteder stille sikkerhed - formentligt i form af værdipapirer - for  

 pligten til at tilbagebetale beløb i henhold til de indgåede CTS.
I forholdet  

 mellem Udsteder og investorerne vil obligationerne blive udstedt på såkaldt  

 "limited recourse" vilkår, hvilket indebærer, at Udsteders hæftelse  

 overfor investorerne er begrænset til værdien af de indgåede CTS samt den af  

 forespørger stillede sikkerhed.
 Obligationstype  

 2 vil blive udbudt direkte af forespørger.
 Forespørger  

 ønsker at udbyde obligationstype 1 og obligationstype 2 til danske  

 investorer.  

 Forespørger ønsker imidlertid at give danske investorer fyldestgørende  

 oplysninger om de skattemæssige konsekvenser for investorerne, førend  

 obligationerne udstedes.
Forespørgers opfattelse Spm. 1 og 2.
Kursgevinstlovens  

 regler om gevinst og tab på fordringer finder anvendelse på alle  

 pengefordringer,  

 uanset deres art.
Det afgørende er alene, om der foreligger et retligt krav i  

 form af betaling af penge, jf. ligningsvejledningen 2005, pkt.
A.D.2.1.
 Det fremgår  

 direkte af kursgevinstlovens §§ 7, stk.1, 29, stk. 3, og 38, stk. 3, at  

 kursgevinstlovens regler også finder anvendelse på indeksregulerede  

 fordringer.  

 Det bemærkes i den forbindelse, at det af forarbejderne til kursgevinstlovens  

 §  

 29, stk. 3, udtrykkeligt er anført, at bestemmelsen finder anvendelse på  

 fordringer, der følger kursudviklingen på råvarer, som eksempelvis sølv og  

 guld  

 eller korn, jf. bemærkningerne til § 5, nr. 4 i forslag til lov om ændring af  

 forskellige skattelove fremsat af skatteministeren den 24. februar 2005  

 (vedtaget som lov nr. 407 af 1. juni 2005).
 Såvel  

 obligationstype 1 som obligationstype 2 adskiller sig fra "typiske"  

 indeksregulerede fordringer på to punkter.
For det første  

 reguleres ingen af obligationstyperne fuldt ud efter det underlæggende  

 indeks,  

 der i dette tilfælde er priser på en række råvarer.
For så vidt angår  

 obligationstype 1 kan hovedstolen således kun blive reguleret i nedadgående  

 retning.
For så vidt angår obligationstype 2 kan hovedstolen blive reguleret  

 i  

 både opadgående og nedadgående retning, dog maksimalt til 208% og minimalt  

 til  

 50%.
 Det er  

 imidlertid anerkendt, at indeksregulerede fordringer kan have såvel en  

 "bund" som et "loft" uden herved at miste karakter af at  

 være fordringer, jf. cirkulære nr. 134 af 29/7 1992 om kursgevinstloven, pkt.  

 31. modsætningsvis samt Ligningsrådets bindende forhåndsbesked gengivet i TfS  

 1999.661. Dette førstnævnte forhold kan derfor ikke føre til, at  

 kursgevinstlovens regler om gevinst og tab på finansielle kontrakter ikke  

 finder anvendelse på obligationstype 1 eller obligationstype 2.
Det andet  

 forhold, der adskiller obligationstype 1 og obligationstype 2 fra  

 "typiske" indeksregulerede fordringer, er, at obligationstyperne  

 ikke  

 reguleres forholdsmæssigt ved enhver ændring i det underlæggende indeks.
I  

 stedet reguleres begge obligationstyper alene i "knæk", hvis  

 priserne  

 på de pågældende råvarer falder ned under visse på forhånd fastlagte  

 prisniveauer.
Årsagen til  

 ændringen af værdien af en fordring har imidlertid ikke betydning for den  

 skattemæssige  

 behandling af gevinst og tab på en fordring, jf. ligningsvejledningen 2005,  

 pkt.
A.D.2.1.
Endvidere  

 fremgår det af forarbejderne til kursgevinstlovens § 29, stk. 3, jf.  

 bemærkningerne til § 5, nr. 4 i forslag til lov om ændring af forskellige  

 skattelove  

 fremsat af skatteministeren den 24. februar 2005 (vedtaget som lov nr. 407 af  

 1. juni 2005), at "Det er ikke nødvendigvis hele gælden, der skal  

 udvikle  

 sig i overensstemmelse med bestemt opregnede værdipapirer m.v.
Det er nok, at  

 det kun skal gælde en del af gælden, og udviklingen behøver ikke at være 1  

 til  

 1". Tilsvarende fremgår det af cirkulære nr. 134 af 29/7 1992 om  

 kursgevinstloven, pkt. 32. modsætningsvis, at det forhold, at en fordring  

 ikke  

 reguleres forholdsmæssigt i takt med det valgte indeks ikke indebærer, at der  

 ikke længere er tale om en fordring omfattet af kursgevinstlovens regelsæt.
 Samlet er det  

 derfor undertegnedes opfattelse, at gevinst - bortset fra kuponrente - og tab  

 på såvel obligationstype 1 som obligationstype 2 skal beskattes efter  

 kursgevinstlovens regler om gevinst og tab på finansielle kontrakter, jf.  

 kursgevinstlovens  

 § 29, stk. 3.
Styrelsens  

 indstilling og begrundelse Ad. spm. 1 og 2:
 Kursgevinstlovens  

 nye § 29, stk. 3, har følgende ordlyd:
"Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10. Dette kapitel og kapitel 7 gælder  

 dog ikke, hvis eventuel gevinst hos personer er omfattet af § 16 eller  

 fordringen alene reguleres i forhold til udviklingen i de af Danmarks  

 Statistik  

 beregnede forbrugerprisindeks eller nettoprisindeks.
Dette kapitel og kapitel  

 7  

 gælder heller ikke, hvis fordringen alene reguleres i forhold til udviklingen  

 i  

 tilsvarende officielle forbrugerprisindeks eller nettoprisindeks inden for  

 Den  

 Europæiske Union eller dens medlemsstater.
Dette kapitel og kapitel 7 gælder  

 altid for fordringer, der ganske vist opfylder betingelserne i 2. og 3. pkt.  

 for ikke at være omfattet, men som herudover reguleres helt eller delvis i  

 forhold til udviklingen i et andet grundlag, jf. stk. 1, og for  

 fordringer, som reguleres på grundlag af valuta og prisindeks som nævnt i 2.  

 og  

 3. pkt., der ikke vedrører samme område.
Udstedelse i fremmed valuta  

 sidestilles  

 med regulering på grundlag af den pågældende valuta.
Prisindeks i et land,  

 der  

 deltager i euroen, og euroen antages at vedrøre samme område".
 Kursgevinstlovens  

 §§ 4 og 5 omfatter fordringer for selskaber. § 4 omhandler koncerninterne  

 fordringer  

 og § 5 gælder for fordringer, hvor renteindtægter af fordringen eller  

 gevinster  

 på fordringen på grund af en dobbeltbeskatningsoverenskomst ikke skal  

 medregnes  

 ved opgørelsen af den skattepligtige indkomst.
 Styrelsen har i  

 den følgende besvarelse forudsat, at obligationerne ikke er omfattet af  

 kursgevinstlovens §§ 4 og 5.
 Det skal nu  

 vurderes om resten i § 29, stk. 3, 1. pkt. er opfyldt, der lyder:
 "Dette  

 kapitel og kapitel 7 gælder også gevinst og tab på fordringer, der ikke er  

 omfattet af §§ 4 og 5, hvis fordringen reguleres helt eller delvis i  

 forhold til udviklingen i priser og andet på værdipapirer, varer og andre  

 aktiver m.v., når blot udviklingen er af en karakter, som kan lægges til  

 grund  

 i en finansiel kontrakt, jf. dog § 10  

  

 ".
Det fremgår af  

 det oplyste i sagsfremstillingen, at Obligationstype 1 og 2 vil blive  

 reguleret  

 med priserne på en række råvarer.
En bestemt udvikling i prisen på en råvare  

 kan medføre en mindre eller større indfrielsessum.
 Det er  

 styrelsens vurdering, at ovennævnte regulering er omfattet af § 29, stk. 3,  

 1.  

 pkt.
 Det sidste som  

 skal være opfyldt i § 29, stk. 3, 1. pkt., er, at "  

  

 udviklingen er af en  

 karakter, som kan lægges til grund i en finansiel kontrakt  

  

 ".
 Det er  

 styrelsens vurdering, at det er muligt at lave en finansiel kontrakt, der  

 følger udviklingen på priserne på råvarer.
 Styrelsen finder  

 derfor med baggrund i ovenstående, at obligationerne er omfattet af § 29,  

 stk.  

 3, 1. pkt.
 Da  

 obligationerne vil blive reguleret i andet end valuta, er det ikke nødvendigt  

 at vurdere, om den øvrige del af § 29, stk. 3, medfører, at obligationen ikke  

 skulle være omfattet af § 29, stk. 3, jf. § 29, stk. 3, 4. pkt.
 Det er  

 styrelsens vurdering, at obligationerne er omfattet af kursgevinstlovens §  

 29,  

 stk. 3. Dette medfører, at obligationen på kreditorsiden skal beskattes i  

 henhold til kursgevinstlovens kapitel 6 og 7.
 Styrelsen  

 indstiller, at der svares ja til spørgsmål 1 og 2.
 Ligningsrådet  

  

 tiltræder indstillingen.
