 I medfør af lov nr. 364 af 10. juni 1987 om tilskud til produktudvikling i  

 jordbruget fastsættes:
§ 1.  Jordbrugsdirektoratet træffer afgørelse om og udøver Stk. 2.  Jordbrugsdirektoratets afgørelser efter stk. 1  

 kan ikke indbringes for anden administrativ myndighed.
§ 2.  Det i lovens § 6 nævnte rådgivende udvalg består  

 af 6 medlemmer. 1 medlem udpeges som repræsentant for Landbrugsministeriet, 1  

 medlem som repræsentant for Industriministeriet og 1 medlem for  

 Landbrugsministeriets forskning- og forsøgsvirksomhed. 3 medlemmer udpeges  

 efter indstilling fra henholdsvis De danske Landboforeninger, Danske  

 Husmandsforeninger og Dansk Erhvervsgartnerforening.
Landbrugsministeriets  

 repræsentant er formand for udvalget.
 § 3.  Ansøgninger om tilskud til projekter vedrørende  

 produktudvikling inden for økologisk jordbrug forelægges Det Økologiske  

 Jordbrugsråd til udtalelse, forinden der træffes afgørelse om tildeling af  

 tilskud.
 § 4.  Ved afgørelser om tildeling af tilskud vil der  

 blive lagt vægt på, at projektet ikke har uhensigtsmæssige konsekvenser for  

 miljø eller dyrevelfærd.
 § 5.  Tilskud ydes med 40 pct. af meromkostningerne i  

 forbindelse med udviklingsarbejdet, jfr. dog § 6, og opgøres med fradrag af  

 merværdiafgift, jfr. lovens § 4, stk. 1.
 Stk. 2.  Meromkostningerne omfatter udgifter til direkte  

 løn, konsulentbistand, materialer, særligt udstyr m.v., som kan henføres til  

 projektet.
Stk. 3.  Der kan ikke ydes tilskud til  

 anlægsinvesteringer, medmindre ganske særlige forhold vedrørende projekter  

 taler herfor.
Tilskud ydes ikke til andel i afskrivninger, generelle drifts-  

 og serviceudgifter og tabt produktion på arealer eller i lokaler, hvor  

 udviklingsarbejdet gennemføres.
 Stk. 4.  Salgsværdien af produkter udviklet som led i  

 projektet modregnes ved opgørelse af omkostningerne.
§ 6.  Tilskud ydes med mindre end 40 pct., hvor dette  

 antages at være et tilstrækkeligt incitament til gennemførelse af  

 produktudviklingsarbejdet.
Hvis der ydes støtte til projektet efter anden  

 lovgivning, kan tilskuddet reduceres eller bortfalde.
 Stk. 2.  Tilskud kan ydes med mere end 40 pct., hvis det  

 skønnes at være af afgørende betydning for projektets gennemførelse, eller  

 hvis særlige omstændigheder i øvrigt taler derfor.
 Stk. 2.  Forinden Jordbrugsdirektoratet træffer  

 afgørelse efter stk. 2, skal ansøgningen forelægges Landbrugsministeriet.
 § 7.  Ansøgning om tilskud indsendes til  

 Jordbrugsdirektoratet på en særlig blanket, der fås hos direktoratet.
§ 8.  Tilskud udbetales mod dokumentation af de med  

 projektet forbundne omkostninger.
Opgørelsen skal udfærdiges på en særlig  

 blanket, der fås hos Jordbrugsdirektoratet, og skal være attesteret af en  

 statsautoriseret eller registreret revisor eller af en landøkonomisk  

 konsulent.
 Stk. 2.  Det er en betingelse for udbetaling af tilskud,  

 at de anførte udgifter er betalt, samt at projektet gennemføres efter de  

 godkendte planer.
 Stk. 3.  Tilskud kan udbetales i rater, når  

 omstændighederne taler herfor.
 Stk. 4.  Jordbrugsdirektoratet kan træffe afgørelse om  

 forskudsvis udbetaling af tilskud, hvis det skønnes nødvendigt for at sikre  

 projektets gennemførelse.
 § 9.  Bekendtgørelsen træder i kraft den 1. februar  

 1988.
