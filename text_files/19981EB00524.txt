Beretning afgivet af Trafikudvalget den 12.  

 maj 1999 Beretning over Forslag til folketingsbeslutning om etablering  

 af chaufførvikarbureauer [af Brian Mikkelsen (KF),  

 Svend Heiselberg (V), Ole Donner (DF), Arne Melchior  

  (CD) og Thorkild B.
Fransgaard (FP) m.fl.  

 ] Udvalget har behandlet beslutningsforslaget i nogle  

 møder og har herunder stillet spørgsmål til  

 trafikministeren, som denne har besvaret skriftligt.
Trafikministeren fremsatte den 27. november 1998  

 lovforslag nr.
L 108, forslag til lov om ændring af  

 færdselsloven, godskørselsloven og arbejdsmiljøloven samt  

 om ophævelse af lov om kontrol med overholdelsen af De Europæiske  

 Fællesskabers forordninger om arbejderbeskyttelse inden for  

 landevejstransport og lov om international godstransport med  

 motorkøretøjer m.v. (Skærpet kontrol med tunge  

 køretøjer, køre- og hviletidsbestemmelser,  

 betalingsbestemmelser m.v.). Lovforslaget blev vedtaget af Folketinget ved 3.  

 behandling den 25. marts 1999.
Af bemærkningerne til lovforslag nr.
L 108  

 fremgår det bl.a., at det er aftalt, at der etableres et udvalgsarbejde  

 i Trafikministeriet med det formål at få afklaret, om og i givet  

 fald hvorledes der vil kunne gives adgang til en videregående  

 anvendelse af vikarchauffører under fuld iagttagelse af  

 færdselssikkerhedsmæssige hensyn samt hensynene til de  

 overenskomstmæssige og arbejdsgivermæssige ansvarsforhold m.v.
 Trafikministeren har i sit svar på  

 spørgsmål 4 vedrørende dette beslutningsforslag oplyst,  

 at en nærmere stillingtagen til spørgsmålet om en eventuel  

 lovliggørelse af chaufførvikarer på  

 godskørselsområdet og buskørselsområdet afventer  

 resultatet af udvalgsarbejdet vedrørende vikarchauffører.
Endvidere har trafikministeren i forbindelse med udvalgets  

 behandling af lovforslag nr.
L 108 i en samlet besvarelse af  

 spørgsmål 10-12 bl.a. oplyst, at det er hendes forventning, at  

 udvalgsarbejdet vedrørende chaufførvikarer er afsluttet i  

 løbet af sommeren 1999.
 Herefter bemærker et flertal (udvalget med  

 undtagelse af Enhedslistens medlem), at man forventer, at der sker en  

 stillingtagen til lovliggørelse af chaufførvikarbureauer  

 på bus- og godskørselsområdet, således at et  

 eventuelt lovforslag herom kan fremsættes tidligt i  

 folketingsåret 1999-2000.
Et mindretal (Enhedslistens medlem af udvalget) kan  

 ikke støtte beslutningsforslaget, da Enhedslisten ikke agter at  

 støtte tiltag, som erstatter fastansatte chauffører med  

 løst ansatte vikarer.
Sådanne tiltag er direkte medvirkende  

 årsag til dårligere løn- og arbejdsforhold for  

 chauffører og alene til fordel for arbejdsgiverne.
