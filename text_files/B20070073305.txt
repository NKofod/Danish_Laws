Bekendtgørelse om overførsel af bunkersolie  

 mellem skibe på dansk søterritorium I medfør af § 1, § 3, §  

 6, § 24, § 28 og § 32 i lov om sikkerhed til søs, jf. lovbekendtgørelse nr.  

 627  

 af 26. juli 2002 med senere ændringer og efter bemyndigelse fra økonomi- og  

 erhvervsministeren fastsættes:
 Anvendelsesområde  

 mv.
 § 1.  

  

 Bekendtgørelsen  

 gælder for danske og udenlandske bunkringsskibe, som, foretager  

 bunkringsoperationer  

 på dansk søterritorium, uden for havneområderne.
 § 2.  

  

 Bekendtgørelsen medfører  

 ingen begrænsning af andre bestemmelser i lovgivningen, som skal iagttages i  

 forbindelse  

 bunkringsoperationer.
 Stk. 2.  

  

 Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen og i Tyrkiet,  

 og  

 som giver passende og tilfredsstillende garantier af teknisk, fagmæssig og  

 uafhængig  

 art.
Stk. 3.  

  

 Når der i denne bekendtgørelse stilles krav om, at  

 certifikater eller andre dokumenter skal kunne forevises eller om anvendelse  

 af  

 checklister, accepteres tillige kopi af dokumenter på elektroniske medier.  

 Hvis  

 det pågældende dokument skal være underskrevet, accepteres elektroniske  

 dokumenter, som er forsynet med en digital signatur med et sikkerhedsniveau  

 svarende  

 til eller højere end OCES standarden.
I begge tilfælde skal det fornødne  

 udstyr  

 til visning af dokumenterne være til stede om  


  

 bord i det berørte skib.
Definitioner § 3.  

  

 Følgende definitioner anvendes i denne bekendtgørelse:
 1)  

 	  

 »Olie«: Som defineret i MARPOL 73/78, med senere ændringer, anneks I, regel  

 1, stk. 1.
 2)  

 	  

 »Bunkersolie«: Brændselsolier og andre typer olieprodukter, der skal anvendes  

 til driften af det skib, hvortil olien overføres.
 3)  

 	  

 »Bunkringsoperation«: Overførsel af bunkersolie til et skib, hvor olien skal  

 anvendes til pågældende skibs drift, samt overførsel af olie mellem 2  

 tankskibe, som begge er godkendt som bunkersskibe efter denne bekendtgørelse,  

 såfremt det overførte kvantum olie udgør mindre end  

 5000 m3, og dette skal anvendes  

 til andre skibes drift.
 4)  

 	  

 »Olietankskib«: Et skib, som defineret i  

 MARPOL 73/78, med senere ændringer anneks I , regel 1, stk. 5.
 5)  

 	  

 »Bunkersskib«: Et olietankskib, der leverer  

 bunkersolie til et modtagende skib.
 6)  

 	  

 »Modtagende skib«: Det skib, der modtager bunkersolie.
 7)  

 	  

 »Primære fendere«: Store fendere, som  

 absorberer stødet, når skibet lægger til, og som kan hindre kontakt mellem  

 skibene  

 under operationen.
 8)  

 	  

 »Sekundære fendere«: Andre end primære  

 fendere, der anvendes under operationen.
Inspektion af bunkersskibet § 4.  

  

 Bunkringsoperationer må  

 kun finde sted, såfremt bunkersskibet inden for de seneste 12 måneder har  

 fået  

 foretaget en inspektion af Søfartsstyrelsen, der verificerer, at skibet og  

 dets  

 udstyr opfylder bestemmelserne i denne bekendtgørelse og er egnet til at  

 gennemføre bunkringsoperationen uden risiko for sikkerheden eller havmiljøet.  

 Inspektionen  

 skal dokumenteres med en erklæring fra Søfartsstyrelsen.
Ledelse af bunkringsoperationen § 5.  

  

 Den overordnede ledelse  

 af bunkringsoperationen påhviler det modtagende skibs fører.
Slanger til overførsel af bunkersolie § 6.  

  

 Slanger, der anvendes til  

 overførsel af bunkersolie, skal være egnede til håndteringen af  

 olieprodukter,  

 herunder have en styrke og størrelse, der gør dem egnede til operationen.  

 Slangerne  

 skal være af en sådan længde, at der kan tages højde for bunkersskibets og  

 det  

 modtagende skibs bevægelser.
Stk. 2.  

  

 Slangerne skal trykafprøves med flanger og bolte  

 monteret i overensstemmelse med deres specifikation, før de tages i brug,  

 periodisk hver fjerde måned, samt når slangen er blevet repareret eller udsat  

 for usædvanligt store belastninger.
Datoen for den seneste trykafprøvning  

 skal  

 anføres på slangen.
En fortegnelse over de udførte eftersyn og  

 trykafprøvninger  

 af slangerne samt producentens specifikationer skal opbevares om bord på  

 bunkersskibet og være tilgængelige til enhver tid.
 Stk. 3.  

  

 Alt løftegrej, herunder arrangementer til  

 understøtning af slangerne, skal være konstrueret til formålet og holdes i  

 god  

 stand.
Nødstop § 7.  

  

 Det skal være muligt i  

 umiddelbar nærhed af bunkersskibets manifold at standse de pumper, der  

 leverer  

 bunkersolie.
Forholdsregler før bunkringsoperationen påbegyndes § 8.  

  

 Bunkersoperationen må  

 alene finde sted i et område og under vejrforhold, som er egnede til  

 formålet.  

 Det påhviler skibsførerne i såvel bunkersfartøjet som det modtagende skib at  

 sikre, at operationen kan ske uden risiko for skade på de ombordværende  

 personer, de involverede skibe, skibsfarten i området, samt at operationen  

 planlægges med henblik på beskyttelse af havet mod forurening.
 Stk. 2.  

  

 Bunkersskibet og det modtagende skib skal på  

 forhånd være enige om fortøjningsproceduren, og fortøjningen skal udføres i  

 overensstemmelse med denne procedure.
Stk. 3.  

  

 Det modtagende skib skal ligge sikkert for anker,  

 før bunkringsoperationen påbegyndes.
Primære fendere af en anerkendt standard  

 skal være placeret langs bunkersskibets side, og sekundære fendere skal være  

 klar til anvendelse.
I særlige situationer kan lodsen og de to skibsfører dog  

 beslutte,  

 at lade det mindste skib ligge sikkert for anker.
 Stk. 4.  

  

 Der skal oprettes direkte radiokontakt via  

 VHF-radioer mellem de ansvarlige personer på henholdsvis bunkersskibet og det  

 modtagende skib, og en sådan kontakt skal opretholdes under hele operationen.  

 Hvis  

 der anvendes bærbare radioer, skal ekstra batterier være umiddelbart  

 tilgængelige.
 Stk. 5.  

  

 Alle relevante spygatter på bunkersskibet og på  

 det modtagende skib skal være lukket til.
 Stk. 6.  

  

 Slangerne skal være sikkert forbundne, og en  

 ansvarlig officer på såvel bunkersskibet som det modtagende skib skal  

 godkende  

 sammenkoblingen på eget skib.  

 Slangerne  

 skal være anbragt på en sådan måde, at skibenes bevægelser ikke vil skade  

 dem.
Stk. 7.  

  

 Det skal sikres, at alle ventiler på det  

 modtagende skib er indstillet til de rigtige tanke.
På begge skibe skal  

 ventilerne  

 på de rør på manifoldene og på bunkerstilslutningerne, der ikke anvendes ved  

 bunkringsoperationen, være lukket og forsynet med blændflanger.
 Stk. 8.  

  

 Spildbakkerne under manifolde og  

 bunkerstilslutninger skal være drænet for vand m.v. inden  

 bunkringsoperationen  

 påbegyndes.
 Stk. 9.  

  

 Udstyr til at bekæmpe mindre oliespild skal være  

 umiddelbart klar til anvendelse på begge skibe.
 Stk. 10.  

  

 Bunkersskibet skal være udstyret med hurtigt  

 anvendelige flydespærringer med en længde mindst svarende til bunkersskibets  

 omkreds.
Stk. 11.  

  

 Den ansvarshavende officer på det modtagende skib  

 skal acceptere den maksimale pumpehastighed, pumpehastigheden under  

 efterfyldning samt det maksimale pumpetryk.
Bunkringsoperationen må først  

 påbegyndes,  

 når det modtagne skib har meddelt, at det er klar til at modtage olien.
 Stk. 12.  

  

 Bunkersskibet skal udarbejde en overordnet  

 beredskabsplan, der dækker de kendte risici i forbindelse med bunkringen.  

 Denne  

 plan skal udarbejdes i tillæg til skibsberedskabsplanen ved olieforurening  

 (Shipboard Oil Pollution Emergency Plan  SOPEP).
 Stk. 13.  

  

 En liste over de nærmeste nationale instanser, der  

 skal kontaktes i tilfælde af en forureningsulykke, skal være umiddelbart  

 tilgængelig på begge skibe.
 Stk. 14.  

  

 Før bunkringsoperationen påbegyndes, skal der  

 forefindes en bunkringsplan om bord på skibene, og den i bilaget viste  

 checkliste skal være tilfredsstillende udfyldt og underskrevet af den  

 ansvarshavende officer på såvel bunkersskibet som det modtagende skib.  

 Checklisten  

 skal opbevares om bord på bunkersskibet og det modtagende skib i mindst 1 år  

 og  

 være tilgængelig til enhver tid.
Forholdsregler under bunkringsoperationen § 9.  

  

 Ved manifolden skal der  

 under hele bunkringsoperationen på såvel bunkersskibet som det modtagende  

 skib  

 være placeret en ansvarlig person, der er øvet i operationen, til at  

 observere  

 slangen og forbindelserne for lækager.
Den ansvarlige person på bunkersskibet  

 skal have adgang til umiddelbart at standse operationen, hvis der observeres  

 en  

 lækage, eller hvis det modtagende skib anmoder herom.
 Stk. 2.  

  

 Niveauet i de tanke, der fyldes, skal nøje  

 overvåges under hele bunkringsoperationen.
 Stk. 3.  

  

 Hvis vejret eller søen forringes i en sådan grad,  

 at der opstår tvivl om sikkerheden, skal operationen stoppes.
 Stk. 4.  

  

 Slangerne skal drænes og blændes, før de føres  

 tilbage til bunkersskibet.
Anmeldelse om bunkringsoperation § 10.  

  

 Mindst 6 timer før en  

 bunkringsoperation planlægges udført, skal bunkersskibet informere Søværnets  

 Operative Kommando om operationen, herunder om 1)  

 	  

 bunkersskibets og det modtagende skibs navne,  

 IMO-nummer og kaldesignal, 2)  

 	  

 stedet, hvor bunkringsoperationen vil finde  

 sted, og 3)  

 	  

 tidspunktet, hvor bunkringsoperationen  

 forventes påbegyndt, og afsluttet.
Stk. 2.  

  

 Når bunkringsoperationen er afsluttet skal  

 bunkersskibet oplyse Søværnets Operative kommando om den mængde olie, som er  

 overført.
Nærmere oplysninger om det overførte olieprodukt skal kunne oplyses  

 på forespørgsel.
Ledelse med henblik på sikker skibsdrift § 11.  

  

 Procedurerne i §§ 6-10  

 skal være en del af sikkerhedsstyringssystemet (ISM) på skibene.
For skibe,  

 som  

 ikke er omfattet af kravet om ISM, skal besætningen være instrueret i  

 procedurerne.
 Straf og ikrafttræden mv.
 § 12.  

  

 Overtrædelse af denne  

 forskrift straffes med bøde eller fængsel i indtil 1 år.
Stk. 2.  

  

 Straffen kan stige til fængsel i indtil 2 år, hvis  

 der 1)  

 	  

 ved overtrædelsen er sket skade på liv eller  

 helbred eller fremkaldt fare herfor, 2)  

 	  

 tidligere er afgivet forbud eller påbud for  

 samme eller tilsvarende forhold eller 3)  

 	  

 ved overtrædelsen er opnået eller tilsigtet  

 en økonomisk fordel for den pågældende selv eller andre.
 Stk. 3.  

  

 Det skal betragtes som en særlig skærpende  

 omstændighed, at der for unge under 18 år er sket skade på liv eller helbred  

 eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde,  

 tages særligt hensyn til størrelsen af en opnået eller tilsigtet økonomisk  

 fordel.
 Stk. 5.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 13.  

  

 Bekendtgørelsen træder i  

 kraft den 4. juli 2007.
 Stk. 2.  

  

 Bekendtgørelse nr. 337 af 12. maj 2003 om bunkring  

 af skibe og overførelse af olielast mellem skibe på dansk søterritorium  

 ophæves.
 Stk. 3.  

  

 Erklæringer om bunkersskibes egnethed til bunkring  

 i danske farvande, udstedt i henhold til den i stk. 2 nævnte bekendtgørelse,  

 bevarer deres gyldighed indtil den påtrykte udløbsdato.
 Stk. 4.  

  

 Bekendtgørelsen gælder ikke i grønlandsk  

 territorialfarvand.
