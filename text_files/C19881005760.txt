 Under henvisning til de for påbudte radiopejlapparater nærmere fastsatte  

 bestemmelser i § 14 bekendtgørelse nr. 174 af 21. maj 1965 om radiostationer  

 og radiotjeneste i skibe med senere ændringer, henstiller Søfartsstyrelsen  

 herved, at efterfølgende rekommandation så vidt muligt tages i betragtning  

 ved apparaternes konstruktion, installation og korrektion:
 Rekommandation vedrørende tekniske minimumskrav til radiopejlapparater for  

 frekvenser mellem 285 og 535 kHz.
 1. Frekvensbånd.
 Radiopejlapparater skal kunne anvendes til pejling af udsendelser med  

 bølgetype A1, A2 og A2H i frekvensbåndet for maritime radiofyr.
 2. Selektivitet.
 Ved modtagning af signaler med bølgetype A2 eller A2H bør apparatets  

 samlede HF og MF selektivitet være som følger:
båndbredde mellem 2 og 2,5 kHz ved 6 db dæmpning; båndbredde mindre end 8 kHz ved 30 db dæmpning; båndbredde mindre end 16 kHz ved 60 db dæmpning.
 Med henblik på forbedring af modtagningen af signaler med bølgetype A1 bør  

 et af nedenstående alternativer kunne benyttes:
båndbredde mellem 0,4 og 0,8 kHz ved 6 db dæmpning; båndbredde mindre end 2 kHz ved 30 db dæmpning.
båndbredde på ca. 100 Hz ved 6 db dæmpning; båndbredde mindre end 400 Hz ved 20 db dæmpning.
 Nævnte filtre bør let kunne udkobles uden nævneværdig ændring af MF og LF  

 forstærkningen.
 For superheterodynmodtagere bør følsomheden for mellemfrekvensen og  

 spejlfrekvensen være mindst 80 db under følsomheden for signalfrekvensen.
 3. Følsomhed.
 Med rammen indstillet til maksimal signalstyrke bør den feltstyrke, der  

 ved et signal/støjforhold på 20 db kræves for at frembringe 1 milliwatt i  

 hovedtelefonerne, være mindre end 50 mikrovolt pr. meter ved modtagning af  

 signaler med såvel bølgetype A1 som A2 eller A2H (moduleret 400 Hz, 70%).
 Baggrundsstøj måles uden signal. (1).
 Følsomhedsmålinger foretages med MF og LF filtre udkoblet.
 4. Diverse.
 4.1. Apparaterne bør være forsynet med en kompensationsanordning til  

 forbedring af minimet.
 4.2. Minimumsvinklen mellem to pejlretninger - den direkte og den modsatte  

 - bør være større end 178 grader.
 4.3 Sidebestemmelsesanordningen bør give et forhold på mindst 15 db mellem  

 signaler på den direkte og den modsatte pejling.
 5. Tekniske forholdsregler ved installation af  

 radiopejlapparater om bord i skibe.
 5.1. Rammeudstyret bør være installeret så nær skibets diametralplan som  

 muligt og bør være fjernet så langt som praktisk muligt fra større bevægelige  

 metalgenstande og ledere, som f.eks. bomme, wirer, skibets antenner o.lign.
 5.2. Antennen for sidebestemmelsesanordningen bør være så kort som  

 praktisk muligt.
 5.3. Af hensyn til betjeningens opmærksomhed på den forventede nøjagtighed  

 af de foretagne pejlinger vil det være formålstjenligt at forsyne modtageren  

 med et lyssignal, der lyser, når antennerne i rammens nærhed (bortset fra  

 antennen for sidebestemmelsesanordninger) er forbundet til jord.
5.4 Kablerne mellem ramme, antenne og apparat bør enten være af den  

 massive dielektrisk skærmede type eller være oplagt i metalrør.
Alle  

 samlinger bør være vandtætte.
 5.5 Modtageren bør være jordforbundet til skibets skrog ved en leder med  

 så lille modstand som muligt.
 6. Korrektion af radiopejlapparater.
Der bør optages en korrektionskurve, inden apparatet tages i brug, og hver  

 gang der foretages ændringer i anbringelsen af antennerne eller forannævnte  

 ledere.
Under alle omstændigheder bør korrektionskurven så vidt muligt  

 kontrolleres med et års mellemrum.
For påbudte radiopejlapparater skal  

 korrektionskurven kontrolleres med et-årige mellemrum og om fornødent  

 rekonstrueres.
Ved optagelse af korrektionskurven for radiopejlapparater i  

 det nævnte frekvensbånd bør fortrinsvis benyttes en frekvens så nær 500 kHz  

 som muligt.
