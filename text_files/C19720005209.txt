§ 1 I justitsminsteriets cirkulære nr. 49 af 25. marts 1965 om  

 plolitikredsenes kasse- og regnskabsvæsen m.v. foretages følgende ændringer:
 1. I § 47, stk. 1, affattes indledningsafsnittet  

 således:
»Ved hvert embede føres en bødejournal (P.474), der omfatter hele  

 embedets regnskab med:» 2. § 48 affattes således:
»§ 48: Bødejournalen indrettes i overensstemmelse med de af  

 justitsministeriet godkendte skemaer.
Journalen skal være folieret og  

 forsynet med politimesterens autorisation.
Ved hvert finansårs begyndelse  

 påbegyndes en ny bødejournal.
Stk. 2.  Bødejournalen indrettes i 3 afdelinger.
I afd.  

 A indføres bøder og efterbetalingsbeløb, der tilfalder statskassen.
I afd.
B  

 indføres konfiskationer, der tilfalder statskassen.
I afd.
C indføres bøder,  

 efterbetalingsbeløb og konfiskationer, der tilfalder andre kasser.
Såfremt  

 det af praktiske grunde anses for hensigtsmæssigt, kan hver afdeling opdeles  

 i særlige afsnit.« 3. I § 58, stk. 1, affattes indledningsafsnittet  

 således:
»Inden 1. maj hvert år indsendes til 2. revisionsdepartement et af  

 politimesteren underskrevet årsregnskab vedrørende bødejournalens 3  

 afdelinger.
Der vedlægges:» 4. § 58, stk. 1, nr. 3 affattes således:
»Genpart af udenretslig vedtagelse af konfiskation og attestation for  

 effekternes destruktion.« 5. § 58, stk. 1, nr. 4, affattes således:
»For C-bøder dokumentation for, at bøden er afregnet til vedkommende  

 berettigede.« 6. I § 58, stk. 1, ændres nr. 3-7 til nr. 5-9.
 7. § 59 ophæves.
§ 2 Stk. 1.  Cirkulæret træder i kraft den 1. april 1972.
Stk. 2.  Revisionen af bøderegnskabet for afdeling C for  

 finansåret 1971-72 foretages af 2. revisionsdepartement.
Bøderegnskabet  

 indsendes til revisionsdepartementet inden 1. maj 1972. Bødejournalen  

 indsendes til revisionsdepartementet, når dette fremsætter begæring herom.
Stk. 3.  Bøderegnskabet for afdeling C for 1970-71 og  

 tidligere finansår revideres af 2. revisionsdepartement i det omfang,  

 justitsministeriets kasseinspektør ikke har revideret regnskabet for det  

 enkelte finansår i dets helhed.
Indsendelse af såvel regnskab som bødejournal  

 til revisionsdepartementet sker, når revisionsdepartementet fremsætter  

 begæring herom.
 Justitsministeriet, den 24. marts 1972.
K.
Axel Nielsen /Niels Larsen (Til politidirektøren og Politimestrene).
