Udtalt at der i et vedtaget budget ikke må forekomme negative  

 budgetreguleringskonti, som er udtryk for besparelser, der efter  

 budgetvedtagelsen i kommunalbestyrelsen tænkes anvendt til reduktion i  

 årsbudgettets bevillinger.
Det er dog muligt at vedtage en ikke-konkretiseret  

 besparelse, hvis denne klart kan henføres til en bestemt bevilling.
 Besvarelse af folketingets kommunaludvalgs spørgsmål 3 (Alm. del - bil.  

 17).
 Spørgsmål:
 Er det i overensstemmelse med gældende budgetteringsforskrifter, når en  

 amtskommune for at dække en forøget driftsudgift rent budgetteknisk afsætter  

 en uspecificeret mindreudgift af samme størrelse med henblik på senere at  

 konkretisere denne mindreudgift, jfr. vedlagte bilag.
 Svar:
 Det fremgår af reglerne for kommunernes og amtskommunernes budget- og  

 regnskabsvæsen, at årsbudgettet i kommunalbestyrelsen skal færdigbehandles og  

 vedtages senest 1. oktober.
Det vedtagne budget skal være udtryk for det bedst mulige skøn over de  

 kommende års udgifter og indtægter, og det skal være umiddelbart egnet til  

 realisering.
Der må således ikke i årsbudgettet eller i budgetoverslagene  

 forekomme poster, som savner en nærmere forklaring eller begrundelse, hvad  

 enten årsagen hertil er tidsmæssige problemer, manglende kapacitet ved  

 budgetlægningen, uenighed eller lignende.
I budgettet må ikke forekomme  

 negative budgetreguleringskonti, som er udtryk for besparelser, der efter  

 budgetvedtagelsen i kommunalbestyrelsen tænkes anvendt til reduktion i  

 årsbudgettets bevillnger.
Det er dog muligt at vedtage en ikke konkretiseret  

 besparelse, hvis denne klart kan henføres til en bestemt bevilling.
Ellers  

 kan årsbudgettet ikke opfylde den bevillingsmæssige funktion, § 40, i lov om  

 kommunernes styrelse.
 Jeg vil tage eksemplet i begrundelsen for spørgsmålet op til nærmere  

 undersøgelse.
 Den 9. november 1982 forespurgte Folketingets kommunaludvalg mig om, det  

 er i overensstemmelse med gældende budgetteringsforskrifter, når en  

 amtskommune for at dække en forøget driftsudgift rent budgetteknisk afsætter  

 en udspecificeret mindreudgift af samme størrelse med henblik på senere at  

 konkretisere denne mindreudgift (Kommunaludvalget Alm. del - bilag 17).
Jeg svarede hertil den 30. november 1982 blandt andet, jfr. bilaget, at  

 jeg ville tage eksemplet i begrundelsen for spørgsmålet op til nærmere  

 undersøgelse.
Københavns amtsråd, som eksemplet vedrørte, blev derfor ved  

 skrivelse af 1. december 1982 forelagt sagen til nærmere udtalelse.
Københavns amtsråd har på sit møde den 19. januar 1983, jfr. skrivelse til  

 indenrigsministeriet af 8. februar 1983, j.nr. 1-40-0/1 (83) vedtaget at  

 udtale: at amtsrådet kan tiltræde de principielle overvejelser, der er  

 angivet i indenrigsministeriets foreløbige udtalelse om sagen den 30.  

 november 1982 til Folketingets kommunaludvalg, men at amtsrådet finder, at disse principper i praksis bør kunne tilpasses,  

 således at de fremgangsmåder, der er angivet i mødesagsbilag af 15. december  

 1982, kan benyttes.
Det fremgår af sagen, at amtskommunen har en mere detaljeret  

 bevillingsbinding end krævet i indenrigsministeriets budgetregler (Budget- og  

 regnskabssystem for kommuner og amtskommuner, afsnit 6.3. side 1), idet der  

 afgives bevillinger til de enkelte sygehuse, hvor det i budgetreglerne kun er  

 krævet, at der skal gives en bevilling for alle sygehuse.
Den forholdsvis  

 detaljerede bevillingsafgivelse må dog ses i sammenhæng med, at der optræder  

 en temmelig stor fælleskonto til fordeling på de forskellige bevillinger for  

 sygehusene.
Det fremgår endvidere, at amtsrådet på sit afsluttende møde om budgettet  

 for 1983 den 29. september 1982 vedtog et budget med følgende bemærkninger  

 til konto 4.01.1.01 (Fællesudgifter under kontoen for sygehuse):  

 Amtskommunens andel af driftsudgiften ved Diakonissestiftelsen er - i forhold  

 til 1982 - forhøjet med 3,6 mill. kr.
Til finansiering af denne merudgift  

 skal der inden for sygehusudvalgets samlede driftsramme tilvejebringes  

 dækning for et tilsvarende beløb.
Rent budgetteknisk afsættes en mindreudgift  

 på 3,6 mill. kr.
 Særlig sag om konkretisering af mindreudgiften på enkeltposter skal  

 forelægges amtsrådet inden udgangen af december måned i 1982.
 Denne konkretisering af besparelserne er på grundlag af en indstilling fra  

 sygehusudvalget vedtaget således af amtsrådet den 15. december 1982:
 Konto 4.01.1.xx:
 Amtskommunens sygehuses udgifter nedsættes med 2.224.000 kr.
 Konto 4f.22.1.xx:
 Fysiurgiske klinikker nedsættes med 120.000 kr.
 Konto 4.01.1.xx:
 Amtskommunens sygehuses indtægter forhøjes med 640.000 kr.
 Konto 4.05.1.15:
 Sygeplejeskolen i Glostrup forhøjes med 740.000 kr. på indtægtssiden.
 Konto 4.01.1.09:
 KAS Stolpegårds indtægter nedsættes med 124.000 kr.
 Besparelserne udgør i alt 3,6 mill. kr., som krævet i  

 budgetbemærkningerne.
 På det således foreliggende grundlag skal jeg udtale:
 Amtsrådet har ved konkretiseringen af mindreudgiften på de 3,6 mill. kr.  

 umiddelbart placeret denne med en tilstrækkelig detaljeringsgrad, idet  

 mindreudgiften er henført til en bestemt bevilling (konto 4.01.1.01  

 Sygehusvæsenets fællesudgifter).
 Imidlertid fremgår det klart, at der kun var tale om en foreløbig  

 placering på denne konto af mindreudgiften, fordi sygehusudvalget inden  

 udgangen af december måned 1982 pålægges at finde besparelserne inden for  

 dets samlede driftsramme, som omfatter mange forskellige bevillinger.
 Det fremgår af Budget- og regnskabssystem for kommuner og amtskommuner,  

 afsnit 6.3 - side 1, at driftsbevillinger som mindstekrav skal knyttes til de  

 fire første cifre i det autoriserede kontonummer, og det ses af den faktiske  

 vedtagne fordeling af besparelserne på amtsrådets møde den 15. december 1982,  

 at besparelserne ikke ligger inden for den samme bevilling, hvortil den  

 oprindelige besparelse var knyttet, heller ikke hvis indenrigsministeriets  

 forholdsvis lidt detaljerede krav til bevillingsbinding skulle overholdes.
 Amtsrådet har derfor den 29. september 1982 vedtaget et budget for 1983  

 med en ikke-konkretiseret besparelser, som klart var tænkt til en senere  

 reduktion af flere mulige bevillinger i årsbudgettet, og dette er i modstrid  

 med indenrigsministeriets budgetregler (jfr. § 40 i lov om kommunernes  

 styrelse, afsnit 6.1 - side 2 i budget- og regnskabssystem for kommuner og  

 amtskommuner, samt mit svar til folketingets kommunaludvalg den 30. november  

 1982).
Jeg finder, det er vigtigt at understrege, at budgettet skal være  

 færdigbehandlet ved den afsluttende budgetbehandling i amtsådet, som skal  

 være foretaget senest 1. oktober.
Budgetbehandlingerne i amtsrådet er de  

 tidspunktert i årets løb, hvor man skal forsøge at få et overblik over  

 amtskommunens samlede aktiviteter og økonomi, og med hensyn til sidstnævnte  

 tænkes både på udgifterne og disses finansiering.
Det kan virke urimeligt -  

 bl.a. over for mindretallene i amtsrådent - at væsentlige spørgsmål udskydes  

 til behandling på et senere tidspunkt, hvad enten årsagen hertil er  

 tidsmæssige problemer, manglende kapacitet ved budgetlægningen, uenighed  

 eller lignende.
Britta Schall Holberg /Steen Thorbek Indenrigsministeriets afgørelser og udtalelser om kommunale forhold 1983  

 6.1.
