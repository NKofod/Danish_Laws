Ved anordning nr. 747 af 9. november 1990 om ændring af anordning om  

 forsøgsmæssig etablering af en frivillig indledende konfirmationsforberedelse  

 (dåbsoplæring) er forsøgsordningen forlænget med 2 år indtil foråret 1994.  

 Endvidere er bestemmelsen om kirkeministerens adgang til at tillade  

 afvigelser fra anordningens bestemmelser bragt i overensstemmelse med den  

 hidtil fulgte praksis.
Et eksemplar af den nye anordning vedlægges.
 Samtidig hermed ændres Kirkeministeriets cirkulære af 19. juni 1987 om  

 forsøgsmæssig etablering af en frivillig indledende konfirmationsforberedelse  

 (dåbsoplæring) på følgende punkter:
 1. Fristen for indsendelse af ansøgninger ændres fra  

 d. 1. februar til den 1. maj i det år, hvor undervisningen agtes påbegyndt.  

 Ansøgning skal indsendes på et særligt ansøgningsskema, der kan rekvireres i  

 Kirkeministeret, 1. kontors journal, tlf. 33 92 39 18 eller 33 92 39 38.
2. Bestemmelsen om, at der maksimalt vil blive givet  

 tilladelse til at iværksætte 40 forsøg årligt i hele landet, ophæves.
Der er  

 herefter ikke længere nogen øvre grænse for det antal forsøg, der kan  

 godkendes.
3. Bestemmelsen om, at forsøgstilladelse vil blive  

 givet for et år ad gangen ophæves.
Forsøgstilladelse vil herefter kunne gives  

 for flere år ad gangen.
Efter anmodning fra det udvalg, der efter § 7 i anordnng nr. 301 af 20.  

 maj 1987 er nedsat til afvikling af forsøgsordningen, skal ministeriet rette  

 en særlig opfordring til, at der iværksættes forsøg i det storkøbenhavnske  

 område, hvor der hidtil kun er afviklet ganske få forsøg.
Udvalget finder, at  

 det vil være en klar svaghed, når der skal foretages en samlet bedømmelse af  

 forsøgsordningen, at man stort set er uden erfaringsgrundlag fra dette  

 område.
Udvalget har derfor tilkendegivet, at anordningens ændrede  

 dispensationsbestemmelse i særlig grad tænkes anvendet til iværksættelse af  

 forsøg i dette område.
Udvalget overvejder et konkret initiativ overfor  

 præster og menighedsråd i området.
Kirkeministeriet, den 6. december 1990 P.M.V.
 E.B.
Finn Langager Larsen Steen Henriksen eksp.sekr.
