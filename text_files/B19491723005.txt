§ 1 Overtagelse af pladsen.
 Lejeren overtager pladsen i den stand, hvori den ved lejemålets indgåelse  

 forefindes.
 Indhegning, kloakering.
Lejeren er berettiget til og efter havnebestyrelsens pålæg forpligtet til,  

 hvor bygninger ikke ligger langs pladsens grænselinier, i disse sidste at  

 lade anbringe stakit eller plankeværk efter havnebestyrelsens nærmere  

 bestemmelse.
Sådant hegn skal have et ordentligt udseende (også med hensyn  

 til farve) efter beliggenhed, og det skal vedligeholdes på en efter  

 havnebestyrelsens skøn passende måde.
Den mod gade vendende side af hegnet  

 skal danne en jævn flade, og det skal være så højt og solidt, at det er i  

 stand til at holde de på pladsen oplagte varer inden for hegnet.
Porte og døre i hegnet må ikke kunne åbnes udad.
Er der fælles hegn mellem  

 2 udlejede arealer, kan havnebestyrelsen afgøre eventuelle spørgsmål om  

 fordelingen af hegnsudgifterne.
 Lejeren skal efter nærmere aftale med havnebestyrelsen lade fremstille  

 afløb fra den lejede plads og fra de på denne eventuelt opførte bygninger  

 m.v. til havnens kloaksystem, såfremt et sådant findes, eller på anden måde,  

 men havnebestyrelsen er berettiget til, når forholdene efter dens skøn taler  

 derfor, at lade sådanne eller lignende arbejder udføre efter regning på  

 lejerens bekostning.
 Opførelse af bygninger, skure og lign.
 Opførelse af bygninger, skure, større mekaniske apparater eller lignende  

 på pladsen må kun ske efter forud hos havnebestyrelsen indhentet tilladelse,  

 og tegninger til de bygninger og anlæg, der agtes opført, skal forinden  

 arbejdets påbegyndelse forelægges havneingeniøren (ved mindre havne den med  

 havnen tilsynsførende ingeniør) til godkendelse, efter at de er godkendt af  

 de vedkommende bygnings-, brand- og sundhedsmyndigheder.
 Porte, døre og vinduer, hvis underkant ikke er holdt mindst 2,2 m over  

 terrainhøjde, må i almindelighed ikke, når de åbnes, række uden for pladsens  

 begrænsningslinier.
Såfremt der for opførelse af bygværker, som ovenfor omtalt, kræves særlige  

 funderingsarbejder, må der ved udførelsen af sådanne drages omsorg for, at  

 der ikke ved udgravning, lænspumpning af byggegruber, rammearbejder eller  

 lignende forvoldes skade på kajindfatninger, nærliggende bygninger eller  

 anlæg.
Mekaniske rambukke med hurtigt på hinanden følgende slag må kun  

 anvendes efter havneingeniørens, eventuelt (jfr. ovenfor) den med havnen  

 tilsynsførende ingeniørs tilladelse.
Lejeren er ansvarlig for al skade, som  

 ved udførelsen af sådanne arbejder måtte forvoldes havnen.
§ 2 Pladsens benyttelse.
Pladsen må kun benyttes i overensstemmelse med de i kontrakten herom  

 fastsatte bestemmelser.
Hvor hensynet til nærliggende kajindfatninger eller  

 andre forhold gør det nødvendigt, kan der af havnebestyrelsen fastsættes en  

 maksimalbelastning af pladsen.
 På pladsen og i de på denne opførte bygninger må i almindelighed kun  

 oplægges sådanne varer og sådant materiel, som udlosses fra eller indlades i  

 skib i havnen, eller som benyttes i den virksomhed, hvortil pladsen er  

 udlejet.
Let antændelige varer samt eksplosive stoffer, ildelugtende varer eller  

 varer, som ved deres udseende eller på anden måde kan være ubehagelige for  

 omgivelserne, må ikke oplægges, medmindre havnebestyrelsen giver særlig  

 tilladelse hertil.
Der må ikke fra pladsen udspredes generende røg, lugt  

 eller støv og ikke fremkaldes generende støj udover, hvad der er nødvendig  

 følge af den brug, som er tilladt i kontrakten, og der må ikke på pladsen  

 uden havnebestyrelsens særlige tilladelse udøves nogen virksomhed, der  

 forhøjer brandforsikringspræmien for de nærliggende virksomheder.
 Såfremt pladsen benyttes til oplag af brandfarlige vædsker, er lejeren  

 ansvarlig for, at der ikke i forbindelse med anlæggets anbringelse, drift  

 eller fjernelse påføres havnen udgifter, ligesom lejeren er ansvarlig over  

 for havnevæsenet for skade på havneværker, fartøjer, beholdninger af levende  

 fisk og lignende, som forårsages af oliespild eller afledning af olieholdigt  

 spildevand fra pladsen.
 I de på pladsen eventuelt opførte bygninger må ikke uden særlig tilladelse  

 indrettes beboelse, ligesom der ej heller uden havnebestyrelsens tilladelse  

 må indrettes eller drives butikker for detailhandel.
§ 3 Forhold til de omliggende gader.
 Ind- og udlosning til og fra pladsen må ikke afbryde færdslen i de om  

 pladsen liggende gader.
Faste eller bevægelige losseapparater, der rækker ud over eller  

 overspænder kaj eller kajgade, må ikke opføres uden havnebestyrelsens  

 samtykke.
Apparater af denne og lignende art, som tillades opført, må, når de  

 er ude af brug, ikke række ud over kaj eller bolværk eller ind i de for  

 tilstedeværende jernbanespor foreskrevne frie profiler.
Trafikken i havnen  

 eller på kajen må ikke ud over det efter forholdenes natur nødvendige generes  

 ved apparaternes benyttelse, ved støv eller på anden måde.
Lejeren er  

 ansvarlig for den skade eller ulempe, som på grund af apparaternes opførelse,  

 tilstedeværelse, benyttelse eller fjernelse forvoldes havnen.
 Anbringelse af losseapparater og lignende medfører ikke nogen fortrinsret  

 til benyttelse af bolværket udfor den lejede plads, men havnen vil stedse  

 søge at skaffe lejeren den bedst mulige adgang til at udnytte apparatet.
 Efter benyttelse af kran, udleveringsslidsker og lignende skal lejeren  

 rense kajgaden og spor for eventuelt spildt materiale, ligesom han iøvrigt  

 skal fjerne forurening, hidrørende fra den på pladsen drevne virksomhed eller  

 forvoldt af personer, for hvis handlinger lejeren er ansvarlig.
§ 4 Renholdelse.
Lejeren skal indenfor det lejede areal på tilbørlig måde renholde pladsen  

 samt eventuelt på denne værende veje, bygninger m.v.
Han skal endvidere  

 overtage de grundejerne i henhold til rotteudryddelseslove påhvilende  

 forpligtelser.
 Sne, is og affald fra den udlejede plads må ikke henkastes på havnens  

 pladser, gader, veje eller i havnens bassiner.
§ 5 Vedligeholdelse af bygninger m.v.
 Bygninger og øvrige på pladsen værende anlæg m.v. skal af lejeren  

 vedligeholdes på en efter havnebestyrelsens skøn forsvarlig måde og skal have  

 et ordentligt udseende- også med hensyn til farve - efter beliggenheden.
§ 6 Havnens dispositioner i forhold til det udlejede.
Lejeren må finde sig i de ulemper, der fremkommer ved udførelsen af  

 offentlige arbejder på havnen udenfor den lejede plads og kan ikke i sådan  

 anledning gøre krav på erstatning eller fradrag i lejeafgiften.
Særlig  

 bemærkes, at lejeren skal finde sig i ind- eller udrykninger af  

 bolværkslinien udfor den lejede plads.
Havnebestyrelsen er berettiget til  

 imod at erstatte lejeren den derved direkte forvoldte skade at lade anbringe  

 elektriske ledninger, lamper og lignende på de lejeren tilhørende bygninger  

 samt til at føre vand-, gas-, elektricitets- og kloakledninger, tuneller,  

 losseapparater m.v. ind over eller under den udlejede plads, når lejeren ikke  

 derved hindres i udøvelsen af den i kontrakten hjemlede brug af pladsen.
§ 7 Lejerens ansvar.
Lejeren er til enhver tid underkastet de reglementer og bestemmelser, der  

 gælder for havnen (jfr. særlig §§ 41-44 i standardreglementet for  

 overholdelse af orden i (ved) danske havne (broer)) og for sporene, såvel som  

 de bestemmelser, der foreskrives af brand-, bygnings- og  

 sundhedsautoriteterne.
Lejeren er pligtig at skadesløsholde havnen for alt  

 ansvar, som måtte opstå ved overtrædelse af disse autoriteters påbud.
 Ligeledes er lejeren pligtig at skadesløsholde havnen for ethvert ansvar  

 og erstatningskrav, der måtte fremkomme i anledning af ulemper for  

 omgivelserne ved lugt, røg, støv o.s.v. fra den på pladsen drevne virksomhed.
§ 8 Fremleje.
 Fremleje eller overdragelse af pladsen og dens brug til andre må kun ske  

 med havnebestyrelsens tilladelse.
§ 9 Aflevering ved lejemålets ophør.
 Lejeren forpligter sig til, såfremt intet andet er bestemt i den angående  

 lejemålet oprettede kontrakt, ved lejemålets ophør at aflevere pladsen i  

 samme stand, som den er overtaget, og fuldstændig ryddeliggjort (herunder for  

 fundamenter over daglig vandstand og lign.). I mangel heraf er  

 havnebestyrelsen berettiget til at lade pladsen ryddeliggøre for lejerens  

 regning.
§ 10 Lejeafgift.
Lejeafgiften retter sig efter den til enhver tid for havnen gældende  

 takst, der fastsættes af ministeriet for offentlige arbejder.
Lejeafgiften  

 skal, såfremt intet andet bestemmes i kontrakten, indbetales forud på havnens  

 kontor med halvdelen henholdsvis 1. april og 1. oktober.
§ 11 Opsigelse.
 Lejemålet kan, såfremt ikke andet er bestemt i kontrakten, opsiges med 3  

 måneders varsel fra een af siderne, dog kun til ophør ved en af de i § 10  

 anførte betalingsterminer.
§ 12 Skatter og afgifter.
 Skatter og afgifter af selve pladsen betales af havnen, medens skatter og  

 afgifter af de af lejeren på pladsen opførte bygninger m.v. betales af  

 lejeren.
§ 13 Lejerens repræsentant.
 Lejeren skal, såfremt han har eller tager bolig udenfor den by, ved  

 hvilken havnen er beliggende, for havnebestyrelsen skriftlig opgive en  

 vederhæftig mand, der er bosiddende i havnens nærhed, og som over for  

 havnebestyrelsen skal være ansvarlig for opfyldelsen af de forpligtelser, som  

 lejeren ved lejemålets indgåelse påtager sig, og til hvem meddelelser og  

 anvisninger fra havneopsynet kan gives med samme gyldighed, som om de var  

 givet til lejeren selv.
§ 14 Tilsyn med pladsens benyttelse m.v.
 De af havnebestyrelsen befuldmægtigede tjenestemænd skal være berettiget  

 til at påse, at pladsen kun benyttes i overensstemmelse med de foran stående  

 bestemmelser og skal derfor til enhver tid have adgang til denne.
 Forefindes varer eller genstande, hvis oplægning på pladsen ikke er  

 tilladt, skal havnebestyrelsen være berettiget til at lade disse fjerne for  

 lejerens regning.
 Dersom lejeren efter havnebestyrelsens skøn på noget punkt undlader at  

 opfylde sine forpligtelser med hensyn til vedligeholdelse, renholdelse eller  

 lign., er havnen berettiget til efter udløbet af en af denne fastsat frist  

 til forholdets berigtigelse at lade de nødvendige foranstaltninger bringe til  

 udførelse for lejerens regning.
§ 15 Misligholdelse.
Såfremt lejeafgiften eller nogen anden i kontrakten fastsat afgift eller  

 ydelse trods påkrav ved anbefalet brev udebliver 8 dage over forfaldstid,  

 eller såfremt lejeren på anden måde væsentlig misligholder kontrakten, er  

 havnebestyrelsen berettiget til straks og uden opsigelse at hæve lejemålet,  

 og lejeren er i så fald pligtig til straks og uden erstatning indenfor en af  

 havnebestyrelsen fastsat frist at fraflytte og ryddeliggøre pladsen, som i §  

 9 angivet.
Efterkommer lejeren ikke sådant krav, kan havnebestyrelsen på  

 lejerens bekostning ved fogden lade sig indsætte i det udlejede.
Lejeren er i  

 alle tilfælde pligtig at betale leje for den tid, til hvilken lejemålet kunne  

 opsiges af ham med almindeligt varsel, og til at erstatte havnen ethvert af  

 misligholdelsen følgende tab.
Hvad havnen indvinder eller burde indvinde ved  

 arealets udnyttelse inden for det ovennævnte tidsrum, skal dog komme lejeren  

 til gode.
§ 16 Kontrakt m.v.
 Den om lejemålet oprettede kontrakt forbliver i havnebestyrelsens  

 besiddelse, medens lejeren får tilstillet en bekræftet genpart af kontrakten.
 Alle med kontraktens oprettelse, stempling og tinglysning samt med  

 pladsens udstykning og matrikulering m. v. forbundne udgifter afholdes af  

 lejeren.
§ 17 Retslige forkyndelser for lejeren kan til enhver tid retsgyldig finde sted  

 på den lejede plads for hvem af lejerens folk, der antræffes.
 Ministeriet for offentlige arbejder, den  

 17. aug. 1949.
 P.M.V.
Palle Christensen /Sv.
Garde.
