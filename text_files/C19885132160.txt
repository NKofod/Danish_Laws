 Søfartsstyrelsen er bekendt med et tilfælde, hvor en midaldrende bådsmand  

 har været sygemeldt i længere tid på grund af forgiftningssymptomer.
 Årsagen til sygdommen kan skyldes, at bådsmanden i en lang årrække ofte  

 har været beskæftiget med at aftappe, omhælde og blande maling indeholdende  

 organiske opløsningsmidler, der i utilstrækkeligt ventilerede rum kan  

 forårsage sundhedsskadelige koncentrationer af dampe.
 I denne anledning skal Søfartsstyrelsen indskærpe nødvendigheden af, at  

 malerskabe, storesrum og andre steder, hvor maling opbevares og klargøres til  

 anvendelse, samt stedet, hvor malerarbejde foregår, holdes velventilerede,  

 således at sundhedsskadelige koncentrationer af dampe fra organiske  

 oplysningsmidler undgås.
