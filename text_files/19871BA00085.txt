Nr BSF 85 Forslag til folketingsbeslutning om kommunernes ret til at afbryde  

 samarbejdet med enkeltpersoner og selskaber, der på nogen måde støtter  

 Sydafrika Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 26. januar 1988 Folketinget pålægger regeringen at ændre gældende lovgivning, således at landets kommuner med fuld ret kan afbryde alle former for samarbejde med enkeltpersoner, nationale og multinationale selskaber og firmaer, der på nogen måde understøtter det menneskefjendske system i Sydafrika.
Bemærkninger til forslaget Det er forslagsstillernes opfattelse, at dansk lovgivning på ingen måde må være en hindring for, at landets kommuner kan optræde helt i overensstemmelse med dansk udenrigspolitik, og at lovgivningen må affattes på en måde, så det er helt op til den enkelte kommune, om man vil indlede eller afbryde samarbejde og handelssamkvem med enkeltpersoner, med nationale og multinationale virksomheder.
 Der henvises i øvrigt til det af Jørgen Tved (FK) stillede spm. nr.
S 310, til indenrigsministerens besvarelse heraf og til Jørgen Tveds supplerende bemærkninger i spørgetiden den 16. december 1987 (se Folketingstidende 1987-88, forhandlingerne sp. 3992 ff.).
