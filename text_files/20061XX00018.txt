Skriftlig fremsættelse (4. oktober 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om  

 ændring af lov om gasinstallationer og installationer i forbindelse med vand-  

 og afløbsledninger og lov om autorisation af elinstallatører m.v.  

 (Gebyrfinansiering af autorisationsadministrationen og harmonisering af  

 autorisationsordninger på vvs-installatør-, kloakmester- og  

 elinstallatørområderne  

 m.v.) (Lovforslag nr.
L 22).
Med lovforslaget fremlægger regeringen en række tiltag, som  

 vil modernisere og harmonisere de to love, der regulerer autorisationer som  

 elinstallatør, vvs-installatør og kloakmester.
Herudover vil forslaget højne  

 sikkerheden på elområdet ved i højere grad at sikre efterlevelsen af  

 kvalitetsstyring i elinstallatørvirksomhederne.
Det foreslås at stille krav om brugerfinansieret 3. parts  

 kontrol af kvalitetsstyringssystemer på elinstallatørområdet.
Sådanne krav  

 findes allerede i dag for vvs-installatører og kloakmestre.
Udover at dette  

 forslag ensarter de to regelsæt, er formålet at sikre efterlevelsen af kravet  

 om anvendelse af kvalitetsstyring i elinstallatørvirksomhederne.
Herudover  

 foreslås ophævelse af bestemmelsen om, at en elinstallatørautorisation er  

 begrænset til en varighed på 5 år, og ophævelse af kravet på vvs- og  

 kloakautorisationsområdet om, at virksomhederne skal stille en sikkerhed på  

 30.000 kr.
Disse forslag vil tillige medvirke til at fjerne unødige  

 administrative byrder for de regulerede.
Det foreslås endvidere, at administrationen af de omhandlede  

 autorisationsordninger skal være fuldt indtægtsdækket.
Derved finansieres  

 ydelserne af den branche, de vedrører, ligesom for en lang række andre  

 offentlige kontrol- og tilsynsaktiviteter.
Dette bidrager til en ligestilling  

 af erhvervene på tværs af brancher.
Gebyret fastsættes således, at det  

 modsvarer de forventede omkostninger i forbindelse med administrationen af  

 ordningerne.
Herudover foreslås en ophævelse af enkelte bestemmelser, som  

 er identificeret som potentielle tekniske barrierer for et indre marked for  

 tjenesteydelser.
Dette gælder kravet om fast forretningssted i Danmark for  

 vvs-installatører og kloakmestre, og muligheden for en geografisk begrænsning  

 af autorisationer på elinstallatørområdet.
Endelig foreslås en række  

 præciseringer og redaktionelle ændringer.
Forslaget om indførelse af 3. parts kontrol på  

 elinstallatørers kvalitetsstyringssystemer forventes at medføre beskedne  

 administrative og økonomiske byrder for erhvervslivet.
Fjernelse af  

 bestemmelsen  

 om, at elinstallatørautorisationer har begrænset varighed, medfører  

 administrative lettelser for erhvervslivet.
Forslaget om ophævelse af kravet  

 om  

 sikkerhedsstillelsen medfører administrative og økonomiske lettelser for  

 erhvervslivet.
Forslaget om gebyr forventes at medføre beskedne  

 administrative  

 og økonomiske byrder for erhvervslivet.
 Forslaget forventes at fremme det indre marked for  

 tjenesteydelser, idet det ophæver bestemmelser, som er identificeret som  

 potentielle tekniske barrierer.
 Det foreslås, at lovændringen træder i kraft den 1. januar  

 2007. Dog foreslås det, at den del, der vedrører indførelse af 3. parts  

 kontrol  

 af kvalitetsstyringssystemer på elinstallatørområdet, træder i kraft den 1.  

 januar 2008.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
