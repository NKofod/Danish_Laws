Nr BRL 26 Beretning over Forslag til lov om ændring af færdselsloven (Lovliggørelse  

 af anhængere til motorcykler)   

 Nr L 26 1997-98. 1. samling Afgivet af Trafikudvalget Afgivet: 19971211 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
 Nogle af udvalgets spørgsmål til trafikministeren og dennes svar herpå er  

 optrykt som bilag til beretningen.
 Endvidere har udvalget modtaget skriftlige henvendelser fra:
Dansk Sidevognsklub, Danske Motorcyklisters Råd og Danmarks Motor Union.
Herefter kan et flertal (udvalget med undtagelse af Enhedslistens  

 medlem) med tilfredshed konstatere, at trafikministeren i sit svar på  

 udvalgets spørgsmål 3 har tilkendegivet, at ministeren efter nærmere  

 undersøgelser vil fremsætte lovforslag om kørsel med påhængsvogn efter  

 motorcykel.
Flertallet lægger vægt på, at trafikministeren fremsætter sit  

 lovforslag allerede i dette folketingsår.
Flertallet finder det overordentlig  

 positivt, at trafikministeren allerede på nuværende tidspunkt har igangsat  

 arbejdet ved at anmode Færdselsstyrelsen om at udarbejde forslag til ændring  

 af de bekendtgørelser, der er nødvendige for at kunne tillade påhængsvogne  

 efter motorcykler, jf. trafikministerens svar på udvalgets spørgsmål 7.
 P.u.v.
Arne Melchior formand.
Bilag Nogle af udvalgets spørgsmål til trafikministeren og dennes svar  

 herpå Spørgsmål 3:
Hvilke ændringer skal der til i færdselsloven for at præcisere, at også  

 motorcykler med anhænger højst må køre 70 km/t? Og vil ministeren yde teknisk  

 bistand til et sådant ændringsforslag? Svar:
 Færdselslovens § 43 vil skulle ændres for at fastsætte en  

 hastighedsbegrænsning.
Som jeg nævnte under førstebehandlingen af lovforslag L 26, vil jeg, efter  

 at sagen er undersøgt nærmere, fremsætte lovforslag om kørsel med  

 påhængskøretøj efter motorcykel.
Dette forslag vil indeholde den nødvendige  

 ændring af færdselslovens § 43 om hastighedsbegrænsning og vil desuden  

 omfatte nødvendige ændringer af andre paragraffer i færdselsloven, herunder  

 naturligvis § 70 om tilkobling og slæbning og eventuelt § 124 g om betaling  

 for syn.
 Spørsmål 4:
Har ministeren undersøgt, om skatteministeren finder behov for ændringer i  

 registreringsafgiftsloven og i vægtafgiftsloven, og hvilke ændringer finder  

 skatteministeren i så fald nødvendige? Svar:
Skatteministeriet har oplyst, at der ikke er behov for regelændringer på  

 skatte- og afgiftsområdet, såfremt brug af påhængskøretøjer til motorcykler  

 tillades.
Jeg kan oplyse, at påhængskøretøjer er fritaget for  

 registreringsafgift, og at der ikke er fastsat vægtafgift for  

 påhængskøretøjer med en totalvægt under 500 kg.
Ikke-registreringspligtige knallerter må højst køre 30 km/t og skal  

 benytte cykelstier ligesom cykler.
En knallert på en smal cykelsti med en  

 påhængsvogn, hvor påhængsvognen er bredere end knallerten, vil være særlig  

 farlig for cyklisterne, da en knallert kører hurtigere end de fleste  

 cyklister.
Registeringspligtige knallerter må højst køre 45 km/t og skal anvende  

 kørebanen.
Blandt hurtigtkørende biler vil registreringspligtige knallerter  

 være svagere i trafikal henseende, og montering af en påhængsvogn forværrer  

 forholdene for disse knallerter med ringe motorkraft i forhold til vogntogets  

 samlede vægt.
Det kan ikke undgå at medføre trafikale situationer, hvor der  

 vil kunne ske uheld.
 Jeg anser det for færdselssikkerhedsmæssigt meget uheldigt at tillade  

 påhængsvogne efter knallerter, ligesom det er færdselssikkerhedsmæssigt  

 uheldigt med påhængsvogne efter små motorcykler (under 125 cm3).
 Jeg kan til orientering oplyse, at England ikke tillader påhængsvogne  

 efter små motorcykler.
 Spørgsmål 7:
Hvis ministeren fortsat ikke mener, at forslaget kan vedtages i sin  

 nuværende form, vil ministeren så være indstillet på og medvirke til  

 udarbejdelse af en beretning over forslaget, hvorefter ministeren pålægges  

 allerede i denne samling at fremsætte forslag, der sikrer lovliggørelse af  

 anhængere til motorcykler? Svar:
Jeg kan henvise til besvarelsen af spørgsmål 3. Jeg kan desuden oplyse, at  

 jeg allerede har bedt Færdselsstyrelsen udarbejde forslag til ændring af de  

 bekendtgørelser, som nødvendigvis må ændres for at kunne tillade påhængsvogne  

 efter motorcykler.
Færdselsstyrelsen har oplyst, at forslagene kan være  

 færdige og klar til udsendelse i høring inden årets udgang.
