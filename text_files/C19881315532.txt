Udlægspartier til rådighed skal senest være anmeldt 1. marts for  

 danske sorter og 1. april for udenlandske sorter.
Frøavlsarealer skal være  

 anmeldt senest 30. april for arter, der ikke udsås i høståret, og 31. maj for  

 øvrige arter.
Høstkontrol skal være anmeldt senest 15. maj for arter, der  

 ikke udsås i høståret, og 31. maj for øvrige arter.
Efteranmeldelser betales  

 med et forsinkelsesgebyr.
1. Regler for avlskontrol Avlskontrollen af markfrø i 1988 foregår indtil 1. juni 1988 efter  

 Statsfrøkontrollens Regler for Avlskontrol og Certificering udsendt i marts  

 1985, hvorefter nye regler, som forventes udsendt i marts 1988, træder i  

 kraft.
 I det følgende vejledes om fremgangsmåden ved anmeldelse af partier,  

 arealer og høstkontrol.
2. Anmeldelse af udlægspartier til rådighed Udlægspartier skal anmeldes på FORMULAR Ia senest 1. marts for partier af  

 dansk oprindelse og senest 1. april for partier af udenlandsk oprindelse.  

 Anmeldelsen skal omfatte såvel nye partier som restbeholdninger af tidligere  

 anmeldte udlægspartier.
 Anmeldelsen er en forudsætning for, at nyindkøbte partier udsås i  

 kontrolmark og dermed for, at avl på partiet kan godkendes til certificering.
 Udlægspartier, som sendes til udlandet for opformering, skal også anmeldes  

 pa formular Ia.
 Danske og udenlandske sorter bedes anmeldt på hver sine  

 anmeldelsesskemaer, og arterne bedes anført i følgende rækkefølge:
 I rubrikken for kategori skrives udsædspartiets kategori i forkortet form  

 som: FM, PBA, BA eller C1.
I rubrikken for anmærkninger (Anm) skrives »Gen« for et  

 restparti af et tidligere anmeldt parti.
Eventuelt nye indkøb af samme parti  

 føres separat, og i anmærkninger skrives »Ny«.
 For udlægspartier af græsser, som er indkøbt/oprenset i sommeren 1987, og  

 som er benyttet til efterårsudlæg i 1987, bedes partiets oprindelige kvantum  

 anført i rubrikken for kg, mens den resterende mængde bedes anført i  

 rubrikken for anmærkninger.
3. Anmeldelse af fremavlsarealer Anmeldelser af arealer til høst 1988 sker på anmeldelsesskemaer, FORMULAR  

 II, og på markbesigtigelsesskemaer, FORMULAR III eller IIIa.
Sidste frist for  

 indsendelse er 30. april for arter, der ikke udsås i høståret, og 31. maj for  

 øvrige arter.
Hvis et areal med markært ønskes avlskontrolleret for ærtebakteriose, kan  

 det ske på formular II og IIIa.
I meddelelse 138-88 er beskrevet, hvordan det  

 gøres.
Udfyldelse af formular II På hvert skema kan anmeldes flere arealer til avl af en bestemt kategori.  

 Ved afkrydsning angives, om arealerne anmeldes til avl af præ-basisfrø,  

 basisfrø eller certificeret frø. Hvis der sættes kryds ved certificeret frø,  

 bedes tilføjet C1 eller C2.
Firmaet bedes tildele hver avl (avlsparti) et nummer.
Dette anføres i  

 rubrikken »Firmaparti nr.« For arter, der er frøgivende i flere år, skal der i kolonnen for høstår  

 anføres f.eks. 2, 3 eller 4 som forkortelse for andet, tredje eller fjerde  

 høstår på udlægget.
Kolonnen skal ikke udfyldes, hvor avlen er første høstår.
Besigtigelsesskemaer og deres udfyldelse ved anmeldelse Skemaerne findes i tre udgaver, III, IIIa og IIIb, hvoraf kun de to  

 førstnævnte skal indsendes sammen med formular II.
Skemaerne udfyldes med oplysninger om firma, avlers adresse, art, sort,  

 udlægsår, kontraheret areal, udlægspartiets referencenummer samt firmaets  

 avlspartinummer.
Hvis et areal ikke er placeret på avlers adresse, er det  

 vigtigt, at arealets adresse er anført.
Originalen, første blad , anvendes ved firmaets besigtigelse af avlen og  

 indsendes umiddelbart efter markkontrollen.
Hvis firmaer, der kun har fremavl  

 af markært, ikke selv ønsker at udføre markbesigtigelse, bedes dette meddelt  

 Statsfrøkontrollen sammen med anmeldelsen af arealerne.
 Det andet blad er til firmaets interne brug.
Kun det tredie blad i III og IIIa indsendes sammen med formular II.
Det  

 skal bruges ved den officielle besigtigelse af arealerne.
4. Anmeldelse om høstkontrol Høstkontrol skal af firmaerne anmeldes på et særligt skema (bilag 1)  

 senest den 15. maj.
For arter, der udsås i høståret, dog senest den 31. maj.
 I henhold til avlskontrolreglerne, afsnit 9, skal der gennemføres  

 høstkontrol, hvis der på en ejendom eller på ejendomme i samdrift er:
a. frøavl af to eller flere sorter af samme art b. frøavl til udsæd og avl af frø til andet formål af f.eks. markært og  

 raps Under punkt b hører også tilfælde, hvor et areal til avl af rapsudsæd er  

 placeret for nær en nabos avl af anden rapssort.
Der skal da foretages en  

 fraskæring af den del af arealet, der ligger inden for mindsteafstanden for  

 pågældende udsædskategori, for at arealet med udsæd kan godkendes.
På grund af det store antal arealer, der anmeldes til høstkontrol, er det  

 nødvendigt, at Statsfrøkontrollens besigtigelse af disse arealer kan udføres  

 uden væsentlig tidsspilde med at finde lokaliteterne.
De bedes derfor så vidt  

 muligt vedlægge anmeldelsen en skitse, som viser ejendommens og de berørte  

 arealers placering.
 Skitsen kan være en frihåndstegning, eller arealerne og ejendommen kan  

 afmærkes på en kopi af et kort f.eks. i forholdet 1:100.000.
 Skitser bør påføres oplysning om de berørte arealers beliggenhed, vejnavn  

 og nummerangivelse.
5. Annullering af anmeldte arealer Hvis anmeldte arealer ompløjes eller af anden årsag ønskes annulleret,  

 bedes dette meddelt så tidligt som muligt og senest den 15. maj.
For arter,  

 der udsås i høståret, dog senest den 31. maj.
6. Efteranmeldelser For anmeldelser, der modtages senere end anførte tidsfrister, opkræves et  

 forsinkelsesgebyr.
 For sent anmeldte udlægspartier på formular Ia betales med 300 kr. pr.  

 parti.
 For sent anmeldte arealer på formular II og tredje blad af formular III/  

 IIIa betales med 100 kr. pr. parti + 3 kr. pr. ha.
 For sent anmeldte arealer til høstkontrol betales med 50 kr. pr.  

 høstkontrol.
7. Bestilling af formularer Anmeldelses- og besigtigelsesskemaer kan bestilles hos Statsfrøkontrollen.  

 Det vil spare porto og tid, hvis der ingives en samlet bestilling ved  

 benyttelse af vedlagte bestillingsseddel (bilag 2).
