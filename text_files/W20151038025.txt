Ligestillingsnævnets afgørelse J.nr.
E. 2.4.0001 Ligestillingsnævnet kunne ikke behandle en klage over en lovbestemmelse, hvorefter børnefamilieydelsen udbetales til barnets moder.
Der blev klaget over, at en kommune havde afslået at udbetale børnefamilieydelsen til et fælles barn til faderen.
Ligestillingsnævnet kunne ikke behandle sagen, da det fremgår af lov om en børnefamilieydelse § 4, stk. 1, at børnefamilieydelsen udbetales til barnets moder.
Ved e-mail af 26. juni 2000 har De rettet henvendelse til Ligestillingsrådet i anledning af, at Køge Kommune har afslået en anmodning fra Dem og Deres samlever om, at børnefamilieydelsen, der udbetales for Deres fælles barn, udbetales til faderen. ¬¬Da Ligestillingsrådet er nedlagt pr. 1. juni 2000, er Deres henvendelse forelagt for Ligestillingsnævnet, der er etableret ved lov nr. 388 af 30. maj 2000 om ligestilling af kvinder og mænd. ¬¬Det fremgår af lov om en børnefamilieydelse § 4, stk. 1, at børnefamilieydelsen udbetales til barnets moder.
Ydelsen kan efter § 4, stk. 2 -7 i visse tilfælde udbetales til faderen eller andre, men dette gælder ikke, hvor forældrene lever sammen, og der er fælles forældremyndighed. ¬¬Jeg kan oplyse Dem om, at det tidligere Ligestillingsråd den 23. februar 1999 opfordrede Skatteministeriet til i forbindelse med en eventuel lovændring, at overveje at ligestille kvinder og mænd ved udbetaling af børnefamilieydelsen. ¬¬Da det fremgår af en lovbestemmelse, at børnefamilieydelsen skal udbetales til moderen, har Ligestillingsnævnet ikke mulighed for at behandle en klage over en myndighed, der ikke imødekommer en anmodning om, at ydelsen udbetales til faderen. ¬¬Nævnet har imidlertid sendt kopi af denne skrivelse til Skatteministeren og Ministeren for Ligestilling med henblik på at det overvejes, om der bør tages skridt til gennemførelse af en lovændring, således at faderen og moderen ligestilles med hensyn til udbetaling af børnefamilieydelsen.
Jeg vedlægger kopi af følgebrevet til Ministeren for Ligestilling, der er identisk med følgebrevet til Skatteministeren.
