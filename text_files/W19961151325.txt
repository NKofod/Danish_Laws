Selskab, kursgevinst og  tab Reference: KGL § 5 stk. 1. og 4. og LV 1995 A.D. 2.3.1 - Selskab, fast ejendom, næring,  

 realkreditlån, ekstraordinær indfrielse, kurstab, kursgevinst SPØRGSMÅL:
1. Skal A A/S, der driver næringsvirksomhed med  

 køb og salg af fast ejendom, efter reglerne i statsskattelovens §§ 4-6  

 indregne såvel kurstab som kursgevinst i ejendommens anskaffelsessum  

 ? 2. Hvis der svares ja til spørgsmål 1, er A  

 A/S da samtidig omfattet af kursgevinstlovens § 5 for så vidt  

 angår kursgevinst ved indfrielse af realkreditlån ? 3. Hvis der svares nej til spørgsmål 1  

 spørges om, hvorvidt A A/S er omfattet af kursgevinstlovens § 5, for  

 så vidt angår kursgevinst ved indfrielse af realkreditlån  

 ? 4. I tilfælde af ja til spørgsmål 2  

 eller 3 spørges om, hvorvidt fortjenesten i relation til § 5 skal  

 beregnes, som forskellen mellem obligationskursen på  

 låneoptagelsestidspunktet og obligationskursen på  

 indfrielsestidspunktet ? 5. Kan låneomkostninger (konverteringsomkostninger)  

 modregnes i fortjenesten ? SVAR:
 Ad 1 og 3: Se sagsfremstilling og begrundelse.
 Ad 2: Bortfalder.
Ad 4: Ja.
Se sagsfremstilling og begrundelse.
Ad 5: Ja.
Se sagsfremstilling og begrundelse.
 SAGSFREMSTILLING OG BEGRUNDELSE:
A A/S driver næringsvirksomhed med køb og  

 salg af fast ejendom.
Selskabet påtænkte at konvertere to  

 obligationslån, optaget i en ejendom.
 Lånene var optaget i august måned 1993 med  

 hovedstole på h.h.v. kr. 2.047.000 og kr. 500.000. Lånene var  

 stiftet til kurs 94,75 og kurs 94,00.
 Indfrielseskursen for begge forventedes at blive  

 82,35.
 Den samlede kursgevinst ved indfrielsen blev ved den  

 anførte indfrielseskurs kr. 308.409.
 Konverteringsomkostningerne beløb sig til kr.  

 12.497.
 Låneomlægningen ville indebære, at  

 obligationslånene blev erstattet af et kontantlån med en rente  

 på 10,596 pct. og en hovedstol på kr. 2.086.000.
 Ad spørgsmål 1 og 3:
 Hvad angik spørgsmål 1, udtalte  

 skatteforvaltningen, at selskabet ifølge statsskattelovens §§ 4-6  

 skulle lade kursgevinst og -tab påvirke ejendommens anskaffelsessum ved  

 opgørelse af avance i forbindelse med afhændelse.  

 Spørgsmål 3 udgik herefter, jf. besvarelsen af  

 spørgsmål. 1.
 Indledningsvis bemærkede Ligningsrådet, at det  

 ved besvarelsen var forudsat, at den skattepligtige var et selskab omfattet  

 af kursgevinstlovens § 2. Det var endvidere forudsat, at i de situationer,  

 hvor gevinst/tab på den omhandlede gæld skulle medregnes efter  

 kursgevinstloven, skulle disse medregnes ved indkomstopgørelsen efter  

 de almindelige regler i kursgevinstlovens § 8 (lager/realisationsprincippet).  

 Opmærksomheden henledes i den forbindelse på § 8, stk. 1, 4.  

 punktum.
 Ligningsrådet bemærkede følgende f.s.v.  

 angår den skattemæssige behandling efter kursgevinstloven af  

 gevinst/tab på gæld:
 Gevinst på gæld skal medregnes ved  

 indkomstopgørelsen efter kursgevinstloven, jf. kursgevinstlovens § 5,  

 stk. 1. Dette gælder uanset gældens pålydende rente i  

 forhold til mindsterenten på stiftelsestidspunktet.
 Tab på gæld, der ikke opfyldte  

 mindsterentekravet på udstedelsestidspunktet, skal medregnes ved  

 indkomstopgørelsen efter kursgevinstlovens § 5, stk. 1, jf. § 5, stk.  

 4.
 Tab på gæld med en pålydende rente, der  

 opfyldte mindsterenten på udstedelsestidspunktet, er ikke  

 fradragsberettiget efter kursgevinstlovens § 5, stk. 4.
Ligningsrådet fandt, at selskabets gevinster/tab ved  

 omlægning af den til ejendommen knyttede gæld som udgangspunkt  

 skulle medregnes ved indkomstopgørelsen efter kursgevinstlovens  

 almindelige regler.
Ligningsrådet havde herved herset til, at  

 kursgevinstloven f.s.v. angår selskaber er udtømmende, hvorfor  

 denne lov går forud for statsskatteloven.
Ligningsrådet havde endvidere henset til, at  

 selskabets avanceopgørelse, på den til gælden knyttede  

 ejendom, skulle ske efter statsskattelovens §§ 4-6, der er en  

 nettoavanceopgørelse.
Selskabet skulle derfor ikke ved  

 avanceopgørelsen efter statsskattelovens regler medregne  

 gevinster/tab, der allerede var medregnet ved indkomstopgørelsen efter  

 kursgevinstloven.
 Ligningsrådet bemærkede, at i de  

 tilfælde, hvor der konstateredes tab ved indfrielse af gæld, med  

 en pålydende rente der opfyldte mindsterenten på  

 udstedelsestidspunktet (den typiske), skulle dette ikke medregnes ved  

 indkomstopgørelsen efter kursgevinstloven.
 Hvad angik tab, der ikke skulle medregnes ved  

 indkomstopgørelsen efter kursgevinstloven, fandt Ligningsrådet  

 videre, at tabet skulle indgå i avanceopgørelsen på den  

 næringsejendom som gælden var knyttet til, jf. statsskattelovens  

 §§ 4-6. Der var herved henset til, at avanceopgørelsen efter  

 statsskatteloven er en nettoavanceopgørelse, og at tabet skal  

 tillægges anskaffelsessummen på næringsejendommen,  

 når den sælges.
Ligningsrådet bemærkede i den forbindelse, at  

 det kun var realiserede tab på den omhandlede gæld, der skulle  

 medregnes ved avanceopgørelsen på næringsejendommen.
Dette  

 medførte, i tilfælde hvor selskabet anvendte lagerprincippet ved  

 opgørelsen af gevinst/tab på gæld omfattet af  

 kursgevinstloven, at der som udgangspunkt ville ske en løbende  

 beskatning af gevinster på gælden, mens der ikke efter  

 kursgevinstloven var fradrag for de løbende tab.
I den forbindelse henledte Ligningsrådet  

 opmærksomheden på kursgevinstlovens § 8, stk. 1, 4. punktum.
Her  

 fremgår det, at den skattepligtige har mulighed for, uafhængigt  

 af opgørelsesprincip i øvrigt, at vælge  

 realisationsprincippet ved opgørelse af gevinst/tab på  

 gæld omfattet af kursgevinstlovens § 5, stk. 4.
 Ad spørgsmål 2:
 Skatteforvaltningen udtalte, at selskabets gevinst ved  

 indfrielse af gælden skulle beskattes efter kursgevinstlovens § 5.
 Spørgsmålet bortfaldt, jf.  

 Ligningsrådets svar på spørgsmål 1 og 3.
 Ad spørgsmål 4:
 Kommunen udtalte, at fortjenesten efter kursgevinstloven  

 skulle opgives som forskellen mellem obligationskursen på  

 låneoptagelsestidspunktet og obligationskursen på  

 indfrielsestidspunktet.
Ligningsrådet kunne tilslutte sig  

 skatteforvaltningens udtalelse idet bemærkedes, at den kursgevinst der  

 beskattes ifølge kursgevinstloven beregnes efter lovens § 8, stk. 2;  

 således er gevinsten udtryk for, gældens værdi ved  

 påtagelsen er højere end gældens værdi ved  

 indfrielse.
Opgørelsen skulle ske med udgangspunkt i  

 gældsposternes kontantværdi, hvilket i dette tilfælde var  

 børskursværdierne.
 Ad spørgsmål 5:
 Ligningsrådet fandt, at låne- og  

 handelsomkostninger i forbindelse med konverteringen kunne medregnes i  

 fortjenesten ved opgørelse efter statsskattelovens bestemmelser.
 Ligningsrådet bemærkede, at der i forbindelse  

 med opgørelse af fortjenesten efter kursgevinstlovens bestemmelser  

 ikke kunne modregnes omkostninger, da kursgevinstlovens regler om  

 opgørelse af fortjeneste er udtømmende.
