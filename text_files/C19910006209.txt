1. Indledning Som led i forliget mellem finansministeren og Centralorganisationernes  

 Fællesudvalg (CFU) og resultatet på AC's overenskomstområde er indgået  

 vedlagte rammeaftale om frivillige fratrædelsesordninger.
 Rammeaftalen giver hjemmel til indgåelse af lokale aftaler mellem den  

 lokale ledelse (for folkeskolen: kommunalbestyrelsen/amtsrådet) og det  

 organisationsled, hvortil forhandlingsretten er delegeret.
 Rammeaftalen kan anvendes, hvor den lokale ledelse finder det muligt og  

 hensigtsmæssigt at øge den naturlige afgang.
 På statstilskudsområderne er det de enkelte tilskudsberettigede  

 institutioner (skoler), der kan indgå aftale, og som afholder udgifterne  

 forbundet hermed.
 De lokale aftaler kan inden for rammeaftalens grænser tilpasses de  

 konkrete lokale forhold.
 Det overlades til de lokale aftaleparter at udvælge, hvilke  

 fratrædelsesydelser, den lokale aftale skal indeholde.
 Der kan etableres lokale ordninger om frivillig fratræden for ansatte, der  

 fylder 60 år senest 1 år efter lokalaftalens udløb.
 Det er den lokale ledelse, der vurderer, om det i forbindelse med  

 nødvendige personalereduktioner vil være hensigtsmæssigt at indgå en  

 lokalaftale om frivillig fratræden for de over 60-årige.
 Denne vurdering kan ske under hensyn til den fremtidige opgaveudvikling og  

 det fremtidige personalebehov sammenholdt med personalets nuværende fordeling  

 på alder, opgaver mv.
 Den enkelte institution eller styrelse afholder selv alle udgifter  

 forbundet med den lokale aftale inden for gældende bevillinger, idet der i  

 bevillingen er taget højde for CFU-forliget.
 Lokalaftalen kan - hvis det findes hensigtsmæssigt - begrænses til at  

 gælde bestemte opgaveområder eller personalegrupper.
 Når der via lokalaftaler tilbydes frivillige fratrædelsesordninger, kan  

 ledelsen derimod ikke konkret bestemme, hvem blandt de over 60-årige, der  

 skal fratræde.
 Efterfølgende har Finansministeriet besluttet at ændre praksis vedrørende  

 finansiering af rådighedsløn, bortset fra folkeskoleområdet, hvor vedkommende  

 kommune i forvejen betaler udgiften til rådighedsløn.
2. Personkreds Lokalaftaler om fratrædelsesordning kan omfatte grupper under  

 centralorganisationernes forhandlingsret samt AC's overenskomstområde og kan  

 gælde for personer, som er fyldt 60 år eller fylder 60 år inden 1 år efter  

 udløbet af lokalaftalen.
Fratrædelsen kan ikke finde sted, før de pågældende  

 er fyldt 60 år.
 Følgende personalegrupper kan omfattes:
- tjenestemænd i staten, folkeskolen og folkekirken - overenskomstansatte i staten, folkekirken og statstilskudsberettigede  

 institutioner - tjenestemandslignende ansatte, der er ansat ved statstilskudsberettigede  

 institutioner og er medlemmer af statsgaranterede pensionskasser - tjenestemandslignende ansatte i staten, folkekirken og ved  

 tilskudsberettigede institutioner med forsikringsmæssige pensionsordninger - timelærere, vakancevikarer og faste vikarer i folkeskolen - civilarbejdere i forsvaret og fastansatte håndværkere i DSB med  

 tjenestemandspensionsrettigheder efter LKL § 22, stk. 11.
 Ansatte omfattet af lokalaftalen kan opsige stillingen betinget af, at  

 fratræden kan ske på vilkår, som anført i lokalaftalen.
Tjenestemænd m.fl., der ikke er fyldt 67 år, får beregnet et  

 førtidspensionsfradrag efter gældende regler.
Tjenestemænd, der går med lille  

 fradrag og forpligter sig til maksimalt 200 timers erhvervsarbejde pr. år,  

 skal derfor som hidtil hvert år indsende erklæring om erhvervsarbejdets  

 omfang det foregående år.
3. Finansiering af fratrædelsesordningerne 3.1 Indholdet af fratrædelsesordningerne bestemmes lokalt ved aftale.
Den  

 enkelte institution, styrelse, kommune eller statstilskudsberettigede  

 institution afholder selv inden for gældende bevillinger de udgifter, der  

 følger af den lokale aftale.
Det gælder også betaling for  

 pensionsalderforbedringer for tjenestemænd.
 Herved sikres den nødvendige sammenhæng mellem dispositionsret og ansvar.
3.2 Vedrørende de enkelte ydelser:
 * Supplerende ydelse, fratrædelsesbeløb og ekstraordinær løn udbetales  

 direkte af styrelsen til de pågældende personer.
 * Pensionsbidraget for overenskomstansatte indbetales til den  

 overenskomstmæssige pensionsordning.
* For den ekstraordinære forhøjelse af pensionsalder for tjenestemænd  

 m.fl. skal der overføres et kapitalbeløb til finanslovens § 36.  

 Pensionsvæsenet.
Størrelsen fremgår af bilag 1.
 Beløbet overføres til finanslovens § 36 konto 36.11.49. Det vil eventuelt  

 kunne afdrages over 2 år, så det overføres til § 36 over de to kalenderår,  

 der følger efter fratrædelsestidspunktet efter nærmere drøftelse med Statens  

 Regnskabsdirektorat, Pensionskontoret.
Styrelsen betaler for den faktiske ekstra pensionsalder opgjort i år,  

 måneder og dage, som er grundlag for pensionsberegningen.
Ved betalingen  

 rundes nedad til hele måneder.
3.3 Merudgifterne til fratrædelsesordningerne vil inden for en samlet ramme på  

 15 mio. kr. kunne optages på tillægsbevillingsloven for 1991.
 Der vil senere tilgå det enkelte ministerium meddelelse om fordelingen af  

 denne ramme mellem ministerierne.
 Udgifter herudover til fratrædelsesordninger afholdes af de allerede  

 udmeldte budgetrammer.
 For 1992 er der taget højde for merudgifterne som følge af  

 overenskomstforliget i 1991 ved fastsættelsen af de enkelte ministeriers  

 rammer.
3.4 Efterfølgende har Finansministeriet besluttet, at konteringen af  

udgifterne til rådighedsløn og ventepenge ændres, så 1/3 af udgiften  

 afholdes over de enkelte finanslovsparagraffer og resten over § 36.  

 Pensionsvæsenet.
 Denne ændring etableres for at skabe den nødvendige finansieringsmæssige  

 sammenhæng mellem den aftalte fratrædelsesordning og rådighedslønsordningen.  

 Ændringen berører ikke den enkelte tjenestemands retsstilling.
 Styrelsen udbetaler derfor for de afskedigelser, der varsles efter 30.  

 juni 1991, 1/3 af rådighedslønnen, som styrelsen selv skal afholde direkte  

 til den fratrådte, med mindre anden udbetalingsmåde aftales med Statens  

 Regnskabsdirektorat.
Merudgifterne til rådighedsløn vil kunne optages på tillægsbevillingsloven  

 for 1991 i lighed med den ovennævnte ramme på 15 mio. kr.
Fra 1992 vil  

 udgiftsrammen blive korrigeret for omlægningen af konteringen af  

 rådighedsløn.
4. Oplysning om indgåede aftaler Med henblik på endelig puljeopgørelse og for løbende at kunne vurdere  

 rammeaftalens effekt indsendes de indgåede lokalaftaler til  

 Finansministeriet.
Det forudsættes oplyst, - hvor mange, der konkret er fratrådt i henhold til aftalen - fordelt på tjenestemænd og ikke-tjenestemænd, - hvilke ydelser de har fået og udgifterne hertil samt - hvor mange der havde mulighed for at fra træde i henhold til  

 lokalaftalen.
 Ministerier, styrelser, kommuner m.fl. anmodes om at indsende ovennævnte  

 oplysninger pr. 1. oktober 1991, 1. juli 1992 og 1. juli 1993.  

 Finansministeriet vil sende en påmindelse herom kort før fristerne udløber.
5. Specielt vedrørende folkeskolen For tjenestemænd mv. i folkeskolen og ungdomsskolen og ved  

 voksenundervisningscentre og specialundervisning er det  

 kommunalbestyrelsen/amtsrådet, der kan indgå lokalaftalen inden for  

 rammeaftalens elementer, og udgifter som følge af de frivillige  

 fratrædelsesordninger, herunder overførsel af kapitalbeløb til staten for  

 tillæggelse af ekstraordinær pensionsalder, afholdes af kommunen.
 Oplysninger om indgåede aftaler som beskrevet ovenfor under pkt. 4  

 indsendes af (amts)kommunen til Finansministeriet.
 Kapitalbeløb for ekstraordinær pensionsalder indbetales af (amts)kommunen  

 til Statens Regnskabsdirektorat, der konterer det på finanslovens § 36.  

 Samtidig med indbetalingen underrettes amtskommunen i forbindelse med  

 indsendelse af pensionsskema til brug for amtskommunens beregning af  

 førtidspensionen.
6. Specielt vedrørende statstilskudsområderne På statstilskudsområderne er det den enkelte institution f.eks. skole, der  

 beslutter, om der skal indgås lokalaftale, og som betaler udgifterne  

 forbundet hermed.
 Pensionskassens bestyrelse skal orienteres om aftalen, der indgås for  

 tjenestemandslignende ansatte, der er medlemmer af statsgaranterede  

 pensionskasser.
 Pensionsbidraget indbetales af institutionen/skolen til Statens  

 Regnskabsdirektorat, der konterer det på finanslovens § 36. Samtidig med  

 indbetalingen underrettes vedkommende statsgaranterede pensionskasse.
7. Ikrafttræden og ophør Rammeaftalen træder i kraft pr. 1. april 1991 og ophører uden opsigelse  

 pr. 31. marts 1993.
Lokale aftaler indgået før dette tidspunkt kan ifølge rammeaftalen have  

 virkning i op til 8 måneder.
Den lokale aftales ophørstidspunkt kan derfor  

 godt ligge efter 1. april 1993.
8. Udsendelse af vejledning Finansministeriet vil meget snart udsende en vejledning om frivillig  

 fratræden, som vil give en mere udførlig orientering om mulighederne i  

 rammeaftalen og om praktiske spørgsmål i forbindelse hermed.
 P.M.V.
 E.B.
Lene Larsen Værdien af ekstra pensionsalderår Beregning af det beløb styrelsen/kommunen skal indbetale til FL prgrf. 36  

 som betaling for tillæggelse af ekstra pensionsalder AFTALE MELLEM FINANSMINISTERIET OG STATSANSATTES KARTEL, STATSTJENESTEMÆNDENES CENTRALORGANISATION II, AKADEMIKERNES CENTRALORGANISATION OVERENSKOMSTANSATTES KARTEL OG LÆRERNES CENTRALORGANISATION OM FRIVILLIGE FRATRÆDELSESORDNINGER Kapitel I: INDLEDNING § 1 Rammeaftalen omfatter tjenestemænd i staten, folkeskolen og folkekirken,  

 de ikke-tjenestemandsansatte nævnt i § 11 samt overenskomstansatte i staten  

 og folkekirken.
Stk. 2 Rammeaftalen danner grundlag for indgåelse af lokale aftaler  

 mellem den lokale ledelse (i folkeskolen: kommunalbestyrelsen) og  

 organisationsrepræsentanterne, idet det forudsættes, at  

 centralorganisationerne delegerer til de lokale repræsentanter.
Stk. 3 Det overlades til de lokale aftaleparter at udvælge, hvilke  

 fratrædelsesydelser den lokale aftale skal indeholde, afstemt efter de lokale  

 forhold.
Stk. 4 Aftalen kan anvendes i situationer, hvor ledelsen vurderer, at  

 personalereduktioner er eller forudses at blive nødvendige, og hvor det i den  

 forbindelse vil være hensigtsmæssigt at fremme den frivillige fratræden.
§ 2 Den lokale aftale om fratrædelsesordning gælder i en periode på op til 8  

 måneder regnet fra den aftalte ikrafttrædelsesdato.
Periodens længde  

 fastlægges ved lokal aftale inden for denne ramme.
Stk. 2 Det forudsættes, at den enkelte ansatte kun en gang kan få tilbudet om  

 fratræden i henhold til aftalen.
Stk. 3 Hvis der melder sig et større antal til fratræden end forudsat, udpeger  

 ledelsen efter samråd med tillidsrepræsentanten og efter drøftelse med de  

 enkelte, hvem der konkret skal fratræde.
§ 3.  Personkreds Aftalen gælder for ansatte, der er  fyldt 60 år inden den i § 2  

 fastlagte periodes udløb, og for ansatte, som i perioden søger afsked på  

 grund af alder under forudsætning af, at de fylder 60 år inden 1 år efter  

 udløbet af lokalaftalens gyldighedsperiode.
Stk. 2 Aftalen gælder ikke ansatte, der afskediges eller fratræder af andre  

 grunde end aldersbetinget førtidspension som f.eks. sygdom eller anden  

 utilregnelig årsag.
Kapitel II: TJENESTEMÆND OVER 60 år § 4.   Supplerende ydelse for 60-66-årige Der kan ydes tjenestemænd, der er omfattet af § 3, en tidsbegrænset ydelse  

 som supplement til pensionen.
Stk. 2 Størrelsen af den i stk. 1 nævnte ydelse afhænger af tjenestemandens alder  

 på fratrædelsestidspunktet.
For deltidsansatte udbetales en ydelse, hvis  

 størrelse reduceres i forhold til beskæftigelsens omfang.
Stk. 3 Der fastsættes flg. årlige beløb:
Den supplerende ydelse ophører ved det 67. år § 5.   Ekstraordinær pensionsalder eller  

 fratrædelsesbeløb for 60-66-årige De i § 3 nævnte tjenestemænd kan endvidere tillægges 2 års ekstraordinær  

 pensionsalder.
Ingen tjenestemand kan dog opnå mere end 37 års pensionsalder.
Stk. 2 I særlige tilfælde kan der tillægges 4 års ekstraordinær pensionsalder,  

 dog maksimalt for perioden fra fratrædelsen til det fyldte 70. år.
Stk. 3 I stedet for tillæggelse af 4 års pensionsalder efter stk.2 kan  

 ministerier og styrelser mv. udbetale tjenestemanden et fratrædelsesbeløb,  

 der maksimalt kan udgøre 6 måneders løn.
Stk. 4 Udbetales der fratrædelsesbeløb på indtil 6 måneders løn, kan der højst  

 tillægges pågældende 2 års ekstraordinær pensionsalder.
Stk. 5 Udbetales der fratrædelsesbeløb på indtil 3 måneders løn, kan der højst  

 tillægges pågældende 3 års ekstraordinær pensionsalder.
Stk. 6 Fratrædelsesbeløb beregnes på samme måde som løn under sygdom.
Der  

 beregnes ikke særlig feriegodtgørelse af fratrædelsesbeløbet.
§ 6.   67-69 årige Der kan ydes en særlig fratrædelsesgodtgørelse til tjenestemænd, der Stk. 2 Godtgørelsen efter stk. 1, udgør mellem 1/12 og 1/9 af lønnen på  

 fratrædelsestidspunktet for det antal måneder, der ved fratrædelsen er  

 tilbage indtil udgangen af den måned, hvor den pågældende fylder 70 år.
Stk. 3 Den i stk.1 nævnte fratrædelsesgodtgørelse udbetales på en gang ved  

 fratrædelsen.
Vedrørende beregning af godtgørelsens størrelse henvises til §  

 7, stk. 4.
Kapitel III: IKKE-TJENESTEMÆND OVER 60 ÅR § 7.   Fratrædelsesbeløb for 60-66-årige Der kan ydes et fratrædelsesbeløb (en godtgørelse) til ansatte Stk 2 Fratrædelsesbeløbet (godtgørelsen), der ydes uanset, om medarbejderen ved  

 fratrædelsen vil oppebære pension fra en pensionsordning, som staten har  

 bidraget til, eller folkepension, udgør et beløb svarende til 1 måneds løn efter 12 års uafbrudt beskæftigelse, 2 måneders løn efter 15 års uafbrudt beskæftigelse, og 3 måneders løn efter 18 års uafbrudt beskæftigelse.
Stk. 3 I særlige tilfælde kan der ydes fratrædelsesbeløb (en godtgørelse) som  

 beskrevet i stk.1 og 2, men efter 9, 12, eller 15 års uafbrudt beskæftigelse  

 ved institutionen, og med beløb svarende til 2 måneders løn efter 9 års uafbrudt beskæftigelse, 4 måneders løn efter 12 års uafbrudt beskæftigelse, og 6 måneders løn efter 15 års uafbrudt beskæftigelse.
Stk. 4 Den i stk. 1, 2 og 3 nævnte godtgørelse beregnes på samme måde som løn  

 under sygdom.
Der indbetales ikke egetpensionsbidrag og arbejdsgivers  

 pensionsbidrag af godtgørelsen, ligesom der ikke betales feriepenge/særlig  

 feriegodtgørelse af fratrædelsesbeløbet.
 I godtgørelsen modregnes eventuel fratrædelsesgodtgørelse efter  

 funktionærlovens § 2A eller regler svarende hertil.
§ 8.   Tjenestefrihed inden fratræden for 60-66-årige En medarbejders anmodning om at kunne fratræde sin stilling, således at  

 vedkommende oppebærer sædvanlig løn, i en tjenestefrihedsperiode af indtil 7  

 måneders varighed - umiddelbart forud for fratrædelsestidspunktet - kan  

 imødekommes.
Der kan ikke gives tjenestefrihed i tiden efter udløbet af  

 lokalaftalens gyldighedsperiode.
 Tilgodehavende ferie forudsættes i videst muligt omfang afholdt i  

 tjenestefrihedsperioden.
§ 9.   Ekstraordinær pensionsbidragsindbetaling for  

 60-66 -årige Alternativt til §§ 7 og 8 kan der for medarbejdere, der i henhold til  

 overenskomst eller aftale med arbejdsgiveren er omfattet af en  

 pensionsordning, foretages ekstraordinær pensionsbidragsindbetaling.
Stk. 2 Der indbetales i henhold til stk 1 2 års ekstraordinært pensionsbidrag til  

 pensionsordningen (såvel egetbidrag som arbejdsgiverbidrag), dog mindst 24  

 pct af den pensionsgivende årsløn på fratrædelsestidspunktet.
Stk. 3 I særlige tilfælde kan der indbetales maksimalt 4 års ekstraordinært  

 pensionsbidrag, max 48 pct., henholdsvis 60 pct. på områder, hvor det samlede  

 pensionsbidrag er 15 pct. af lønnen.
Stk. 4 De i stk. 2 nævnte ekstraordinære pensionsbidrag indbetales en gang for  

 alle og udregnes på grundlag af bidraget i den sidste normale lønudbetaling  

 inden fratrædelsen.
Stk. 5 Der kan i henhold til stk.2 og 3 maksimalt ydes pensionsbidrag for  

 perioden fra fratrædelsen til det fyldte 70 år.
§ 10.   67-69 årige Der kan ydes en særlig fratrædelsesgodtgørelse til ansatte, der Stk. 2 Godtgørelsen udgør mellem 1/12 og 1/9 af nettolønnen på  

 fratrædelsestidspunktet for det antal måneder, der er tilbage til den  

 pågældendes 70. år.
Stk. 3 Den i stk.1 nævnte fratrædelsesgodtgørelse udbetales en gang ved  

 fratrædelsen.
Vedrørende beregning af godtgørelsen henvises til § 7, stk. 4,  

 første afsnit.
§ 11.   Særligt om ikke-tjenestemænd med  

 tjenestemandspensionsrettigheder For tjenestemandslignende ansatte ved tilskudsinstitutioner, der er  

 medlemmer af statsgaranterede pensionskasser, kan bestemmelserne i § 5,  

 anvendes.
Vedkommende pensionskasses bestyrelse orienteres om lokalaftalen og  

 dens indhold.
Stk. 2 Bestemmelsen i § 5 kan ligeledes anvendes for timelærere, vakancevikarer  

 og faste vikarer i folkeskolen, for civilarbejdere i forsvaret og fastansatte  

 håndværkere i DSB med tjenestemandspensionsret i henhold til LKL § 22.
Stk. 3 Som alternativ til stk. 1 og 2 kan i stedet anvendes bestemmelserne i §§ 7  

 og 8 for disse tjenestemandslignende ansatte.
Stk. 4 For 67-69 årige kan bestemmelsen i § 10 anvendes.
Kapitel IV: IKRAFTTRÆDEN OG OPHØR § 12 Rammeaftalen træder i kraft ved udsendelsen og bortfalder uden opsigelse  

 pr. 31. marts 1993.
 Lokalaftaler, der er indgået forud for udløbsdatoen, har gyldighed efter  

 deres indhold.
