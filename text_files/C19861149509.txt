§ 1.  Sager om mindre disciplinære forseelser  

 vedrørende tjenestemænd ansat i kriminalforsorgen afgøres af vedkommende  

 anstaltsleder/arrestinspektør, såfremt det må anses for åbenbart, Stk. 2.  Andre sager end de i stk. 1. nævnte samt sager,  

 der kan være forbundet med sigtelse for strafbart forhold, indberettes som  

 hidtil til justitsministeriet, direktoratet for kriminalforsorgen i  

 overensstemmelse med tjenestemandslovens § 20.
§ 2.  Når en tjenestemand indberettes til  

 anstaltslederen/arrestinspektøren for en tjenesteforseelse, skal  

 tjenestemanden i medfør af tjenestemandslovens § 20 have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen inden for en af  

 anstaltslederen/arrestinspektøren angiven frist.
Han skal samtidig gøres  

 bekendt med, at han ikke har pligt til at udtale sig om fremstillingen.
 Stk. 2.  Giver sagen anledning til afhøring af  

 tjenestemanden, skal denne, forinden afhøringen indledes, gøres bekendt med,  

 at afhøringen ikke foretages som tjenstligt forhør efter tjenestemandslovens  

 § 20, stk. 2 ff., og at han ikke har pligt til at udtale sig.
Stk. 3.  Der skal endvidere gives den pågældende adgang  

 til at begære sin faglige personaleorganisations stedlige repræsentants  

 tilstedeværelse under afhøringen.
Reglerne i tjenestemandsloven om bisidderes  

 procesbeføjelser under egentlige tjenstlige forhør, refusion af  

 bisidderudgifter m.v., jfr. tjenestemandslovens §§ 21-23, finder ikke  

 anvendelse i de af cirkulæret omfattende disciplinærsager.
 § 3.  Anstaltslederen/arrestinspektøren træffer på  

 grundlag af det under afhøringerne m.v. fremkomne afgørelse i sagen, såfremt  

 denne er omfattet af cirkulærets § 1, stk. 1. I modsat fald standses  

 undersøgelsen, og sagen forelægges i overensstemmelse med tjenestemandslovens  

 § 20 for justitsministeriet, direktoratet for kriminalforsorgen.
Stk. 2.  Afgørelsen træffes skriftligt og udleveres til  

 tjenestemanden.
Vedkommende personaleorganisations stedlige repræsentant samt  

 direktoratet for kriminalforsorgen underrettes tillige om afgørelsen.
Stk. 3.  I disciplinærsager, der ikke henlægges, skal  

 tjenestemanden samtidig med afgørelsen gøres bekendt med reglen i  

 tjenestemandslovens § 22, stk. 4, hvorefter en tjenestemand, der er tildelt  

 en disciplinærstraf uden forudgående forhør, jfr. tjenestemandslovens § 24,  

 kan begære en tjenstlig undersøgelse iværksat.
En eventuel begæring herom  

 indsendes til justitsministeriet, direktoratet for kriminalforsorgen, der vil  

 indhente den i loven forudsatte udtalelse fra vedkommende  

 personaleorganisation.
 Stk. 4.  Anstaltslederen/arrestinspektøren bestemmer  

 efter drøftelse med vedkommende personaleorganisations stedlige repræsentant,  

 for så vidt forholdet ikke er reguleret ved lov om offentlighed i  

 forvaltningen, om andre i sagen komplicerede bør gøres bekendt med  

 afgørelsen.
 § 4.  Sager, der af anstaltslederen/arrestinspektøren  

 afgøres med bøde, indberettes til justitsministeriet, direktoratet for  

 kriminalforsorgen med oplysning om tjenestemandens cpr.nr. med henblik på  

 indeholdelse i tjenestemandens løn.
 Stk. 2.  I det på tjenestestedet førte  

 personalecharteque gøres notat om alle disciplinærsager vedrørende den  

 pågældende tjenestemand.
 Stk. 3.  Alle indberetninger og indstillinger til  

 justitsministeriet, direktoratet for kriminalforsorgen vedrørende en  

 tjenestemand skal indeholde oplysninger om tidligere ikendte  

 disciplinærstraffe, såfremt oplysningerne må antages at være af betydning for  

 afgørelsen af den pågældende sag.
§ 5.  Bestemmelserne i dette cirkulære gælder også for  

 tjenesteforseelser begået af tjenestemænd på prøve.
Man bør dog i disse  

 tilfælde være opmærksom på muligheden for af afskedige tjenestemanden som  

 uegnet til fastansættelse, jfr. tjenestemandslovens § 28, 1. punkt og § 33,  

 stk. 2. I de tilfælde, hvor afskedigelse af fængselsbetjente på prøve i  

 øvrigt foretages af justitsministeriet, direktoratet for kriminalforsorgen,  

 bør sagen, når de i henhold til § 2 afgivne udtalelser foreligger, straks  

 indsendes til direktoratet, for at der kan tages stilling til  

 afskedigelsesspørgsmålet, inden disciplinærsagens behandling eventuelt  

 fortsættes, jfr. justitsministeriets bekendtgørelse af 8. august 1975 om  

 udnævnelse og afskedigelse af tjenestemænd ved kriminalforsorgens anstalter.
 § 6.  Cirkulæret træder i kraft den 1. juli 1986 og  

 finder anvendelse for så vidt angår disciplinære forseelser, der indberettes  

 efter denne dato.
 Stk. 2.  Samtidig ophæves justitsministeriets cirkulære  

 af 29. september 1972 og justitsministeriets cirkulæreskrivelse af 12. juni  

 1978.
 P.M.V.
