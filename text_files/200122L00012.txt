Fremsat den 5. december 2001 af  

 skatteministeren (Svend Erik Hovmand) Forslag til Lov om ændring af momsloven1) (Ændringer af regler om  

 fiskalrepræsentant) § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som senest ændret ved § 3 i lov nr.  

 1299 af 20. december 2000, foretages følgende ændringer:
 1. § 46, stk. 6 affattes således:
»Stk. 6. Er en virksomhed registreret ved en herboende  

 repræsentant efter § 47, stk. 2, hæfter denne og  

 repræsentanten solidarisk for betaling af afgiften.« 2. § 47, stk. 2 affattes således:
»Stk. 2. Afgiftspligtige personer, som har forretningssted i  

 et land udenfor EU med hvem Danmark ikke har et retligt instrument om  

 gensidig bistand med en retsvirkning, der svarer til reglerne i EU, skal  

 registreres ved en person, der er bosiddende her i landet eller ved en  

 virksomhed, der har forretningssted her i landet.
Det samme gælder,  

 når den udenlandske virksomhed foretager erhvervelser af varer fra  

 andre EU-lande.
Afgiftspligtige personer med forretningssted udenfor Danmark  

 skal ikke registreres i det omfang, aftageren er gjort betalingspligtig.« § 2 Stk. 1. Loven træder i kraft den 1. januar 2002.
Bemærkninger til lovforslaget Almindelige bemærkninger 1. Indledning Lovforslaget gennemfører et nyt momsdirektiv, som  

 blev vedtaget af Rådet for den Europæiske Union den 17. oktober  

 2000. Gennemførelsen af direktiv 2000/65/EF om ændring af  

 direktiv 77/388/EØF for så vidt angår bestemmelse af  

 betalingspligten for merværdiafgiften (som er vedlagt som bilag 2)  

 indebærer, at Danmark ikke længere kan stille krav om, at  

 momspligtige virksomheder, som er etableret i en anden medlemsstat, eller i  

 et land udenfor EU med hvem Danmark har indgået en aftale om  

 administrativ bistand svarende til reglerne i EU, skal registreres ved en  

 person eller virksomhed her i landet (den fiskale repræsentant).
2. Forslag til nye regler om den fiskale repræsentant Kommissionen fremsatte den 27. november 1998 forslag  

 (KOM(98)600) om at ændre reglerne i artikel 21 i 6. momsdirektiv om  

 betalingspligten for momsen.
Med forslaget afskaffes medlemsstaternes  

 mulighed for at stille krav om registrering ved en fiskalrepræsentant,  

 når den momspligtige virksomhed er etableret i en anden medlemsstat,  

 eller i et land udenfor EU med hvem Danmark har indgået en aftale om  

 administrativ bistand svarende til reglerne i EU.
Baggrunden for forslaget  

 var anbefalingerne i Kommissionens rapport om det såkaldte  

 SLIM-initiativ (Simpler Legislation for the Internal Market), som Rådet  

 godkendte den 27. november 1997. I rapporten anbefaledes det af hensyn til  

 det Indre Marked at lempe på reglerne om den fiskale  

 repræsentant.
Reglerne opleves i dag som en økonomisk byrde for  

 især de små og mellemstore virksomheder med leverancer i andre  

 medlemsstater.
Af hensyn til princippet om ikke-diskrimination i WTO  

 foreslår Kommissionen ligeledes at afskaffe den tvungne  

 fiskalrepræsentant for virksomheder fra lande udenfor EU med hvem  

 medlemsstaterne har indgået aftale om gensidig bistand på  

 momsområdet svarende til reglerne i EU.
Kommissionens forslag blev ved  

 dets offentliggørelse sendt i høring i en række danske  

 erhvervsorganisationer, som i deres svar alle stillede sig positivt overfor  

 forslaget.
Efter gældende regler stilles der i den danske  

 momslov krav om registrering ved en fiskalrepræsentant, hvis den  

 momspligtige virksomhed er etableret i udlandet.
Fiskalrepræsentanten  

 fungerer som kontaktperson og muliggør, at told- og  

 skattemyndighederne kan kommunikere via en person eller virksomhed, som er  

 fortrolig med dansk lovgivning og administration.
Er den udenlandske  

 virksomhed etableret i et land udenfor EU hæfter virksomheden og dennes  

 fiskalrepræsentant ligeledes solidarisk for betalingen af momsen.  

 Kravet om solidarisk hæftelse skal sikre staten mod tab ved manglende  

 indbetaling.
Undtaget fra kravet om solidarisk hæftelse er dog  

 virksomheder fra lande med hvem Danmark har indgået en aftale om  

 administrativ bistand, som svarer til reglerne i EU.
En sådan aftale  

 eksisterer i dag kun med Færøerne, Grønland, Island og  

 Norge.
Med det formål at forbedre handelsvilkårene  

 for særligt de små og mellemstore virksomheder i EU  

 foreslår regeringen i overensstemmelse med det nye direktivs artikel  

 21, stk. 2, at det ikke længere skal stilles som krav i momsloven,  

 at momspligtige virksomheder, der er etableret i en anden medlemsstat, samt  

 Færøerne, Grønland, Island og Norge, skal registreres ved  

 en fiskalrepræsentant ved udførelse af momspligtigt salg i  

 Danmark.
Fremover vil det være op til virksomheden at træffe  

 afgørelsen om, hvorvidt den vil gøre brug af ordningen med en  

 fiskalrepræsentant. Ændringen betyder, at de danske told- og  

 skattemyndigheder vil skulle kommunikere direkte med de udenlandske  

 virksomheder, som ikke vælger at lade sig registrere ved en  

 fiskalrepræsentant, jf. bemærkningerne om de administrative  

 konsekvenser for det offentlige.
Momspligtige virksomheder fra lande udenfor  

 EU med hvem Danmark ikke har indgået bistandsaftaler på  

 momsområdet skal fortsat registreres ved en fiskalrepræsentant,  

 som sammen med virksomheden hæfter solidarisk for betalingen.
Økonomiske konsekvenser for det offentlige Forslaget forventes ikke at få  

 nævneværdige konsekvenser for provenuet.
Det kan dog ikke  

 afvises, at forslaget vil kunne få afledte inddrivelsesmæssige  

 konsekvenser.
Når inddrivelsesbestræbelserne i den indledende  

 fase skal udfoldes direkte over for den udenlandske virksomhed frem for  

 gennem en herboende repræsentant, vil inddrivelse være forbundet  

 med en øget risiko for at mislykkes.
Økonomiske konsekvenser for erhvervslivet Gennemførelsen af direktivet i samtlige  

 medlemsstater betyder, at det danske erhvervsliv har mulighed for at spare  

 omkostningerne til en fiskalrepræsentant, når de udfører  

 leverancer i medlemsstater, hvor der hidtil er blevet stillet krav om  

 registrering ved en fiskalrepræsentant.
Danske virksomheder, der i dag  

 fungerer som de udenlandske virksomheders fiskale repræsentant her i  

 landet, vil omvendt få et betydeligt omsætningsstab.
Administrative konsekvenser for erhvervslivet Forslaget skønnes ikke at have administrative  

 konsekvenser for erhvervslivet.
Administrative konsekvenser for staten Gennemførelsen af direktivet skønnes at  

 medføre engangsudgifter i Told*Skat på 2 mill. kr. til  

 edb-udvikling.
Til den løbende administration, kontrol og inddrivelse  

 skønnes at skulle bruges 10 årsværk årligt, samt ca.  

 0,2 mill. kr. årligt til oversættelser og information.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Loven gennemfører Rådets direktiv 2000/65/EF  

 af den 17. oktober 2000 om ændring af direktiv 77/388/EØF for  

 så vidt angår bestemmelse af betalingspligten for  

 merværdiafgiften.
Høring Som en del af et større momsforslag fremsat af den  

 tidligere regering (L 19) var forslaget om den fiskale repræsentant i  

 høring hos:
 Advokatrådet, Amtsrådsforeningen i Danmark,  

 Arbejderbevægelsens Erhvervsråd, Danmarks Rederiforening, Dansk  

 Arbejdsgiverforening, Dansk Handel & Service, Dansk Industri, Dansk  

 Speditør Forening, Dansk Tandlægeforening, Dansk Transport og  

 Logistik, Den Almindelige Danske Lægeforening, Det Danske  

 Handelskammer, Entreprenørforeningen, Erhvervenes Skattesekretariat,  

 Erhvervenes Transportudvalg, Finansieringsinstituttet for Industri og  

 Håndværk A/S, Finansrådet, Foreningen af Registrerede  

 Revisorer, Foreningen af Statsautoriserede Revisorer,  

 Håndværksrådet, Kommunernes Landsforening,  

 Landbrugsrådet, Rådet for Dansk Forsikring og Pension og  

 Øresundskonsortiet.
 De høringssvar, der er modtaget fra  

 organisationerne samt kommentarer hertil er kort gengivet i skemaet nedenfor  

 (høringssvarene til L 19 kan læses i deres helhed på  

 Skatteministeriets hjemmeside www.skat.dk):
Organisation Bemærkninger i høringssvar Kommentarer til høringssvar Advokatrådet Foreslår, at den solidariske hæftelse for den  

 fiskale repræsentant afløses af en garantiordning for den  

 udenlandske virksomhed Forslaget vurderes ikke at være i overensstemmelse med  

 direktivet Amtsrådsforeningen i Danmark Ingen bemærkninger Arbejderbevægelsens Erhvervsråd Ingen bemærkninger Danmarks Rederiforening Ingen bemærkninger Dansk Arbejdsgiverforening Ingen bemærkninger Dansk Handel & Service Støtter forslaget Dansk Industri Ingen bemærkninger Dansk Speditør Forening Ingen bemærkninger Dansk Tandlægeforening Ingen bemærkninger Dansk Transport og Logistik Ingen bemærkninger Den Almindelige Danske Lægeforening Ingen bemærkninger Det Danske Handelskammer Støtter forslaget Entreprenørforeningen Ingen bemærkninger Erhvervenes Skattesekretariat Ingen bemærkninger Erhvervenes Transportudvalg Ingen bemærkninger Finansieringsinstituttet for Industri og Håndværk  

 A/S Ingen bemærkninger Finansrådet Ingen bemærkninger Foreningen af Registrerede Revisorer Ingen bemærkninger Foreningen af Statsautoriserede Revisorer Støtter forslaget Håndværksrådet Støtter forslaget Kommunernes Landsforening Ingen bemærkninger Landbrugsrådet Ingen bemærkninger Rådet for Dansk Forsikring og Pension Ingen bemærkninger Øresundskonsortiet Ønsker en forenklet momsordning for arbejde  

 udført på Øresundsbroen Forslaget er ikke medtaget Samlet vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amter og kommuner Ingen Ingen Administrative konsekvenser for stat, amter og kommuner Ingen - 2 mill. kr. i engangsudgifter til edb-udvikling - ca. 10 årsværk årligt til den løbende  

 administration, kontrol og inddrivelse - ca. 0,2 mill. kr. årligt til oversættelser og information Administrative konsekvenser for erhvervslivet Ingen Ingen Økonomiske konsekvenser for erhvervsliv Danske virksomheder vil ikke længere skulle registreres  

 ved en fiskalrepræsentant i de andre medlemsstater.
 Ændring af reglerne om den fiskale repræsentant  

 medfører for danske virksomheder, som i dag fungerer som  

 fiskalrepræsentant, et betydeligt omsætningstab.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget gennemfører Rådets direktiv 2000/65/EF  

 af den 17. oktober 2000 om ændring af direktiv 77/388/EØF for  

 så vidt angår bestemmelse af betalingspligten for  

 merværdiafgiften.
Bemærkninger til de enkelte  

 bestemmelser Til § 1 Til nr. 1.
 Ændringen er alene en sproglig tilpasning til  

 ændringen af momslovens § 47, stk. 2, jf. nr. 2.
 Til nr. 2.
Ændringen af momslovens § 47, stk. 2, er  

 en gennemførelse af direktivets artikel 21, stk. 2.  

 Ændringen betyder, at en udenlandsk, momspligtig virksomhed kun skal  

 registreres ved en fiskalrepræsentant, hvis virksomheden er etableret i  

 et tredjeland med hvem Danmark ikke har indgået en aftale om gensidig  

 bistand svarende til reglerne i EU.
I alle andre tilfælde kan  

 virksomheden selv vælge, om den vil registreres ved en  

 fiskalrepræsentant.
De udenlandske virksomheder fritages fortsat fra  

 registreringspligten i det omfang, aftageren er gjort betalingspligtig.  

 Virksomheden kan dog vælge at lade sig registrere, herunder også  

 ved en fiskalrepræsentant.
Til § 2 Direktivet om ændring af betalingspligten for  

 merværdiafgiften skal være gennemført i national  

 lovgivning senest den 31. december 2001. Loven foreslås derfor at  

 træde i kraft den 1. januar 2002.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om merværdiafgift (momsloven), jf. lovbekendtgørelse  

 nr. 804 af 16. august 2000, som senest ændret ved § 3 i lov nr.  

 1299 af 20. december 2000, foretages følgende ændringer:
§ 46. - - - Stk. 2-5. - - - Stk. 6. Er en virksomhed uden for EU, bortset fra virksomheder  

 i Grønland, på Færøerne, i Island og i Norge  

 registreret ved en herværende repræsentant efter § 47,  

 stk. 2, hæfter denne og virksomheden solidarisk for betaling af  

 afgiften.
 1. § 46, stk. 6 affattes således:
»Stk. 6. Er en virksomhed registreret ved en herboende  

 repræsentant efter § 47, stk. 2, hæfter denne og  

 repræsentanten solidarisk for betaling af afgiften.« Stk. 7. - - - § 47. - - - Stk. 2. Afgiftspligtige personer, der ikke har forretningssted  

 her i landet, og som er registreringspligtige efter stk. 1, skal  

 registreres ved en person, der er bosiddende her i landet, eller ved en  

 virksomhed, der har forretningssted her i landet.
Det samme gælder,  

 når den udenlandske virksomhed foretager erhvervelser af varer fra  

 andre EU-lande.
Virksomheden skal dog ikke registreres i det omfang,  

 aftageren er betalingspligtig.
 2. § 47, stk. 2 affattes således:
»Stk. 2. Afgiftspligtige personer, som har forretningssted i  

 et land udenfor EU med hvem Danmark ikke har et retligt instrument om  

 gensidig bistand med en retsvirkning, der svarer til reglerne i EU, skal  

 registreres ved en person, der er bosiddende her i landet eller ved en  

 virksomhed, der har forretningssted her i landet.
Det samme gælder,  

 når den udenlandske virksomhed foretager erhvervelser af varer fra  

 andre EU-lande.
Afgiftspligtige personer med forretningssted udenfor Danmark  

 skal ikke registreres i det omfang, aftageren er gjort betalingspligtig.  

 « Stk. 3-5. - - - Bilag 2 De Europæiske Fællesskabers Tidende 21.10.2000 RÅDETS DIREKTIV 2000/65/EF of 17. oktober 2000 om ændring of direktiv 77/388/EØF for så  

 vidt angår bestemmelse af betalingspligten for  

 merværdiafgiften RÅDET FOR DEN EUROPÆISKE UNION HAR - under henvisning til traktaten om oprettelse of Det  

 Europæiske Fællesskab, særlig artikel 93, under henvisning til forslag fra Kommissionen1) , under henvisning til udtalelse fra  

 Europa-Parlamentet2) under henvisning til udtalelse fra Det Økonomiske  

 og Sociale Udvalg3) , og ud fra følgende betragtninger:
 (1)	De gældende regler i artikel 21 i Rådets sjette  

 direktiv 77/388/EØF af 17. maj 1977 om harmonisering af  

 medlemsstatenes lovgivning om omsætningsafgifter Det fælles  

 merværdiafgiftssystem: ensartet beregningsgrundlag4)  om bestemmelse af betalingspligten for  

 afgiften medfører alvorlige vanskeligheder for de erhvervsdrivende,  

 navnlig for de mindre virksomheder.
 (2)	Rådets direktiv 76/308/EØF of 15. marts 1976 om  

 gensidig bistand ved inddrivelse af fordringer i forbindelse med de  

 foranstaltninger, der er finansieret af Den Europæiske Udviklings- og  

 Garantifond for Landbruget, samt af landbrugsafgifter og told5) , Rådets direktiv  

 77/(10) 799/EØF of 19. december 1977 om gensidig bistand mellem  

 medlemsstaternes kompetente myndigheder inden for området direkte  

 skatter6)   og  

 Rådets forordning (EØF) nr. 218/92 af 27. januar 1992 om  

 administrativt samarbejde inden for området indirekte skatter (moms)7)   fastlægger regler for gensidig  

 bistand mellem medlemsstaterne med hensyn til en korrekt påligning af  

 momsen og inddrivelse heraf.
 (3)	I Kommissionens rapport om anden fase of SLIM-initiativet (Simpler  

 Legislation for the Internal Market) anbefales det, at mulighederne for at  

 ændre reglerne om fiskal repræsentation som fastlagt i artikel 21  

 i direktiv 77/388/EØF undersøges nærmere.
 (4)	Den eneste ændring, som reelt kan medføre en  

 større forenkling af det fælles momssystem i almindelighed, men  

 navnlig af bestemmelsen af, hvem der er betalingspligtig, består i at  

 fjerne alle muligheder for, at medlemsstaterne kan gøre udpegelsen af  

 en fiskal repræsentant obligatorisk.
 (5)	For ikke-etablerede afgiftspligtige personer bør det  

 følgelig være frivilligt at udpege en fiskal  

 repræsentant.
 (6)	I henhold til artikel 22 i direktiv 77/388/EØF kan  

 medlemsstaterne direkte pålægge ikke-etablerede afgiftspligtige  

 personer de samme forpligtelser som dem, der påhviler etablerede  

 afgiftspligtige personer, herunder forpligtelser, som kan  

 pålægges i henhold til artikel 22, stk. 8.
 (7)	Medlemsstaterne bør fortsat kunne kræve, at  

 ikke-etablerede afgiftspligtige personer fra lande, med hvilke der ikke  

 findes noget retligt instrument, som fastlægger regler for gensidig  

 bistand på linje med Fællesskabets regler herom, udpeger en  

 fiskalrepræsentant, der er betalingspligtig i den ikke-etablerede  

 afgiftspligtige persons sted, eller en befuldmægtiget.
 (8)	Medlemsstaterne bør ligeledes opretholde deres  

 beføjelser med hensyn til at bestemme, hvem der er betalingspligtig  

 for importafgiften.
 (9)	Det er vigtigt, at medlemsstaterne fortsat kan træffe  

 foranstaltninger til at lade en anden end den betalingspligtige person  

 hæfte solidarisk for afgiftens erlæggelse.
 (10)	Bestemmelsen i artikel 10 i direktiv 77/388/EØF bør  

 præciseres for at hindre en række former for afgiftsunddragelse i  

 forbindelse med fortløbende ydelser, som ikke medfører på  

 forhånd fastsatte og på hinanden følgende afregninger  

 eller betalinger.
(11)	Direktiv 77/388/EØF bør ændres i  

 overensstemmelse hermed - UDSTEDT FØLGENDE DIREKTIV:
Artikel 1 I direktiv 77/388/EØF foretages følgende  

 ændringer:
 1)	I artikel 10, stk. 2, første afsnit, tilføjes  

 efter andet punktum et nyt punktum med følgende affattelse:
Medlemsstaterne kan træffe afgørelse om, at  

 fortløbende leverancer af goder eller tjenesteydelser, der  

 gennemføres i løbet af en vis periode, i visse tilfælde  

 anses for at finde sted mindst en gang om året.« 2)	I artikel 28f, stk. 1, som ændrer artikel 17,  

 stk. 2, 3 og 4, ændres i artikel 17, stk. 4, litra a),  

 »artikel 21, nr. 1, litra a)« til »artikel 21, stk. 1, litra a) og  

 c).« 3)	1 artikel 28c, punkt E, nr. 3, femte led, ændres »artikel 21,  

 nr. 1, litra a), tredje afsnit« til »artikel 21, stk. 1, litra c)«.
 4)	1 artikel 28g, som ændrer artikel 21, affattes artikel 21  

 således:
»Artikel 21 Betalingspligtige over for statskassen 1.	Merværdiafgiften påhviler inden for  

 Fællesskabet:
Hvis den afgiftspligtige levering of goder eller tjenesteydelser  

 foretages af en afgiftspligtig person, der ikke er etableret i indlandet, kan  

 medlemsstaterne på betingelser, som de selv fastsætter, bestemme,  

 at den betalingspligtige person er den person, for hvem den afgiftspligtige  

 levering af goder eller tjenesteydelser foretages b)	aftageren af en ydelse som omhandlet i artikel 9, stk. 2, litra  

 e), eller aftageren af en ydelse som omhandlet i artikel 28b, punkt C, D, E  

 og F, såfremt vedkommende i indlandet er registreret som  

 afgiftspligtig, og ydelsen leveres af en afgiftspligtig, der ikke er  

 etableret i indlandet c)	aftageren af leveringen af goderne, når følgende  

 betingelser er opfyldt:
den afgiftspligtige transaktion er en levering af goder foretaget  

 under de i artikel 28c, punkt E, nr. 3, omhandlede betingelser aftageren af leveringen af goder er en anden afgiftspligtig  

 person eller en ikke-afgiftspligtig juridisk person, der er momsregistreret i  

 indlandet Medlemsstaterne kan dog træffe beslutning om en undtagelse fra  

 denne forpligtelse, såfremt den afgiftspligtige person, som ikke er  

 etableret i indlandet, har udpeget en fiskal repræsentant i dette  

 land d)	enhver person, som anfører merværdiafgiften på en  

 faktura eller et dokument, der tjener som faktura e)	den person, som erhverver et gode inden for  

 Fællesskabet.
 2.	Uanset bestemmelserne i stk. 1 gælder  

 følgende:
a)	Er den betalingspligtige person i henhold til bestemmelserne i  

 stk. 1 en afgiftspligtig person, der ikke er etableret i indlandet, kan  

 medlemsstaterne tillade vedkommende at udpege en fiskal repræsentant  

 som afgiftspligtig.
Betingelserne og vilkårene for denne mulighed  

 fastsættes af hver enkelt medlemsstat.
 b)	Hvis den afgiftspligtige transaktion foretages of en afgiftspligtig  

 person, der ikke er etableret i indlandet, og der ikke med det land, hvor  

 denne afgiftspligtige person har bopæl eller er etableret, findes noget  

 retligt instrument vedrørende gensidig bistand med en retsvirkning,  

 der svarer til reglerne i direktiv 76/308/EØF8)  og 77/ 799/EØF9)  og Rådets forordning (EØF)  

 nr. 21892 af 27. januar 1992 om administrativt samarbejde inden for  

 området indirekte skatter (moms)10) ,  

 kan medlemsstaterne træffe foranstaltninger til at lade den fiskale  

 repræsentant, der udpeges af den ikke-etablerede afgiftspligtige  

 person, være betalingspligtig.
 3.	I de i stk. 1 og 2 omhandlede tilfælde har  

 medlemsstaterne mulighed for at lade en anden end den betalingspligtige  

 person hæfte solidarisk for afgiftens erlæggelse.
 4.	Ved indførsel: merværdiafgiften påhviler den  

 eller de personer, der af indførselsmedlemsstaten er udpeget eller  

 godkendt som betalingspligtige.
 5)	I artikel 28h, som erstatter artikel 22, ændres artikel 22  

 således:
 a)	stk. 1, litra c), første led, affattes  

 således:
»enhver afgiftspligtig person, bortset fra de i artikel 28a,  

 stk. 4, omhandlede afgiftspligtige personer, der i indlandet foretager  

 levering af goder eller tjenesteydelser, som giver den pågældende  

 fradragsret, bortset fra goder eller tjenesteydelser, for hvilke afgiften  

 udelukkende påhviler aftageren eller modtageren i overensstemmelse med  

 artikel 21, stk. 1, litra a), b) eller c). Medlemsstaterne kan dog  

 undlade at registrere visse afgiftspligtige personer, der er omhandlet i  

 artikel 4, stk. 3« b)	stk. 7 affattes således:
»stk. 7. Medlemsstaterne træffer de nødvendige  

 foranstaltninger med henblik på, at personer, som i henhold til artikel  

 21, stk. 1 og 2, betragtes som betalingspligtige i stedet for en  

 afgiftspligtig person, der ikke er etableret i indlandet, opfylder den i  

 nærværende artikel omhandlede forpligtelse til angivelse og  

 betaling; medlemsstaterne træffer endvidere de nødvendige  

 foranstaltninger med henblik på, at de personer, som i henhold til  

 artikel 21 stk. 3, anses for at hæfte solidarisk for afgiftens  

 erlæggelse, opfylder den i nærværende artikel omhandlede  

 forpligtelse til betaling.« 6)	Uanset nr. 2, 3 og 5 i nærværende artikel ændres  

 følgende i hele direktivet:
a)	»artikel 21, nr. 1, ...« erstattes med ,artikel 21, stk. 1, b)	»artikel 21, nr. 2, ...« og »artikel 21, stk. 2, ...« erstattes  

 med , artikel 21, stk. 4, ...«.
Artikel 2 1. Medlemsstaterne sætter de nødvendige love  

 og adminitrative bestemmelser i kraft for at efterkomme dette direktiv senest  

 den 31. december 2001. De underretter straks kommissionen herom.
Disse love og bestemmelser skal ved vedtagelsen indeholde  

 en henvisning til dette direktiv eller skal ved offentliggørelsen  

 ledsages af en sådan henvisning.
De nærmere regler for  

 anvisningen fastsættes af medlemsstaterne.
 2. Medlemsstaterne sender Kommissionen teksten til de  

 rationale retsforskrifter, som de udsteder på det område, der er  

 omfattet af dette direktiv, samt en sammenlignende oversigt over, hvilke  

 vedtagne nationale gennemførelsesbestemmelser, der svarer til hver af  

 direktivets bestemmelser.
Artikel 3 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 4 Dette direktiv er rettet til medlemsstaterne.
 Udfærdiget i Luxembourg, den 17. oktober 2000.
På Rådets vegne L.
FABIUS formand 1)   EFT C 409 of 30.12.1998, s. 10.
 2)   EFT C 219 of 30.7.1999, s. 91.
 3)   EFT C 116 of 28.4.1999, s. 14.
 4)   EFT L 145 of 13.6.1977, s. 1.  

 Direktivet er senest ændret ved direktiv 2000~17/EF (EFT L 84 af  

 5.4.2000, s. 24).
 5)   EFT L 73 a~' 19.3.1976, s. 18.  

 Direktivet er senest ændret ved tiltrædelsesakten af 1994.
 6)   EFT L 336 af 27.12.1977, s. 15.  

 Direktivet er senest ændret ved tiltrædelsesakten af 1994.
 7)   EFT L 24 of 1.2.1992, s. 1.
 8)   EFT L 73 of 19.3.1976, s. 18.  

 Direktivet er senest ændret ved tiltrædelsesakten af 1994.
 9)   EFT L 336 of 27.12.1977, s. 15.  

 Direktivet er senest ændret ved tiltrædelsesakten af 1994.
 10)   EFT L 24 af 1.2.1992, s. 1.a.
