En sikret, der under barselorlov genoptog en uddannelse til  

 sundhedsplejerske, fandtes ikke berettiget til barseldagpenge efter  

 genoptagelsen af uddannelsen.
Under hensyn til uddannelsens omfang fandtes  

 deltagelse heri uforeneligt med barselorlovens formål.
 REDEGØRELSE FOR SAGEN:
 En sikret havde påbegyndt en uddannelse på et sundhedsplejerskekursus den  

 1. september 1983. Sikrede var på dette tidspunkt gravid og forventede  

 nedkomst i slutningen af december 1983.
I november 1983 meddelte sikredes ægtefælle socialforvaltningen, at  

 sikrede havde fået arbejde.
På dette grundlag besluttede det sociale udvalg  

 at udbetale dagpenge, da sikrede den 3. december 1983 påbegyndte sin orlov.  

 Samtidig meddelte udvalget, at dagpenge efter overstået fødsel kun ville  

 kunne udbetales for tidsrum, hvor der forelå erklæring fra  

 Sygeplejerskehøjskolen om, at pågældende var fritaget for undervisning.
 AFGØRELSEN, DER KLAGES OVER:
Amtsankenævnet fandt, at deltagelse i et sundhedsplejerskekursus på en  

 sygeplejerskehøjskole ikke var til hinder for udbetaling af dagpenge under  

 barselorlov.
Nævnet lagde vægt på, at der ikke kræves uarbejdsdygtighed for  

 at få dagpenge under barselorlov efter overstået fødsel, hvorfor der intet  

 var til hinder for, at dagpenge kunne udbetales, selvom sikrede gik på skole  

 eller deltog i en uddannelse i denne periode.
Nævnet bemærkede endvidere, at  

 der dog ikke måtte ydes løn herfor, og hvis sikrede tog lønnet arbejde, måtte  

 dagpengene standses.
Nævnet hjemviste herefter sagen til det sociale udvalg  

 til fornyet vurdering af, hvorvidt sikrede ud over de allerede modtagne  

 barseldagpenge, måtte være berettiget til yderligere dagpenge i  

 orlovsperioden efter overstået fødsel.
 KLAGEN TIL ANKESTYRELSEN:
Det sociale udvalg anførte, at sikredes indtægtstab efter den 30. januar  

 1984, hvor hun genoptog undervisningen, ikke skyldtes fødslen, men deltagelse  

 i en kompetencegivende uddannelse, der afsluttedes med eksamen.
Udvalget  

 fandt, at fortsat udbetaling af barseldagpenge ville virke som indirekte  

 studiestøtte i stedet for at sikre moderens samvær med barnet.
 SUPPLERENDE OPLYSNINGER EFTER ANKEN:
 Sygeplejerskehøjskolen oplyste, at sundhedsplejerskeuddannelsen, der varer  

 ca. 9 måneder, betragtes som en fuldtidsuddannelse, idet der udover den  

 skemalagte undervisning på 22 timer ugentlig skal deltages i 20 dages  

 praktik, hvortil kommer institutionsbesøg og gruppearbejde i forbindelse med  

 opgaver og øvelser.
 LOVGRUNDLAG:
 Dagpengeloven, § 33.
 ANKESTYRELSENS AFGØRELSE:
Efter oplysningerne om omfanget af sundhedsplejerskeuddannelsen finder  

 ankestyrelsen, at deltagelse i undervisningen er uforeneligt med  

 barselorlovens formål.
Sikrede er derfor ikke berettiget til dagpenge efter  

 lovens § 33 ved deltagelse i undervisningen.
 Ankestyrelsen ændrer således amtsankenævnets afgørelse.
