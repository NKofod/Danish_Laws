 I medfør af § 3 og § 26 i lov nr. 291 af 18. juni 1969 om tjenestemænd i  

 staten, folkekirken og folkeskolen fastsættes:
 § 1.  Chefen for civilforsvarsstyrelsen  

 (civilforsvarsdirektøren) udnævner og afskediger tjenestemænd i  

 civilforsvaret således:
 Tjenestemænd uden for civilforsvarskorpset, hvis stillinger er  

 klassificeret i lønramme 1-19, jfr. dog stk. 3.
 Tjenestemænd i civilforsvarskorpset, hvis stillinger er klassificeret i  

 lønramme 1-21, jfr. dog stk. 2 og 3.
 Stk. 2.  Indenrigsministeren udnævner og afskediger  

 sektionschefer og forvaltningsinspektører af 1. grad.
 Stk. 3.  Uansøgt afsked kan kun meddeles af  

 indenrigsministeren, jfr. dog § 2 i nærværende bekendtgørelse samt  

 tjenestemandslovens § 33, stk. 3.
 § 2.  Befalingsmænd af reserven i civilforsvarskorpset  

 udnævnes og afskediges efter de for tilsvarende tjenestemænd i  

 civilforsvarskorpset fastsatte regler, idet dog også uansøgt afsked meddeles  

 af ansættelsesmyndigheden.
 § 3.  Bekendtgørelsen træder i kraft den 1. august  

 1976.
 INDENRIGSMINISTERIET, DEN 25. JUNI 1976.
 Egon Jensen.
 /Louis Heegaard.
