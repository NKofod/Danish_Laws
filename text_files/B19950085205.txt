 I medfør af §§ 7, 14, stk. 2, 80, 92 og 110, stk. 3 i lov om  

 miljøbeskyttelse, jf. lovbekendtgørelse nr. 590 af 27. juni 1994 med senere  

 ændring ved lov nr. 403 af 14. juni 1995, fastsættes (* 1):
Anvendelsesområde § 1.  Denne bekendtgørelse gælder for arbejdsgange,  

 installationer og køretøjer, som benyttes i forbindelse med oplagring,  

 påfyldning og transport af benzin fra en terminal til en anden eller fra en  

 terminal til en servicestation. (* 2) Definitioner § 2.  De i denne bekendtgørelse anvendte udtryk er  

 nærmere defineret i bilag 1.
Oplagringsanlæg på terminaler § 3.  Oplagringsanlæg på terminaler skal konstrueres  

 og benyttes i overensstemmelse med de tekniske forskrifter i bilag 2.
Stk. 2.  Der kan anvendes andre tekniske  

 foranstaltninger til reduktion af benzintab end dem, der er fastsat i bilag  

 2, hvis det godtgøres, at disse alternative foranstaltninger er mindst lige  

 så effektive.
Anvendelse af alternative foranstaltninger skal godkendes af  

 Miljøstyrelsen.
 Stk. 3.  Anlæggets ejer skal over for tilsynsmyndigheden  

 fremlægge dokumentation for, at bestemmelserne i stk. 1 er opfyldt.
 Stk. 4.  For alle nye anlæg finder stk. 1-3 anvendelse  

 fra 31. december 1995.
Stk. 5.  For eksisterende anlæg finder stk. 1-3  

 anvendelse Påfyldning og tømning af mobile beholdere på terminaler § 4.  Påfyldnings- og tømningsudstyr skal konstrueres  

 og benyttes i overensstemmelse med de tekniske forskrifter i bilag 3.
Stk. 2.  Der kan anvendes andre tekniske  

 foranstaltninger til reduktion af benzintab end dem, der er fastsat i bilag  

 3, hvis det godtgøres, at disse alternative foranstaltninger er mindst lige  

 så effektive.
Anvendelse af alternative foranstaltninger skal godkendes af  

 Miljøstyrelsen.
 Stk. 3.  Alle terminaler med udstyr til påfyldning af  

 tankbiler skal udstyres med mindst en påfyldningsanordning, som opfylder de  

 specifikationer for bundpåfyldningsudstyr, som er fastsat i bilag 6.
 Stk. 4.  Anlæggets ejer skal over for tilsynsmyndigheden  

 fremlægge dokumentation for, at bestemmelserne i stk. 1 og 3 er opfyldt.
 Stk. 5.  For alle nye terminaler finder stk. 1-4  

 anvendelse fra 31. december 1995.
Stk. 6.  For eksisterende terminaler finder stk. 1-4  

 anvendelse Stk. 7.  Senest den 31. december 2001 skal  

 specifikationerne for bundfyldningsudstyr i bilag 6 gælde for samtlige  

 påfyldningsanordninger til tankbiler på alle terminaler med mindre de er  

 undtaget herfra i henhold til stk. 8.
 Stk. 8.  Bestemmelserne i stk. 1-7 gælder undtagelsesvis  

 ikke for eksisterende terminaler med en gennemstrømningsmængde på under  

 10.000 tons om året eller for nye terminaler med en gennemstrømningsmængde på  

 under 5.000 tons om året beliggende på øer, som ikke via en broforbindelse er  

 forbundet med Jylland, Fyn, Sjælland og Lolland-Falster, dog undtaget  

 Bornholm.
Mobile beholdere § 5.  Mobile beholdere skal konstrueres og benyttes i  

 overensstemmelse med de tekniske forskrifter i bilag 4.
 Stk. 2.  For nye tankbiler og jernbanetankvogne finder  

 stk. 1 anvendelse fra den 31. december 1995.
 Stk. 3.  Endvidere finder stk. 1 anvendelse fra 31.  

 december 1995 for eksisterende tankbiler, der ombygges, så de kan påfyldes  

 fra bunden i overensstemmelse med specifikationerne i bilag 6, efter denne  

 dato.
 Stk. 4.  For eksisterende jernbanetankvogne, der  

 påfyldes fra en terminal, for hvilken forskrifterne i §4, stk. 1 finder  

 anvendelse, finder stk. 1 anvendelse fra 31. december 1998.
Påfyldning af oplagringsanlæg på servicestationer § 6.  Påfyldnings- og oplagringsanlæg på  

 servicestationer skal konstrueres og benyttes i overensstemmelse med de  

 tekniske forskrifter i bilag 5.
Stk. 2.  Der kan anvendes andre tekniske  

 foranstaltninger til reduktion af benzintab end dem, der er fastsat i bilag  

 5, hvis det godtgøres, at disse alternative foranstaltninger er mindst lige  

 så effektive.
Anvendelse af alternative foranstaltninger skal godkendes af  

 Miljøstyrelsen.
 Stk. 3.  Anlæggets ejer skal over for tilsynsmyndigheden  

 fremlægge dokumentation for, at bestemmelserne i stk. 1 er opfyldt.
 Stk. 4.  For alle nye servicestationer finder stk. 1  

 anvendelse fra 31. december 1995.
Stk. 5.  For eksisterende servicestationer finder stk. 1  

 anvendelse Stk. 6.  Bestemmelserne i stk. 1-5 finder undtagelsesvis  

 ikke anvendelse for servicestationer med en årlig gennemstrømningsmængde på  

 under 100 m3.
Tilsyn og håndhævelse § 7.  Kommunalbestyrelsen fører tilsyn med, at de  

 tekniske forskrifter og tidsterminer i §§ 3, 4 og 6 overholdes, jf. dog  

 stk.2.
 Stk. 2.  Amtsrådet fører tilsyn med, at de tekniske  

 forskrifter og tidsterminer i §§ 3, 4 og 6 overholdes for så vidt angår  

 anlæg, omfattet af bekendtgørelsen, på virksomheder, som amtsrådet fører  

 tilsyn med i medfør af miljøbeskyttelseslovens § 66.
 § 8.  Tilsynsmyndigheden kan ikke skærpe  

 bekendtgørelsens krav til anlæg og beholdere ved meddelelse af godkendelser  

 og påbud m.v. i medfør af miljøbeskyttelseslovens kapitel 5.
 Stk. 2.  For tilsyn og håndhævelse i øvrigt gælder  

 reglerne i Miljøbeskyttelseslovens kapitel 9.
Andre bestemmelser § 9.  Miljøstyrelsen kan efter ansøgning, når særlige  

 forhold foreligger, dispensere helt eller delvis fra reglerne i denne  

 bekendtgørelse.
 § 10.  Miljøstyrelsen kan ændre bilag 2, 3, 4, 5 og 6  

 til denne bekendtgørelse.
Administrative bestemmelser § 11.  Kommunalbestyrelsens, amtsrådets og  

 Miljøstyrelsens afgørelser meddeles skriftligt efter reglerne i  

 miljøbeskyttelseslovens kapitel 10.
 § 12.  Kommunalbestyrelsens, amtsrådets og  

 Miljøstyrelsens afgørelser efter denne bekendtgørelse kan ikke påklages til  

 højere administrativ myndighed.
Straffebestemmelser § 13.  Med mindre højere straf er forskyldt efter den  

 øvrige lovgivning straffes med bøde den, der overtræder §§ 3-6 i denne  

 bekendtgørelse.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Ikrafttrædelse § 14.  Bekendtgørelsen træder i kraft den 31. december  

 1995.
Miljø- og Energiministeriet, den 11.  

 november 1995 Svend Auken / Leo Larsen Bilag 1 Definitioner Benzin:
 Ethvert mineraloliederivat, med eller uden tilsætningsstoffer, som har et  

 Reid-damptryk (RVP) på 27,6 kPa eller derover og som benyttes som brændstof i  

 motorkøretøjer, dog ikke flaskegas (LPG).
 Dampe:
 Enhver luftformig forbindelse, som fordamper fra benzin.
 Dampgenvindingsanlæg:
 Udstyr til genvinding af benzin fra dampe, herunder en terminals  

 eventuelle regulerende tanksystemer.
 Eksisterende anlæg:
 Alle benzinoplagringsanlæg, påfyldningsanlæg, servicestationer og mobile  

 beholdere, som er i brug før den 31. december 1995, eller for hvilke der er  

 udstedt individuel bygge- eller driftstilladelse inden den 31. december 1995.
 Gennemstrømningsmængde:
 Den største samlede årlige benzinmængde, som i de tre foregående år er  

 blevet overført fra et oplagringsanlæg på en terminal eller fra en  

 servicestation til mobile beholdere.
 Midlertidig oplagring af dampe:
Oplagring af dampe i en tank med fast tag på en terminal med henblik på  

 efterfølgende overførsel til og genvinding på en anden terminal.
Overførsel  

 af dampe fra et oplagringsanlæg til et andet på en terminal anses ikke som  

 midlertidig oplagring af dampe i henhold til denne bekendtgørelse.
 Mobil beholder:
 Alle former for tanke, som transporteres ad vej eller jernbane med henblik  

 på overførsel af benzin fra en terminal til en anden eller fra en terminal  

 til en servicestation.
 Målreferenceværdi:
 Den vejledende værdi, der er fastsat med henblik på helhedsvurderingen af,  

 om de tekniske foranstaltninger i bilagene er tilstrækkelige.  

 Målreferenceværdien er ikke en grænseværdi for de enkelte anlæg, terminaler  

 og servicestationer.
 Nye anlæg:
 Alle benzinoplagringsanlæg, påfyldningsanlæg, servicestationer og mobile  

 beholdere, der ikke er omfattet af definitionen for »eksisterende  

 anlæg«.
 Oplagringsanlæg:
 Enhver stationær tank på en terminal og på en servicestation, som benyttes  

 til benzinoplagring.
 Påfyldningsanlæg:
 Ethvert anlæg på en terminal, hvorfra benzin fyldes på mobile beholdere.  

 Påfyldningsanlæg til tankbiler omfatter en eller flere  

 påfyldningsanordninger.
 Påfyldningsanordning:
 Enhver anordning på en terminal, hvorfra benzin kan fyldes på en tankbil  

 ad gangen.
 Servicestation:
 Ethvert anlæg, hvor motorkøretøjers brændstoftanke påfyldes benzin fra  

 stationære tanke.
 Terminal:
 Ethvert anlæg, der benyttes til benzinoplagring og benzinpåfyldning af  

 tankbiler og jernbanetankvogne, herunder samtlige oplagringsfaciliteter på  

 anlægget.
Bilag 2 Forskrifter for oplagringsanlæg på terminaler 1. Formålet med de i pkt. 2-6 anførte bestemmelser er  

 at reducere det samlede årlige benzintab fra de enkelte oplagringsanlæg i  

 forbindelse med benzinpåfyldning og benzinoplagring på terminaler til under  

 en målreferenceværdi på 0,01 vægtprocent af gennemstrømningsmængden.
 2. Den udvendige væg og taget på tanke, som er anbragt  

 over jorden, skal være malet i en farve med en samlet  

 strålevarmereflektionskoefficient på mindst 70%. For eksisterende tanke kan  

 dette arbejde udføres som led i den almindelige periodiske vedligeholdelse,  

 dog senest 2 år efter de tidspunkter, som er angivet i § 3, stk. 5.
 Denne bestemmelse gælder ikke for tanke, der er forbundet med et  

 dampgenvindingsanlæg, som opfylder kravene i bilag 3, punkt 3.
3. Tanke med udvendigt flydetag skal være forsynet med  

 en primær tætning, som dækker det ringformede mellemrum mellem tankvæggen og  

 flydetagets udvendige omkreds, og med en sekundær tætning oven over den  

 primære.
Tætningerne skal være udformet således, at der tilbageholdes i alt  

 mindst 95% af dampene i sammenligning med tilsvarende tanke med fast tag, som  

 ikke er forsynet med udstyr til tilbageholdelse af dampe (dvs. en tank med  

 fast tag, der kun er udstyret med en vakuum/tryk sikkerhedsventil).
 4. Alle nye oplagringsanlæg på terminaler, hvor der  

 skal ske dampgenvinding i henhold til bekendtgørelsens § 4, skal enten være  

 tanke med fast tag forbundet med et dampgenvindingsanlæg i overensstemmelse  

 med forskrifterne i bilag 3, eller være konstrueret med et udvendigt eller  

 indvendigt flydetæppe med en primær og sekundær tætning, der opfylder kravene  

 i punkt 3.
 5. Eksisterende tanke med fast tag skal enten være  

 forbundet med et dampgenvindingsanlæg i overensstemmelse med forskrifterne i  

 bilag 3, eller være forsynet med et indvendigt flydetæppe med primær tætning,  

 der skal være udformet således, at der tilbageholdes i alt mindst 90% af  

 dampene i sammenligning med tilsvarende tanke med fast tag, som ikke er  

 forsynet med udstyr til tilbageholdelse af dampe.
 6. Forskrifterne for udstyr til tilbageholdelse af  

 dampe i punkt 4 og 5 gælder ikke for tanke med fast tag på terminaler, hvor  

 midlertidig oplagring af dampe er tilladt i henhold til bilag 3, punkt 2.
Bilag 3 Forskrifter for påfyldnings- og tømningsudstyr på terminaler 1. Formålet med de i pkt. 2-4 anførte bestemmelser er  

 at reducere det samlede årlige benzintab i forbindelse med påfyldning og  

 tømning af mobile beholdere på terminaler til under målreferenceværdien på  

 0,005 vægtprocent af gennemstrømningsmængden.
Dette gælder dog ikke for punkt  

 3, hvor den tilladte VOC-koncentration er fastlagt ud fra de kriterier, der  

 indgår i Miljøstyrelsens vejledning nr. 6 fra 1990 om begrænsning af  

 luftforurening fra virksomheder.
 2. Omladningsdampe fra mobile beholdere, som fyldes,  

 skal gennem en damptæt forbindelsesledning returneres til et  

 dampgenvindingsanlæg og regenereres på terminalen.
 Denne bestemmelse gælder ikke for tankbiler, der påfyldes ovenfra, så  

 længe denne påfyldningsmetode er tilladt.
 På terminaler med en gennemstrømningsmængde på under 25.000 tons om året  

 kan der anvendes midlertidig dampoplagring i stedet for umiddelbar  

 dampgenvinding på terminalen.
3. Den gennemsnitlige VOC-koncentration i emissioner  

 fra dampgenvindingsanlæg må - iberegnet korrektion for fortynding under  

 behandlingen - aldrig overstige 0,15 g/Nm3 (eksklusive metan)3 for en time  

 for anlæg med en gennemstrømningsmængde på over 25.000 tons pr år, og 35  

 g/Nm3 for en time for andre anlæg.
For eksisterende anlæg med en  

 gennemstrømningsmængde på over 25.000 tons pr år, der overholder  

 grænseværdien 35 g/Nm3 træder ovenstående først i kraft 31. december 2001.
4. Virksomheden skal mindst en gang om året lade et  

 laboratorium, der er akkrediteret hertil, gennemføre målinger med henblik på  

 at kontrollere, at dampgenvindingsanlægget fungerer korrekt.
Målinger skal  

 foretages i løbet af en hel arbejdsdag (mindst syv timer) med normal  

 gennemstrømningsmængde.
Målingerne kan være kontinuerlige eller  

 diskontinuerlige.
Ved diskontinuerlige målinger skal der foretages mindst  

 fire målinger i timen.
Resultaterne skal fremgå af virksomhedens  

 driftsjournal.
 Måleudstyrets, kalibreringsgassens og måleprocedurens samlede  

 måleunøjagtighed må ikke overstige 10% af den målte værdi.
 Reproducerbarheden skal være mindst 95% af den målte værdi.
 5. Forbindelsesledninger og rør skal regelmæssigt  

 efterses for utætheder.
Påfyldningen skal afbrydes ved påfyldningsanordningen, hvis der sker  

 udslip af dampe.
Lukkeanordninger til dette formål skal være monteret på  

 påfyldningsanordningen.
 I de situationer, hvor der sker påfyldning af mobile beholdere fra oven,  

 skal påfyldningsarmens munding holdes så nær den mobile beholders bund som  

 muligt for at undgå stænk.
--------------------------------- Bilag 4 Forskrifter for mobile beholdere 1. Mobile beholdere skal konstrueres og benyttes  

 således, at resterende dampe tilbageholdes i beholderen, når benzinen  

 aftappes.
2. Mobile beholdere, som leverer benzin til  

 servicestationer og terminaler, skal konstrueres og benyttes således, at de  

 kan modtage og tilbageholde returdampe fra servicestationer eller  

 terminalernes oplagringsanlæg.
For jernbanetankvogne kræves dette kun, hvis  

 de leverer benzin til servicestationer eller til terminaler, hvor dampe  

 oplagres midlertidigt.
 3. Bortset fra udslip gennem sikkerhedsventilerne,  

 skal de i pkt. 1 og 2 omhandlede dampe tilbageholdes i den mobile beholder,  

 indtil ny påfyldning finder sted på en terminal.
Bilag 5 Forskrifter for påfyldningsudstyr og oplagringsanlæg på servicestationer  

 og terminaler, hvor dampe oplagres midlertidigt 1. Formålet med de i pkt. 2 anførte bestemmelser er at  

 reducere det samlede årlige benzintab i forbindelse med benzinpåfyldning på  

 servicestationers oplagringsanlæg til under målreferenceværdien på 0,01  

 vægtprocent af gennemstrømningsmængden.
 2. Dampe, som fortrænges ved påfyldning af  

 oplagringsanlæg på servicestationer og af beholdere med fast tag, der  

 anvendes til midlertidig dampoplagring, skal gennem en damptæt  

 forbindelsesledning returneres til den mobile beholder, der leverer benzinen.  

 Påfyldning må ikke finde sted, med mindre disse anordninger forefindes og  

 fungerer korrekt.
Bilag 6 Forskrifter for bundpåfyldning, dampindsamling samt overløbsbeskyttelse  

 for europæiske tankbiler 1. Koblinger 1.1. Væskekoblingsanordningen på påfyldningsarmen skal være en hunkobling  

 svarende til en 4 tommers (101,6 mm) A.P.I. -hankobling anbragt på køretøjet,  

 som defineret i:
- API RECOMMENDED PRACTICE 1004, SEVENTH EDITION, NOVEMBER 1988 Bottom loading and Vapour Recovery for MC-306 Tank Motor Vehicles (Section  

 2.1.1.1, Type of Adapter used for Bottom loading).
 1.2. Dampindsamlingskoblingen på påfyldningsanordningens  

 dampindsamlingsslange skal være en hunkobling med tap og not, svarende til en  

 4 tommers (101,6 mm) hankobling med tap og not, anbragt på køretøjet, som  

 defineret i:
- API RECOMMENDED PRACTICE 1004, SEVENTH EDITION, NOVEMBER 1988 Bottom loading and Vapour Recovery for MC-306 Tank Motor Vehicles (Section  

 4.1.1.2, Vapour Recovery Adapter).
2. Påfyldningsbetingelser 2.1. Den normale påfyldningshastighed skal pr. påfyldningsarm være 2.300  

 liter i minuttet (dog højst 2.500 liter i minuttet).
 2.2. Når terminalen fungerer under spidsbelastning, må  

 påfyldningsanordningens dampindsamlingssystem, herunder  

 dampgenvindingsanlægget, højst frembringe et modtryk på 55 millibar på  

 køretøjssiden af dampindsamlingskoblingen.
 2.3. Alle godkendte køretøjer med bundpåfyldning skal være forsynet med en  

 identifikationsplade med angivelse af det største tilladte antal  

 påfyldningsarme, der må anvendes samtidig, således at det sikres, at ingen  

 dampe ved et maksimalt modtryk i anlægget på 55 millibar, jf. punkt 2.2,  

 slipper ud gennem sektionernes P- og V-ventiler.
3. Tilslutning af køretøjers  

 jordforbindelse/overløbskontrol Påfyldningsanordningen skal være forsynet med en overløbskontrolenhed,  

 som, når den er tilsluttet køretøjet, skal give et fejlsikkert  

 tilladelsessignal, for at påfyldning kan finde sted, såfremt ingen af  

 sektionsoverløbssensorerne registrerer et højt niveau.
 3.1. Køretøjet skal tilsluttes kontrolenheden på påfyldningsanordningen  

 via en industriel elektrisk standardforbindelsesdel med 10 ben.  

 Hanforbindelsesdelen skal være påmonteret køretøjet, og hunforbindelsesdelen  

 skal være fastgjort til et bøjeligt kabel, der tilsluttes kontrolenheden på  

 påfyldningsanordningen.
 3.2. Højniveaudetektorerne på køretøjet skal være enten termistorsensorer  

 med 2 ledere, optiske sensorer med 2 ledere, optiske sensorer med 5 ledere  

 eller et tilsvarende, kompatibelt system, der er fejlsikkert. (NB:  

 Termistorerne skal have en negativ temperaturkoefficient).
 3.3. Kontrolenheden på påfyldningsanordningen skal passe til  

 køretøjssystemer med både 2 og 5 ledere.
3.4. Køretøjet skal være forbundet med påfyldningsanordningen via den  

 fælles tilbageledning for overløbssensorerne, der skal være tilsluttet  

 stikben nr. 10 på hanforbindelsesdelen via køretøjets chassis.
Stikben nr. 10  

 på hunforbindelsesdelen skal være tilsluttet kontrolenhedens indkapsling, som  

 skal være tilsluttet påfyldningsanordningens jordforbindelse.
 3.5. Alle godkendte køretøjer med bundpåfyldning skal være forsynet med en  

 identifikationsplade (jf. punkt 2.3.) med angivelse af den anvendte type  

 overløbskontrolsensorer (dvs. 2 eller 5 ledere).
4. Tilslutningernes placering 4.1. Udformningen af påfyldningsanordningens påfyldnings- og  

 dampindsamlingsudstyr skal opfylde følgende betingelser for  

 køretøjstilslutningen.
 4.1.1. Højden på væskekoblingsanordningernes midterakse skal være: højst  

 1,4 meter (tom), mindst 0,5 meter (læsset), med en foretrukken højde på  

 mellem 0,7 og 1,0 meter.
 4.1.2. Den horisontale afstand mellem koblingsanordningerne skal være  

 mindst 0,25 meter (den foretrukne minimumsafstand er 0,3 meter).
 4.1.3. Samtlige væskekoblingsanordninger skal være placeret inden for et  

 felt, som højst må være 2,5 meter langt.
 4.1.4. Dampindsamlingskoblingsanordningen skal helst placeres til højre  

 for væskekoblingsanordningerne i en højde på højst 1,5 meter (tom) og mindst  

 0,5 meter (læsset).
 4.2. Jordforbindelses/overløbstilslutningen skal placeres til højre for  

 væske- og dampindsamlingskoblingsanordningerne i en højde på højst 1,5 meter  

 (tom) og mindst 0,5 meter (læsset).
 4.3. Ovennævnte tilslutninger må kun anbringes på den ene side af  

 køretøjet.
5. Sikkerhedsblokeringsmekanismer 5.1. Jordforbindelse/overløbskontrol Påfyldning må ikke tillades, medmindre den kombinerede  

 jordforbindelses/overløbskontrolenhed har givet et tilladelsessignal.
 I tilfælde af overløb eller tab af køretøjets jordforbindelse skal  

 kontrolenheden på påfyldningsanordningen lukke påfyldningsanordningens  

 kontrolventil.
5.2. Dampindsamlingskontrol Påfyldning må ikke tillades, medmindre dampindsamlingsslangen er  

 tilsluttet køretøjet, og der er fri passage for de fortrængte dampe, således  

 at de kan flyde fra køretøjet ind i anlæggets dampindsamlingssystem.
(* 1) Denne bekendtgørelse indeholder bestemmelser, der gennemfører  

 Europa-Parlamentets og Rådets direktiv 94/63/EF af 20. december 1994 om  

 forebyggelse af emissioner af flygtige organiske forbindelse (VOC) ved  

 benzinoplagring og benzindistribution fra terminaler til servicestationer,  

 jf.
EFT nr.
L 365/24 fra 31. december 1994.
(* 2) EU-direktiv 94/63/EF omfatter også fartøjer, der foretager sejlads  

 på indre vandveje, som defineret i Rådets direktiv 82/714/EØF af 4. oktober  

 1982, jf.
EFT nr.
L 301/1 fra 28. oktober 1982. Da der ikke findes sådanne  

 indre vandveje i Danmark, er dette anvendelsesområde ikke omfattet af  

 bekendtgørelsen.
