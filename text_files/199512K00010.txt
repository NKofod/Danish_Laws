Nr LSF 10 Forslag til Lov om ændring af lov om vægtafgift af motorkøretøjer m.v.  

 (Forhøjelse af udligningsafgiften) Fremsat af skatteministeren (Carsten Koch) den 4. oktober 1995 Vedtaget ved tredjebehandling den 5. december 1995 Lov nr. 1093 af 20/12/1995 § 1 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, foretages følgende ændringer:
 1. § 3, stk. 1, A-D, affattes således:
» § 2 Stk. 1. Loven træder i kraft den 1. januar 1996.
 Stk. 2. Afgiftsforhøjelsen får virkning for det enkelte køretøj  

 fra og med den første afgiftsperiode, der begynder den 1. januar 1996 eller  

 senere.
Oprindeligt fremsat forslag § 1 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, foretages følgende ændringer:
 1. § 3, stk. 1, A-D affattes således:
» A.
Personmotorkøretøjer bortset fra busser (rute- og turistbiler m.m.) og hyrevogne.
Påhængs- og sættevogne til personbefordring.
§ 2 Stk. 1. Loven træder i kraft den 1. januar 1996.
 Stk. 2. Afgiftsforhøjelsen får virkning for det enkelte køretøj  

 fra og med den første afgiftsperiode, der begynder den 1. januar 1996 eller  

 senere.
Bemærkninger til lovforslaget Almindelige bemærkninger Det foreslås, at der med virkning fra 1. januar 1996 sker en forhøjelse af  

 udligningsafgiften af ikke benzindrevne varebiler, busser, motorredskaber  

 m.v. og lastbiler, der ikke er afgiftspligtige efter lov om afgift af  

 vejbenyttelse.
 Udligningsafgiften opkræves som et tillæg til vægtafgiften for andre biler  

 end benzinbiler.
Ved lov nr. 957 af 25. november 1994 genindførtes udligningsafgiften af  

 busser, varebiler og lastbiler m.v., der ikke er omfattet af  

 vejbenyttelsesafgiften.
Endvidere forhøjedes udligningsafgiften af  

 personbiler.
Disse ændringer træder først i kraft pr. 1. januar 1996.
 Nærværende lovforslag skal ses i sammenhæng med den forhøjelse af afgiften  

 på benzin på 17 øre pr. liter fra 1. januar 1996, der blev gennemført ved lov  

 nr. 411 af 14. juni 1995.
 Forhøjelsen af benzinafgiften med 17 øre pr. liter vil forrykke balancen  

 mellem at anvende benzin og dieselolie som brændstof til biler, yderligere.
For en gennemsnitlig personbil vil fordelen ved at bruge diesel i stedet  

 for benzin øges med ca. 500 kr.
Det foreslås, at der for den typiske  

 dieselbil mellem 800 og 1.100 kg egenvægt gennemføres en forhøjelse af  

 udligningsafgiften med 500 kr. fra 712 kr. til 1.212 kr. årligt.
For de andre  

 vægtklasser foreslås udligningsafgiften forhøjet forholdsmæssigt tilsvarende.
For en gennemsnitlig varevogn mellem 2 og 3 ton vil den samlede forhøjelse  

 på 17 øre pr. liter benzin øge fordelen ved benyttelse af en dieselbil med  

 ca. 400 kr. årligt.
Det foreslås, at udligningsafgiften forhøjes med 400 kr.  

 årligt for biler mellem 2,5 og 3 ton.
 Der er tilsvarende foreslået stigninger i udligningsafgiften for  

 hyrevogne, motorredskaber m.v. og lastbiler, der ikke er afgiftspligtige  

 efter lov om afgift af vejbenyttelse, der dog i noget mindre grad vil  

 neutralisere den ekstra gevinst ved benyttelse af diesel i forhold til  

 benzin.
Udligningsafgiften foreslås også forhøjet for busser.
For de større busser  

 er forhøjelserne i et vist omfang modsvaret af nedsættelser i  

 vægtafgiftsatserne, således at der i gennemsnit ikke bliver tale om ekstra  

 afgiftsbelastning for større busser.
Provenubemærkninger Forslaget vil medføre en provenugevinst på ca. 125 mill. kr. årligt.  

 Provenugevinsten i 1996 skønnes ligeledes til 125 mill. kr.
Af de 125 mill.  

 kr. vil ca. 40 mill. kr. vedrøre personbiler, ca. 5 mill. kr. vedrøre  

 hyrevogne og mindre busser og ca. 80 mill. kr. vil vedrøre varevogne,  

 motorredskaber m.v. og lastbiler, der ikke er afgiftspligtige efter lov om  

 afgift af vejbenyttelse.
Miljøbemærkninger Dieselbiler anses med den nuværende teknologi for at være mindre  

 miljøvenlige end tilsvarende benzinbiler.
Lovforslaget sikrer, at  

 tilskyndelsen til at anskaffe dieseldrevne biler ikke øges.
 Endvidere vil der ske en marginal begrænsning af den samlede kørsel, som  

 følge af at bilhold set under et bliver marginalt dyrere.
Erhvervsøkonomiske konsekvenser Dieseldrevne person- og varebiler anvendes i betydeligt omfang  

 erhvervsmæssigt.
For varebilernes vedkommende vil der være gode muligheder for overvæltning  

 af afgiften.
Dels er der ikke tale om konkurrence i forhold til udlandet,  

 dels vil den trediedel af varebilerne, der anvender benzin som brændstof  

 blive belastet af de sammenfaldende forhøjelser i benzinpriserne.
For de mindre lastbiler er den foreslåede afgiftsforhøjelse begrænset og  

 faldende efter størrelsen.
Det betyder, at der også for mindre lastbiler må  

 antages at være gode muligheder for overvæltning.
For dieseldrevne personbiler vil omkostningerne stige med knap 2 øre pr.  

 km.
Dette skal dog ses i sammenhæng med forholdet til benzinafgiften, som  

 udligningsafgiften skal udligne.
 Lovforslaget vil gøre de mindre køretøjers transportydelser marginalt  

 dyrere, og vil dermed kunne ses som en ekstra udgift for dele af  

 erhvervslivet.
Forholdet til EU-retten De EU-retlige bestemmelser om køretøjsafgifter omfatter lastbiler og  

 lastvognstog med en tilladt totalvægt på over 12 ton, jf.
Rådets direktiv  

 93/89/EØF af 25. oktober 1993. De motorkøretøjer, der er omfattet af  

 forslaget, er ikke omfattet af direktivet.
Administrative konsekvenser Administrationsomkostningerne for Centralregisteret for Motorkøretøjer ved  

 lovens gennemførelse anslås til en engangsudgift vedrørende især EDB-udgifter  

 i størrelsesordenen 200.000 kr.
Spaltehenvisninger Lov 1994, nr. 957 (L5). FT 1994-95: s. 54, 129, 849, 1007. Till.
B 29.
Bemærkninger til forslagets enkelte bestemmelser Til § 1 Til nr. 1 For en almindelig dieseldrevet personbil med en egenvægt på 801-1.100 kg  

 forhøjes udligningsafgiften med virkning fra 1. januar 1996 med 500 kr. fra  

 712 kr. til 1.212 kr. årligt.
For de øvrige personbiler foreslås  

 udligningsafgiften forhøjet procentvis tilsvarende.
For busser med en egenvægt på op til 2.000 kg foreslås udligningsafgiften  

 forhøjet med 500 kr. til 800 kr.
For større busser foreslås skalaen ændret,  

 således at afgiften angives pr. køretøj mod hidtil pr. 100 kg egenvægt.  

 Sammen med en tilpasning af vægtafgiftsatserne betyder dette, at vægtafgift  

 og udligningsafgift under et højst vil kunne stige med 670 kr. for større  

 busser.
Der betales ikke vægtafgift af hyrevogne og sygetransportkøretøjer.  

 Udligningsafgiften foreslås forhøjet med 500 kr. fra 825 kr. årligt til 1.325  

 kr. for køretøjer med en egenvægt på 801-1.100 kg.
For de øvrige hyrevogne  

 m.v. foreslås udligningsafgiften forhøjet procentvis tilsvarende.
Til nr. 2 Det foreslås, at udligningsafgiften for varebiler, lastbiler indtil 12 ton  

 og motorredskaber m.v. forhøjes.
Udligningsafgiften af en almindelig  

 dieseldrevet varebil med en tilladt totalvægt på mellem 2.501 og 3.000 kg  

 foreslås forhøjet med 400 kr. fra 300 kr. til 700 kr., mens  

 udligningsafgiften af en mindre dieseldrevet lastbil med en tilladt totalvægt  

 mellem 6.001 og 7.000 kg foreslås forhøjet fra 600 til 800 kr.
For den del af  

 skalaen, der vedrører køretøjer over 12 ton foreslås ingen forhøjelser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om vægtafgift af motorkøretøjer m.v., jf. lovbekendtgørelse nr. 100  

 af 10. februar 1995, foretages følgende ændringer:
 1. § 3, stk. 1, A-D affattes således:
» § 3. Af personmotorkøretøjer samt af påhængs- og sættevogne til  

 personbefordring svares afgift af køretøjernes egenvægt efter nedenstående  

 satser.
Af campingvogne svares afgift med 32 pct. af vægtafgiftssatserne  

 under A, men ikke udligningsafgift.
Af sættevogne svares afgift som  

 påhængsvogne.
§ 4. Af vare- og lastmotorkøretøjer, der ikke er afgiftspligtige  

 efter lov om afgift af vejbenyttelse, af påhængsvogne til godstransport og af  

 registreringspligtige påhængsredskaber, bortset fra campingvogne, samt af  

 registreringspligtige motorredskaber, som er indrettet til godstransport,  

 svares afgift af køretøjernes tilladte totalvægt efter nedenstående satser.  

 Afgiften af motorkøretøjer, der registreres som trækkraft for sættevogne til  

 godstransport, forhøjes som fastsat i stk. 2. Afgiften af de nævnte  

 påhængsredskaber beregnes efter satserne for påhængsvogne.
Afgiften af de  

 nævnte motorredskaber beregnes efter satserne for vare- og  

 lastmotorkøretøjer.
Der betales ikke afgift af påhængskøretøjer til  

 godstransport, der har en tilladt totalvægt over 3.500 kg.
