Nr BTL 26 Betænkning over Forslag til lov om ændring af lov om visse selskabers  

 aflæggelse af årsregnskab m.v., lov om aktieselskaber, lov om  

 anpartsselskaber, lov om erhvervsdrivende fonde, lov om banker og sparekasser  

 m.v., lov om statsautoriserede revisorer og lov om registrerede revisorer  

 (Ændring af bestemmelser om revision)   

 Nr L 26 1988-89, 1. samling Afgivet af Erhvervsudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Dansk Revisorunion, Foreningen af Registrerede Revisorer, Foreningen af Statsautoriserede Revisorer og Jens Høgsberg Kristensen, Statsautoriseret Revisor, Interessentskab.
 Der er af industriministeren stillet nogle ændringsforslag, hvorom der  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 industriministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men kan dog stemme for  

 de stillede ændringsforslag.
Ændringsforslag Af industriministeren, tiltrådt af udvalget:
Til § 1 1) I den under nr. 5 foreslåede § 61 b affattes stk.  

 5 således:
»Stk. 5. Industriministeren kan fastsætte nærmere regler om adgangen  

 til at foretage lovpligtig revision af årsregnskaber for de registrerede  

 revisorer, der optages i Revisorregistret efter den 1. januar 1990.« Til § 6 2) Efter nr. 2 indsættes som nyt nummer:
 » 01. § 19, stk. 4, affattes således:
»Stk. 4. Nævnets behandling af sager angående statsautoriserede  

 revisorers virksomhed sker efter begæring af skatteministeren, Erhvervs- og  

 Selskabsstyrelsen eller Foreningen af Statsautoriserede  

 Revisorer.«» Til § 7 3) Efter nr. 1 indsættes som nyt nummer:
 » 01. § 11, stk. 3, affattes således:
»Stk. 3. Nævnets behandling af sager angående registrerede revisorers  

 virksomhed sker efter begæring af skatteministeren, Erhvervs- og  

 Selskabsstyrelsen eller Foreningen af Registrerede Revisorer.«» 4) Nr. 2 affattes således:
 » 2. Efter § 12 indsættes som ny paragraf:
» § 12 a.
Erhvervs- og Selskabsstyrelsen kan indtil den 1.  

 januar 1990 tillade, at revisorer, der drev selvstændig revisorvirksomhed som  

 hovederhverv den 1. november 1970, optages i Revisorregistret, såfremt 1) de har drevet selvstændig revisorvirksomhed som hovederhverv i alt i  

 mindst 10 år og uafbrudt siden 1. juli 1982, 2) de opfylder betingelserne i § 1, stk. 2, nr. 1-4 og 7, jf. stk. 3, og 3) det i øvrigt må antages, at de har de fornødne kvalifikationer til på  

 forsvarlig måde at kunne drive selvstændig virksomhed som registreret  

 revisor.
Stk. 2. Erhvervs- og Selskabsstyrelsen kan indtil den 1. januar 1990  

 tillade, at revisorer, der ikke er omfattet af stk. 1, optages i  

 Revisorregistret, såfremt de har bestået eksaminer og prøver, som er godkendt  

 i medfør af § 1, stk. 2, nr. 5, og de opfylder betingelserne i stk. 1, nr. 1,  

 2 og 3.«» Bemærkninger Til nr. 1 Efter den foreslåede bemyndigelse kan industriministeren fastsætte nærmere  

 regler til opfyldelse af 8. selskabsdirektiv.
 Ifølge Industriministeriets bekendtgørelse nr. 146 af 16. marts 1988  

 udøves de beføjelser, der efter bl.a. årsregnskabsloven er tillagt  

 Industriministeren, af Erhvervs- og Selskabsstyrelsen.
Til nr. 2 og 3 Ændringsforslagene imødekommer det fra forskellig side i udvalget udtalte  

 ønske om en udvidelse af antallet af myndigheder m.v., der kan indbringe  

 klager for Revisornævnet.
Man finder, at skatteministeren direkte bør kunne  

 indbringe sager for Revisornævnet.
Det kan i øvrigt oplyses, at Erhvervs- og Selskabsstyrelsen har gennemført  

 væsentlige faser af overgangen til edb.
Forslaget til ændring af  

 aktieselskabsloven (L 119 om elektronisk registrering m.v.) skal ses i denne  

 sammenhæng.
Det er endnu ikke muligt at fastslå virkningen af de forbedringer, der vil  

 blive opnået som følge af ibrugtagen af styrelsens edb-registreringer  

 vedrørende årsregnskaber til offentliggørelse.
Umiddelbart er der skabt  

 mulighed for en hurtigere opfølgning af manglende regnskabsindsendelser,  

 hvilket sammen med udsendelse af servicemeddelelser til selskaberne har  

 resulteret i en mere effektiv betjening af styrelsens brugere.
Til nr. 4 Ifølge den foreslåede ændring af stk. 2 foreslås overgangsordningen  

 udvidet, således at også en gruppe revisorer, der først er begyndt at drive  

 selvstændig revisorvirksomhed efter den 1. november 1970, vil kunne optages i  

 Revisorregistret, uanset at kravet om 3 års praksis hos en statsautoriseret  

 eller registreret revisor ikke er opfyldt.
Disse revisorer skal opfylde  

 kravene til teoretisk uddannelse.
Flemming Hansen (KF) nfmd.
Jette Thomsen (KF) Kai Dige Bach (KF) Svend  

 Heiselberg (V) Jens Peter Jensen (V) Pia Dahl (FP) Larsen-Ledet (RV) Jette  

 Pors (CD) Lysholm Christensen (KRF) Svend Andersen (S) Lykketoft (S) Lissa  

 Mathiasen (S) Erling Olsen (S) Nyrup Rasmussen (S) fmd.
Bjørn Westh  

 (S) Birthe Hansen (SF) Rahbæk Møller (SF) Tillægsbetænkningen afgivet den 13. december 1988 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde, hvorunder den fungerende industriminister, arbejdsminister Henning Dyremose, har været i samråd.
 Ministeren har oplyst over for udvalget, at det, som tilsigtes reguleret  

 efter § 17, stk. 2, i forslag til lov om ændring af lov om statsautoriserede  

 revisorer af Rahbæk Møller (SF) m.fl. (L 48), er dækket ved § 5 i udkast til  

 bekendtgørelse om statsautoriserede revisorers virksomhed af 7. november  

 1988, der er sålydende:
»§ 5. Har revisor benyttet medarbejdere til gennemførelse af  

 revisionen eller dele heraf, har den pågældende revisor det fulde ansvar for  

 tilsynet med det udførte arbejde.« Udvalget har modtaget det nævnte udkast til bekendtgørelse i forbindelse  

 med besvarelsen af udvalgets spørgsmål nr. 7.
 Det er ministerens vurdering, at det tilsigtede formål nås med denne  

 formulering.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
