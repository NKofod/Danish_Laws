Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 B, stk. 1.
Afgørelse Skatterådet  

 imødekommer anmodningen.
Sagsfremstilling Ansøger har  

 oplyst følgende:
 Selskabet A er  

 moderselskab for det 100 % ejede datterselskab B.
 Til brug for  

 udarbejdelse af moderselskabets årsregnskab har ledelsen i A besluttet at  

 begge  

 selskaber skal have samme regnskabsår.
Der anmodes  

 derfor om tilladelse til at omlægge regnskabsåret for A, der på nuværende  

 tidspunkt har kalenderårsregnskab.
Det nye regnskabsår skal være fra 1. juli  

 til 30. juni.
Overgangsperioden bliver 1. januar - 30. juni 2006.
Ansøgers  

 eventuelle opfattelse ifølge anmodning og bemærkninger til sagsfremstilling Årsagen til, at  

 det er administrationsselskabets regnskabsår, der ønskes omlagt, er, at det  

 administrativt er en ubetinget fordel for datterselskabet B at have  

 regnskabsafslutning pr. den 30. juni dels af hensyn til lageroptællingen,  

 dels  

 af hensyn til opgørelsen af de igangværende arbejder.
Omlægningen af  

 administrationsselskabets regnskabsår ønskes udelukkende på grund af  

 administrative  

 hensyn.
Der er ingen skattemæssige fordele ved omlægningen.
SKATs  

 indstilling og begrundelse Det fremgår af  

 selskabsskattelovens § 31B, stk. 1, at Skatterådet kan tillade, at omlægning  

 af  

 indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 Ansøger ønsker,  

 at begge selskaber fra og med indkomståret 2006 skal have indkomstår i  

 perioden  

 1. juli - 30. juni, med overgangsperioden 1. januar - 30. juni 2006.
 Det er på  

 baggrund af oplysningerne fra ansøger SKATs opfattelse, at der er  

 administrative hensyn, der taler for, at dispensation til omlægning af  

 administrationsselskabets indkomstår bør gives efter selskabsskattelovens §  

 31  

 B, stk. 1. Ifølge ansøger er der ingen skattemæssige fordele ved omlægningen.
SKAT indstiller  

 derfor, at ansøgningen imødekommes.
Omlægningsperioden bliver 1. januar - 30.  

 juni 2006.
 Ved tilladelsen  

 er de foreliggende oplysninger om tidspunktet for etablering af  

 koncernforbindelse, jf. selskabsskattelovens §  

 31 C, lagt uprøvet til grund, idet vurderingen heraf  

 henhører under den almindelige ligning.
 Sagsfremstillingen  

 og SKATs indstilling har været sendt til udtalelse hos Skattecenter XX.  

 Skattecentret  

 har ikke haft bemærkninger til indstillingen.
Skatterådets  

 afgørelse og begrundelse Skatterådet  

 tiltræder SKATs indstilling og begrundelse.
 Kommentar:
Afgørelsen  

 forholder sig alene til ansøgers anmodning om omlægning af As indkomstår.  

 Konsekvenserne  

 heraf for datterselskabet omtales ikke, idet dette principielt er et  

 ligningsmæssigt anliggende.
SKAT kan dog vejledende oplyse følgende:
 B's indkomstår  

 2005 er påbegyndt den 1. juli 2004, det vil sige inden den 15. december 2004.  

 Sambeskatningen kan derfor først finde sted fra og med indkomståret 2006, som  

 påbegyndes den 1. juli 2005 og afsluttes den 30. juni 2006.
 For A finder  

 disse regler ligeledes anvendelse fra indkomståret 2006, som løber fra 1.  

 januar til 31. december 2006.
 A's indkomstår  

 2006 forkortes som følge af omlægningen, således at det kommer til at løbe  

 fra  

 1. januar 2006 til 30. juni 2006. Den1. juli 2006 påbegynder begge selskaber  

 indkomståret 2007.
Hvis man  

 forestillede sig den omvendte situation, at B skulle omlægge sit indkomstår  

 til  

 A´s indkomstår, ville konsekvenserne for B være følgende: Det fremgår af SEL  

 §  

 10, stk. 5, 2. pkt., at hvis et selskab ved etableringen af  

 koncernforbindelsen  

 har et indkomstår, der afviger fra administrationsselskabets indkomstår,  

 omlægges selskabets indkomstår efter reglerne i stk. 1-4, så det udløber  

 samtidig med administrationsselskabets indkomstår.
Det vil sige at B´s  

 indkomstår 2006 skal omlægges, så det udløber samtidig med A' s indkomstår  

 2006. B´s indkomstår 2006 kommer i så fald til at omfatte perioden 1. juli  

 2005  

 til 31. december 2006.
