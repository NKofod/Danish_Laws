Betænkning afgivet af Retsudvalget den  

 22. maj 2001 Betænkning over I.
Forslag til børnelov [af justitsministeren (Frank Jensen)] II.
Forslag til lov om ændring af  

 retsplejeloven og forskellige andre love (Ændringer som følge af børneloven  

 m.v.) [af justitsministeren (Frank Jensen)] 1. Ændringsforslag Justitsministeren har stillet 6 ændringsforslag til  

 lovforslag nr.
L 2 og 1 ændringsforslag til lovforslag nr.
L 3.
2. Udvalgsarbejdet Lovforslagene blev fremsat den 4. oktober 2000 og var til  

 1. behandling den 12. oktober 2000. Lovforslagene blev efter 1. behandling  

 henvist til behandling i Retsudvalget.
Høring Lovforslagene er fremsat på baggrund af  

 betænkning nr. 1350/1997 fra Justitsministeriets  

 Børnelovsudvalg.
Denne betænkning sendte justitsministeren den  

 17. december 1997 i høring.
Den 23. februar 2000 sendte  

 justitsministeren de indkomne høringssvar samt et notat herom til  

 udvalget (jf. lovforslag nr.
L 197/L 198, folketingsåret 1999-2000,  

 bilag 1). I udvalgets behandling af lovforslagene er tillige indgået  

 materiale fra udvalgets behandling af de tilsvarende lovforslag i  

 folketingsåret 1999-2000 (L 197 og L 198).
 Studietur m.v.
Udvalget har endvidere som led i arbejdet med  

 lovforslagene den 9.-10. august 2000 foretaget en studierejse til Norge for  

 at studere de norske regler for forældremyndighed/forældreansvar  

 og samvær og for at få et indtryk af, hvordan oplevelsen af deres  

 virkning er for dem, der arbejder med dem i praksis.
Referat fra denne tur er  

 omdelt i Retsudvalget, folketingsåret 2000-01, alm. del   bilag 36.  

 Endelig har udvalget den 23. marts 2001 besøgt Civilretsdirektoratet  

 for med direktoratet at drøfte de væsentligste elementer i  

 lovforslagene.
Møder Udvalget har behandlet lovforslagene i 9 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Britta Astadatter Nilsson, Jægerspris, Dansk Kvindesamfund, Familiens Børneråd, Michael Gade, Glostrup, Erling Hansen, Ballerup, Lawrence Heymans, Odense C, Kvindernes Krisecenter, Landsforeningen Børn og Samvær, Lokal FAR København, Bente Holm Nielsen, Vanløse, Arne Pedersen, Mariager, og Ninna og Kenneth Westerholm, Nørresundby.
Deputationer Endvidere har følgende mundtligt over for udvalget  

 redegjort for deres holdning til lovforslagene:
Familiens Børneråd, Bjarke Jarvel, København S, og Søs Møller Johansen, København  

 S.
Spørgsmål Udvalget har stillet 29 spørgsmål til  

 justitsministeren til skriftlig besvarelse, som denne har besvaret. 1 af  

 udvalgets spørgsmål og justitsministeren svar herpå er  

 optrykt som bilag 2 til betænkningen.
3. Indstillinger og politiske bemærkninger Et flertal i udvalget (udvalget med undtagelse af  

 DF og KRF) indstiller lovforslagene til vedtagelse med de stillede  

 ændringsforslag.
Flertallet har under udvalgsbehandlingen særligt  

 lagt vægt på følgende forhold:
Moderens oplysningspligt Efter de gældende regler kan en moder, der over for  

 statsamtet nægter at oplyse, hvem der er eller kan være far til  

 hendes barn, straffes med bøde.
Efter lovforslaget skal sådanne  

 sager henvises til retten, og retten kan anvende de almindelige  

 vidnesanktioner over for moderen.
Dette bør imidlertid ikke  

 indebære en skærpelse af sanktionsniveauet over for mødre,  

 der nægter at opfylde deres oplysningspligt.
Flertallet i udvalget  

 forudsætter således, at domstolene i disse tilfælde ikke  

 vil anvende strengere sanktioner end en bøde efter retsplejelovens §  

 178, stk. 1, nr. 1. Domstolene kan endvidere ud fra en konkret vurdering af  

 sagens omstændigheder, herunder moderens begrundelse for at nægte  

 at give oplysninger, helt undlade at anvende vidnesanktioner.
Tilsyn med børns forhold Efter § 6 i lov om social service har kommunen pligt til  

 at føre tilsyn med de forhold, hvorunder børn og unge under 18  

 år lever.
Hvis kommunen herved bliver opmærksom på, at et  

 barn har behov for støtte, har kommunen pligt til at yde støtte  

 og vejledning.
Dette gælder også, hvis barnets problemer skyldes  

 eller har forbindelse med en samværsordning.
Det følger  

 endvidere af bekendtgørelse nr. 1092 af 8. december 2000 om  

 underretningspligt over for kommunen efter lov om social service, at  

 offentligt ansatte, læger og lærere m.v. har pligt til at  

 underrette kommunen, når de i deres virke bliver bekendt med forhold  

 for et barn eller en ung under 18 år, der må give formodning om,  

 at barnet eller den unge har behov for særlig støtte.
Efter § 36  

 i lov om social service har også privatpersoner pligt til at underrette  

 kommunen, hvis de får kendskab til, at et barn fra forældres  

 eller andre opdrageres side udsættes for vanrøgt eller  

 nedværdigende behandling eller lever under forhold, der bringer dets  

 sundhed eller udvikling i fare.
 Der henvises i øvrigt til Justitsministeriets notat  

 om samarbejde, opgavefordeling og udveksling af oplysninger mellem statsamter  

 og kommuner i sager om samvær og forældremyndighed, der er  

 optrykt som bilag 3 til betænkningen.
Undersøgelse af samværspraksis Det er justitsministerens hensigt at anmode en eller flere  

 uafhængige forskere om at foretage en nærmere undersøgelse  

 af regler og praksis på samværsområdet.
I den forbindelse  

 vil det så vidt muligt bl.a. blive søgt belyst, hvilken virkning  

 de eksisterende samværsordninger har på børnene.
 Et mindretal i udvalget (DF) vil redegøre  

 for sin stilling til lovforslagene og ændringsforslagene ved 2.  

 behandling.
 Et andet mindretal i udvalget (KRF) vil ved 3.  

 behandling af lovforslagene stemme hverken for eller imod lovforslagene.  

 Mindretallet vil stemme for de stillede ændringsforslag.
Kristeligt Folkeparti finder det uheldigt, at regeringen  

 på et meget sent tidspunkt har stillet ændringsforslag  

 vedrørende muligheden for at rejse faderskabssag.
Dette betyder  

 også, at det ikke har været muligt at indhente supplerende  

 høringssvar fra de tidligere hørte organisationer, myndigheder  

 med flere.
Uanset det sene tidspunkt vurderer Kristeligt Folkeparti, at  

 regeringens ændringsforslag er en forbedring i forhold til den meget  

 vidtgående bestemmelse i det fremsatte lovforslag, og partiet vil  

 derfor stemme for ændringsforslagene ved andenbehandlingen.
Kristeligt  

 Folkeparti er således tilfreds med, at det af hensyn til barnet bliver  

 sværere at få prøvet, om man er far i de situationer, hvor  

 moderen er gift eller lever i et fast samlivsforhold.
Når det gælder spørgsmålet om  

 fælles forældremyndighed for ugifte, har Kristeligt Folkeparti  

 hæftet sig ved høringssvarene og henvendelserne til udvalget  

 herom.
Det gælder særligt Advokatrådets  

 betænkeligheder, herunder at indførelse af automatisk  

 fælles forældremyndighed for ugifte kræver en meget  

 nøje gennemgang af såvel de juridiske som de sociale  

 konsekvenser af forslaget i forhold til de gældende regler.
Kristeligt  

 Folkeparti støtter sig endvidere til konklusionen i rapporten »Samboskab, Ægteskab og Forældrebrud   En  

 analyse af børns familieforhold gennem de første  

 leveår«, Mai Heide Ottosen,  

 Socialforskningsinstituttet, 2000.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag til I.
Forslag til børnelov Af	justitsministeren, tiltrådt af et flertal  

 (udvalget med undtagelse af DF):
Til § 6 1) Paragraffen affattes således:
» Stk. 2. Er en mand registreret som barnets far efter § 1,  

 § 2 eller § 3, jf. § 14, stk. 1, kan en anden mand ikke rejse faderskabssag  

 efter stk. 1. Uanset 1. pkt. kan en mand dog rejse faderskabssag, hvis han i  

 den periode, hvor moderen blev gravid, var gift med moderen uden at  

 være separeret eller levede i et fast samlivsforhold med hende.
Stk. 3. En mand, der inden for de sidste 10 måneder  

 før barnets fødsel har været gift med moderen uden at  

 være separeret, skal snarest muligt have skriftlig meddelelse om  

 barnets fødsel med vejledning om sin ret til at rejse faderskabssag.  

 Det gælder dog ikke, hvis han allerede er part i sagen.« [Begrænsning i adgangen til at rejse  

 fadersskabssag] Til § 9 2) I stk. 1, nr. 5, ændres »§ 6, stk. 1,« til: »§ 6,«.
[Konsekvensændring] Til § 17 3) I 2. pkt. ændres »§  

 6, stk. 2,« til: »§ 6,  

 stk. 3,«.
[Konsekvensændring] Til § 21 4) I stk. 1 ændres »§  

 6, stk. 1« til: »§  

 6«.
[Konsekvensændring] Til § 23 5) I stk. 3 ændres »§  

 6, stk. 2,« til: »§ 6,  

 stk. 3,«.
[Konsekvensændring] Til § 36 6) Stk. 1 affattes således:
» [Ændret ikrafttræden] Bemærkninger Til nr. 1 Ændringsforslaget går ud på at  

 indføre en begrænsning i den ret, som en mand, der har haft et  

 seksuelt forhold til moderen i den periode, hvor hun blev gravid, efter  

 lovforslagets § 6, stk. 1, har til at få prøvet, om han er far  

 til barnet.
Begrænsningen skal af hensyn til barnet tage  

 højde for den situation, hvor moderen er gift eller lever i et fast  

 samlivsforhold.
I denne situation bør til eksempel en anden mand, der  

 kun har haft enkeltstående forhold til moderen, ikke kunne rejse  

 faderskabssag.
På den anden side skal ændringsforslaget  

 også sikre, at en mand, der var gift med moderen eller levede fast  

 sammen med hende i den periode, hvor hun blev gravid, har ret til at få  

 prøvet, om han er far til barnet, også selv om han og moderen er  

 gået fra hinanden inden fødslen, og moderen er blevet gift eller  

 er flyttet sammen med en anden.
Efter den foreslåede nye bestemmelse i § 6, stk. 2,  

 skal søgsmålsretten efter § 6, stk. 1, derfor som udgangspunkt  

 ikke gælde i de tilfælde, hvor moderen ved barnets fødsel  

 er gift, og ægtemanden registreres som far, eller hvor faderskabet  

 registreres på grundlag af en »omsorgs- og  

 ansvarserklæring«.
I disse tilfælde  

 har barnet typisk allerede fra fødslen en social far, som har del i  

 forældremyndigheden, og som sammen med moderen varetager omsorgen og  

 ansvaret for barnet.
Det foreslås derfor, at hvis faderskabet er  

 registreret efter § 1 (ægteskab), § 2 ( »omsorgs- og ansvarserklæring« afgivet umiddelbart efter fødslen) eller § 3,  

 jf. § 14, stk. 1, (»omsorgs- og  

 ansvarserklæring«  afgivet inden  

 fødslen), skal en anden mand, der har haft et seksuelt forhold til  

 moderen, ikke kunne rejse faderskabssag, jf. den nu foreslåede § 6,  

 stk. 2, 1. pkt.
En mand, der var gift med eller levede i et fast  

 samlivsforhold med moderen i den periode, hvor hun blev gravid  

 (konceptionsperioden), skal dog under alle omstændigheder kunne rejse  

 faderskabssag.
Dette fastslås i § 6, stk. 2, 2. pkt.
Det er  

 tilstrækkeligt, at ægteskabet eller det faste samlivsforhold har  

 bestået i en del af konceptionsperioden.
Hvis moderen inden for de sidste 10 måneder  

 før barnets fødsel har være gift med en anden mand uden  

 at være separeret, kan den nye ægtefælle eller samlever  

 ikke uden videre blive registreret som barnets far.
I disse tilfælde  

 skal der altid rejses en faderskabssag i statsamtet, og der er ingen  

 begrænsning i adgangen til at rejse sag efter § 6, stk. 1. Det  

 indebærer bl.a., at den tidligere ægtefælle har ret til at  

 få prøvet, om han er far til barnet.
Derfor ville det for  

 så vidt ikke have været nødvendigt også i § 6, stk.  

 2, at medtage en regel om, at den tidligere ægtefælle kan rejse  

 faderskabssag.
For at understrege, at en tidligere ægtefælle og  

 en tidligere fast samlever er ligestillede med hensyn til muligheden for at  

 rejse faderskabssag, er adgangen for den tidligere ægtefælle til  

 at rejse sag dog udtrykkeligt medtaget i bestemmelsen (§ 6, stk. 2, 2.  

 pkt.).
For så vidt angår den tidligere faste  

 samlevers adgang til at rejse faderskabssag, bemærkes, at kravet i § 6,  

 stk. 2, 2. pkt., om et fast samlivsforhold indebærer, at der skal  

 være tale om et samlivsforhold af ægteskabslignende karakter af  

 en vis varighed, hvor parterne typisk har levet sammen på fælles  

 bopæl.
Det er dog ikke udelukket, at kravet vil kunne være  

 opfyldt, selv om parterne f.eks. af arbejdsmæssige grunde har  

 opretholdt hver sin bolig, hvis der dog har været tale om et fast  

 parforhold af en længere varighed.
Ændringsforslaget indebærer ikke nogen  

 ændringer i forhold til lovforslaget i de tilfælde, hvor moderen  

 er ugift, og hvor hun ikke afgiver en »omsorgs- og  

 ansvarserklæring « sammen med en mand.
I  

 disse tilfælde vil en mand, der har haft et seksuelt forhold til  

 moderen i konceptionsperioden, have ret til at rejse faderskabssag, selv om  

 han kun har haft et enkeltstående forhold til moderen.
 Stk. 3 svarer til lovforslagets § 6, stk. 2, med en enkelt  

 sproglig ændring som følge af den nye bestemmelse i § 6, stk.  

 2.
Til nr. 2-5 Der er tale om konsekvensændringer som følge  

 af den foreslåede ændrede affattelse af § 6.
Til nr. 6 Lovens ikrafttræden foreslås udskudt fra den  

 1. juli 2001 til den 1. juli 2002.
I det forslag til børnelov, der blev fremsat i  

 folketingsåret 1999-2000 (Lovforslag nr.
L 197, fremsat den 9. februar  

 2000), var ikrafttrædelsesdatoen foreslået til den 1. juli 2001.  

 Dette sene ikrafttrædelsestidspunkt blev foreslået med henblik  

 på at give den nødvendige tid til udarbejdelse af administrative  

 forskrifter, informationsmateriale og blanketter m.v.
Forslaget til  

 ikrafttrædelsesdato blev ikke justeret i forbindelse med  

 genfremsættelsen af lovforslaget i oktober 2000. Det er imidlertid nu  

 Justitsministeriets vurdering, at opgaverne med udarbejdelse af  

 administrative forskrifter, blanketter, vejledninger m.v. er af så  

 omfattende karakter, at det oprindelige forslag om en  

 gennemførelsesperiode på godt et år fra lovens vedtagelse  

 bør fastholdes.
Ændringsforslag til II.
Forslag til lov om ændring af retsplejeloven  

 og forskellige andre love (Ændringer som følge af børneloven  

 m.v.) Af	justitsministeren, tiltrådt af et flertal  

 (udvalget med undtagelse af DF):
Til § 10 1)  Paragraffen affattes således:
» Stk. 1. Lovens § 2, nr. 3 og 4, og §§ 3 og 9 træder  

 i kraft den 1. januar 2002. Lovens § 1, § 2, nr. 1 og 2, og §§ 4-8  

 træder i kraft den 1. juli 2002.
Stk. 2. § 1 har virkning for sager om faderskab til  

 børn, der fødes den 1. juli 2002 eller senere, samt for sager,  

 der den 1. juli 2002 eller senere genoptages efter børnelovens §  

 22.« [Ændret ikrafttræden] Bemærkninger Til nr. 1 Da det samtidig hermed i et ændringsforslag til  

 forslag til børnelov (L 2) foreslås, at børnelovens  

 ikrafttræden udskydes fra den 1. juli 2001 til den 1. juli 2002,  

 foreslås det tillige, at også ikrafttrædelsen af de regler,  

 der har umiddelbar sammenhæng med forslaget til børnelov,  

 udskydes til den 1. juli 2002. Det drejer sig om revisionen af  

 retsplejelovens kapitel 42 a, ændringen af § 5 i lov om  

 forældremyndighed og samvær, ophævelsen af straffelovens §§  

 214 og 255 og konsekvensændringerne i anden lovgivning.
Om begrundelsen for udskydelsen af lovens  

 ikrafttræden henvises til det samtidige ændringsforslag til  

 lovforslag nr.
L 2.
 Efter lovforslaget skal reglerne om fælles  

 forældremyndighed efter separation eller skilsmisse (§ 2, nr. 3, og §  

 3, nr. 3), om inddragelse af børn under 12 år i sager om  

 forældremyndighed og samvær (§ 2, nr. 4), om overførelse  

 til kommunerne af kompetencen til at meddele skiftefritagelse (§ 3, nr. 1 og  

 2) samt ændringen i lov om inddrivelse af underholdsbidrag (§ 9)  

 træde i kraft den 1. marts 2001. Det foreslås, at  

 ikrafttrædelsen udskydes til den 1. januar 2002 med henblik på,  

 at der bliver mulighed for at udarbejde de fornødne administrative  

 forskrifter i tilknytning til disse lovændringer.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 2 og L 3 Bilagsnr.
Titel 1 Henvendelse af 1/10-00 fra Michael Gade, Glostrup 2 Oversigt over bilag omdelt på L 197 og L 198, folketingsåret  

 1999-2000 3 Spm. 1 om bagatelgrænse i samværssager, til justitsministeren Spm. 2 om konfliktmægling ved samlivsophævelse og  

 samvær, til justitsministeren Spm. 3 om retspraksis om overførsel af forældremyndighed ved  

 chikane, til justitsministeren Spm. 4 om Københavns Statsamts forsøg med mediation, til  

 justitsministeren 4 Meddelelse om første frist for spørgsmål 5 Svar på spm. 158, jf. alm. del   bilag 654 (1999-2000) 6 Svar på spm. 219, jf. alm. del   bilag 783 (1999-2000) 7 Henvendelse af 12/4-00 fra Lawrence Heymans, Odense C 8 Henvendelse af 4/9-00 fra Lawrence Heymans, Odense C 9 Spm. 5 om kommentar til henvendelserne af 12/4-00 og 4/9-00 fra Lawrence  

 Heymans, Odense C, til justitsministeren 10 Henvendelse af 11/9-00 fra Lokal FAR København 11 Spm. 6 om kommentar til henvendelse af 11/9-00 fra Lokal FAR  

 København, til justitsministeren 12 Henvendelse af 15/10-00 fra Britta Astadatter Nilsson 13 Ændringsforslag fra SF 14 Spm. 7 om kommentar til henvendelse af 15/10-00 fra Britta Astadatter  

 Nilsson, til justitsministeren 15 Fortroligt bilag 16 Fortroligt bilag 17 Spm. 8 om ændringsforslag om ændring af  

 samværsbeslutninger, til justitsministeren 18 Publikation: »Samboskab, Ægteskab og  

 Forældrebrud« 19 Henvendelse af 1/11-01 fra Dansk Kvindesamfund 20 Spm. 9 om kommentar til henvendelse af 1/11-01 fra Dansk Kvindesamfund,  

 til justitsministeren 21 Henvendelse af 2/11-01 fra Familiens Børneråd 22 Spm. 10 om kommentar til henvendelse af 2/11-00 fra Familiens  

 Børneråd, til justitsministeren 23 Henvendelse af 7/11-01 fra Bente Holm Nielsen, Vanløse 24 Henvendelse af 6/11-01 fra Bente Holm Nielsen, Vanløse 25 Spm. 11 om kommentar til henvendelserne af 6/11-01 og 7/11-01 fra Bente  

 Holm Nielsen, Vanløse, til justitsministeren 26 Henvendelse af 3/11-01 fra Kvindernes Krisecenter 27 Spm. 12 om kommentar til henvendelse af 3/11-01 fra Kvindernes  

 Krisecenter, til justitsministeren 28 Spm. 13 om teknisk bistand til ændringsforslag om overførsel  

 af forældremyndighed ved chikane, til justitsministeren Spm. 14 om teknisk bistand til ændringsforslag om kommuners ret til  

 at nægte samvær, til justitsministeren Spm. 15 om teknisk bistand til et ændringsforslag, der sikrer  

 myndigheders pligt til at varetage barnets tarv, til justitsministeren Spm. 16 om teknisk bistand til ændringsforslag, så lovens  

 titel handler om barnets rettigheder, til justitsministeren Spm. 17 om teknisk bistand til ændringsforslag om ret og pligt til  

 mediation, til justitsministeren 29 Spm. 18 om ministerens kommentar til artikel fra Lov & Ret 07, til  

 justitsministeren 30 Spm. 19 om kommentar til artikel om mægling om samvær med  

 børn, til justitsministeren 31 Svar på spm. 1 om bagatelgrænse i samværssager, fra  

 justitsministeren Svar på spm. 2 om konfliktmægling ved samlivsophævelse  

 og samvær, fra justitsministeren Svar på spm. 3 om retspraksis om overførsel af  

 forældremyndighed ved chikane, fra justitsministeren Svar på spm. 4 om Københavns Statsamts forsøg med  

 mediation, fra justitsministeren Svar på spm. 5 om kommentar til henvendelserne af 12/4-00 og 4/9-00  

 fra Lawrence Heymans, Odense C, fra justitsministeren 32 Kronik fra Morgenavisen Jyllands-Posten den 29/12-00: »En gæst i familien« 33 Spm. 20 om ministerens kommentar til kronik af 29/12-00 fra  

 Jyllands-Posten: »En gæst i familien«, til justitsministeren 34 Spm. 21 om kommentar til artikel i Jyllands-Posten om pater est-reglen,  

 til justitsministeren 35 Henvendelse af 10/1-01 fra Lawrence Heymans, Odense C 36 Spm. 22 om kommentar til henvendelse af 10/1-01 fra Lawrence Heymans,  

 Odense C, til justitsministeren 37 Svar på spm. 6 om kommentar til henvendelse af 11/9-00 fra Lokal FAR  

 København, fra justitsministeren Svar på spm. 7 om kommentar til henvendelse af 15/10-00 fra Britta  

 Astadatter Nilsson, fra justitsministeren Svar på spm. 8 om ændringsforslag om ændring af  

 samværsbeslutninger, fra justitsministeren Svar på spm. 9 om kommentar til henvendelse af 1/11-00 fra Dansk  

 Kvindesamfund, fra justitsministeren Svar på spm. 10 om kommentar til henvendelse af 2/11-00 fra  

 Familiens Børneråd, fra justitsministeren Svar på spm. 11 om kommentar til henvendelse af 6/11-01 og 7/11-01  

 fra Bente Holm Nielsen, Vanløse, fra justitsministeren 38 Pressemeddelelse: »Den åbne  

 børnesagkyndige rådgivning« samt  

 fremlagt rapport: »Vestsjællands Statsamts  

 undersøgelse af den åbne børnesagkyndige  

 rådgivning« 39 Spm. 23 om teknisk bistand til et ændringsforslag om, at pater  

 est-reglen fortsat skal gælde, til justitsministeren 40 Rapporten »Skilmisser & professionelle  

 løsninger   udviklingen af en far, mor, barn kultur i Danmark« fra temakonferencen afholdt af DJØF  

 efteruddannelse den 21/11-00 41 Spm. 24 om kommentar til leder fra Jyllands-Posten om barnets tarv, til  

 justitsministeren 42 Henvendelse af 21/1-01 fra Arne Pedersen, Mariager 43 Anmodning til justitsministeren om kommentar til henvendelse af 21/1-01  

 fra Arne Pedersen, Mariager 44 Svar på spm. 12 om kommentar til henvendelse af 3/11-01 fra  

 Kvindernes Krisecenter, fra justitsministeren Svar på spm. 13 om teknisk bistand til ændringsforslag om  

 overførsel af forældremyndighed ved chikane, fra  

 justitsministeren Svar på spm. 14 om teknisk bistand til ændringsforslag om  

 kommuners ret til at nægte samvær, fra justitsministeren Svar på spm. 15 om teknisk bistand til et ændringsforslag, der  

 sikrer myndigheders pligt til at varetage barnets tarv, fra justitsministeren Svar på spm. 16 om teknisk bistand til ændringsforslag,  

 så lovens titel handler om barnets rettigheder, fra justitsministeren Svar på spm. 17 om teknisk bistand til ændringsforslag om ret  

 og pligt til mediation, fra justitsministeren Svar på spm. 18 om ministerens kommentar til artikel fra Lov &  

 Ret 07, fra justitsministeren Svar på spm. 19 om kommentar til artikel om mægling om  

 samvær med børn, fra justitsministeren Svar på spm. 20 om ministerens kommentar til kronik af 29/12-00 fra  

 Jyllands-Posten: »En gæst i familien«, fra justitsministeren Svar på spm. 21 om kommentar til artikel i Jyllands-Posten om pater  

 est-reglen, fra justitsministeren 45 Svar på spm. 23 om teknisk bistand til et ændringsforslag om,  

 at pater est-reglen fortsat skal gælde, fra justitsministeren Svar på spm. 24 om kommentar til leder fra Jyllands-Posten om  

 barnets tarv, fra justitsministeren 46 Svar på spm. 22 om kommentar til henvendelse af 10/1-01 fra Lawrence  

 Heymans, Odense C, fra justitsministeren Kommentar fra justitsministeren til henvendelse af 21/1-01 fra Arne  

 Pedersen, Mariager 47 Henvendelse af 15/1-01 fra Bente Holm Nielsen, Vanløse 48 Spm. 25 om kommentar til henvendelse af 15/1-01 fra Bente Holm Nielsen,  

 Vanløse, til justitsministeren 49 Meddelelse om valg af datoer til besøg i Civildirektoratet 50 Henvendelse af 19/2-01 fra Landsforeningen Børn og Samvær 51 Svar på spm. 25 om kommentar til henvendelse af 15/1-01 fra Bente  

 Holm Nielsen, Vanløse, fra justitsministeren 52 Tilmeldingsblanket for udvalgets møde med Civilretsdirektoratet den  

 23. marts 2001 53 Henvendelse af 14/3-01 fra Erling Hansen, Ballerup 54 Spm. 26 om kommentar til henvendelse af 14/3-01 fra Erling Hansen,  

 Ballerup, til justitsministeren 55 Meddelelse om tilmeldte til besøg i Civilretsdirektoratet 56 Spm. 27 om notat med emner fra drøftelse i Civilretsdirektoratet,  

 til justitsministeren 57 Svar på spm. 26 om kommentar til henvendelse af 14/3-01 fra Erling  

 Hansen, Ballerup, til justitsministeren 58 Henvendelse af 6/4-01 fra Erling Hansen, Ballerup 59 Spm. 28 om kommentar til henvendelse af 6/4-01 fra Erling Hansen,  

 Ballerup, til justitsministeren 60 Svar på spm. 27 om notat med emner fra drøftelse i  

 Civilretsdirektoratet, fra justitsministeren Svar på spm. 28 om kommentar til henvendelse af 6/4-01 fra Erling  

 Hansen, Ballerup, fra justitsministeren 61 Supplerende svar på spm. 27 om notat med emner fra drøftelse  

 i Civilretsdirektoratet, fra justitsministeren 62 Ændringsforslag til 2. behandling, fra justitsministeren 63 1. udkast til betænkning 64 2. udkast til betænkning 65 Ændringsforslag til 2. behandling, fra justitsministeren 66 3. udkast til betænkning 67 Spm. 29 om sammenligning mellem ændringsforslag og pater est-reglen,  

 til justitsministeren 68 Ændringsforslag til 2. behandling, fra justitsministeren 69 Svar på spm. 29 om sammenligning mellem ændringsforslag og  

 pater est-reglen, fra justitsministeren 70 4. udkast til betænkning Bilag 2 1 af udvalgets spørgsmål og justitsministerens  

 svar herpå Spørgsmålet og svaret herpå er optrykt  

 efter ønske fra V og KF.
 Spørgsmål 29:
 Ministeren bedes foretage en sammenligning mellem sit  

 ændringsforslag til § 6 i L 2 og pater est-reglen samt redegøre  

 for eventuelle forskelle mellem ændringsforslaget og denne regel.
 Svar:
Reglerne i den gældende børnelov Den såkaldte pater est-regel findes i den  

 gældende børnelovs § 2. Ifølge denne regel anses et barn,  

 der kan være avlet under moderens ægteskab, som udgangspunkt som  

 barn af ægtefællen.
Hvis ægtefællerne var separerede,  

 gælder reglen dog kun, hvis det godtgøres, at  

 ægtefællerne har haft samleje i avlingstiden.
Er barnet omfattet  

 af pater est-reglen, kan faderskabssag kun rejses af moderen,  

 ægtemanden eller barnet eller dets værge.
Hvis der rejses  

 faderskabssag, indeholder pater est-reglen endvidere nogle særlige  

 bevisregler, som imidlertid på grund af de nuværende muligheder  

 for at foretage dna-undersøgelser i det væsentlige er uden  

 praktisk betydning.
I den gældende børnelov findes endvidere i §  

 3 den såkaldte passivitetsregel, som indebærer, at et barn, der  

 fødes efter, at moderen har indgået ægteskab, men som  

 må være avlet inden ægteskabets indgåelse, anses for  

 barn af ægtemanden, medmindre der rejses faderskabssag.
Faderskabssag  

 kan her rejses af moderen, ægtemanden, barnet eller dets værge  

 eller af en mand, der var gift med moderen på det tidspunkt, hvor hun  

 blev gravid.
 Om pater est-reglen henvises i øvrigt til de  

 almindelige bemærkninger til lovforslagets pkt. 2.3.1 og til  

 besvarelsen af spørgsmål nr. 23.
De foreslåede regler om adgangen til at rejse  

 faderskabssag Ifølge § 1 i forslaget til børnelov anses  

 ægtemanden som far til et barn, der fødes af en gift kvinde, og  

 ægtemandens faderskab registreres i forbindelse med registreringen af  

 barnets fødsel.
Dette gælder dog ikke, hvis  

 ægtefællerne var separerede, hvis moderen inden for de sidste 10  

 måneder før fødslen har været gift med en anden  

 mand, eller hvis begge ægtefæller anmoder om, at der rejses  

 faderskabssag.
 I § 6, stk. 1, i forslaget til børnelov er der som  

 noget nyt indført en ret for en mand, der har haft et seksuelt forhold  

 til moderen i den periode, hvor hun blev gravid, til at få  

 prøvet, om han er far til barnet.
Med det fremsatte ændringsforslag er der i § 6, stk.  

 2, indført en begrænsning i denne søgsmålsret.
Hvis  

 moderen ved barnets fødsel var gift og ægtemanden registreres  

 som far efter § 1, kan en anden mand således som udgangspunkt ikke  

 rejse faderskabssag.
Faderskabssag kan dog rejses af en mand, der var gift  

 med moderen eller levede i et fast samlivsforhold med hende i den periode,  

 hvor hun blev gravid.
De foreslåede regler sammenholdt med de  

 gældende regler om adgangen til at rejse faderskabssag Ændringsforslaget indebærer som altovervejende  

 hovedregel, at hvis moderen var gift ved barnets fødsel, så  

 anses ægtemanden som faderen, og ægtemandens faderskab kan som  

 efter de gældende regler kun anfægtes af moderen,  

 ægtemanden eller barnet eller dets værge.
 De eneste tilfælde, hvor en ægtemands  

 faderskab kan anfægtes af en tredjemand, er de   formentlig meget  

 få   tilfælde, hvor moderen enten har været gift med en  

 anden mand inden for de sidste 10 måneder før fødslen,  

 eller hvor hun levede i et fast samlivsforhold med en anden mand i den  

 periode, hvor hun blev gravid.
Hvis moderen inden for de sidste 10 måneder  

 før fødslen har været gift med en anden mand, kan  

 faderskabssag i modsætning til efter de gældende regler rejses af  

 tredjemand.
Herudover kan faderskabssag som efter gældende ret rejses  

 af moderen, ægtemanden, den tidligere ægtemand og barnets  

 værge.
 Hvis moderen i den periode, hvor hun blev gravid, levede i  

 et fast samlivsforhold med en anden mand, indføres der med  

 lovforslaget som noget nyt adgang for denne mand til at rejse faderskabssag.  

 Herudover kan faderskabssag som efter gældende ret rejses af moderen,  

 ægtemanden og barnets værge.
Bilag 3 Justitsministeriets notat om samarbejde, opgavefordeling og  

 udveksling af oplysninger mellem statsamter og kommuner i sager om  

 samvær og forældremyndighed 1. Indledning Dette notat beskriver samarbejdet, opgavefordelingen og  

 muligheden for udveksling af oplysninger mellem statsamter og kommuner i  

 sager om samvær og forældremyndighed.
Der redegøres  

 særskilt for disse forhold, når børn er anbragt uden for  

 hjemmet.
 Notatet tager primært sigte på  

 samværssagerne.
2. Samvær 2.1. Statsamternes og kommunernes opgaver i sager om samvær Statsamtet.
 Statsamtet træffer efter § 17 i lov om  

 forældremyndighed og samvær efter ansøgning  

 afgørelse om omfanget og udøvelsen af samværet og kan  

 fastsætte de nødvendige bestemmelser i forbindelse hermed.  

 Afgørelsen træffes efter, hvad der er bedst for barnet.
 Samværssager er ansøgningssager, og  

 statsamtet har derfor ikke kompetence til selv at rejse en  

 samværssag.
Statsamtet har ikke tilsynspligt over for barnet,  

 når der er truffet en afgørelse om samvær, men kan som  

 vilkår f.eks. bestemme, at samværet skal foregå under  

 overvågning.
Efter § 17, stk. 2 og 3, i lov om forældremyndighed  

 og samvær kan statsamtet endvidere efter ansøgning fra  

 bopælsforælderen ophæve eller begrænse  

 samværet, f.eks. hvis samværsforælderen ikke er i stand til  

 at tage sig forsvarligt af barnet.
 Kommunen.
 Kommunen har ikke kompetence til at træffe  

 afgørelse om samvær.
 Kommunen skal således respektere aftaler og  

 afgørelser om samvær, jf. dog afsnit 2.2. om børn anbragt  

 uden for hjemmet.
Derimod har kommunen efter § 6 i lov om social service  

 pligt til at føre tilsyn med de forhold, hvorunder børn og unge  

 under 18 år lever.
Kommunen kan i den forbindelse bl.a. yde  

 støtte til de børn, der har behov for det.
 Denne tilsynspligt er generel og gælder også,  

 når børn er omfattet af en samværsordning, hvad enten  

 ordningen er aftalt mellem forældrene, eller statsamtet har været  

 inddraget i udformningen af den.
Tilsynspligten indebærer bl.a., at kommunen skal  

 være opmærksom på, om et barn   også et barn under  

 samvær   har behov for støtte.
Bliver kommunen opmærksom  

 på et eventuelt behov herfor, har kommunen pligt til at  

 undersøge forholdene nærmere.
Normalt vil kommunen indhente  

 oplysninger fra barnets forældre.
Har barnet problemer, og vurderer kommunen, at problemerne  

 helt eller delvis kan skyldes samværsordningen, har kommunen bl.a.  

 mulighed for at yde forældrene vejledning.
Vejledningen kan bl.a.  

 være en anbefaling om, at der gennemføres ændringer i  

 barnets hverdag som f.eks. at ændre en aftalt samværsordning  

 eller vejlede om muligheden for at søge statsamtet om ændring af  

 samværet.
 Kommunen kan samtidig træffe afgørelse om at  

 tilbyde foranstaltninger efter § 40 i lov om social service som f.eks. at  

 udpege en personlig rådgiver eller fast kontaktperson for barnet, yde  

 familiebehandling eller anbringe barnet uden for hjemmet.
2.2. Særligt om børn anbragt uden for hjemmet Selv om et barn anbringes uden for hjemmet, bevarer  

statsamtet kompetencen efter lov om forældremyndighed og  

 samvær til at træffe afgørelse om samvær, men  

 samværsretten kan reguleres eller midlertidigt ophæves af  

 kommunen.
 Søges der om ændring af samværet i en  

 sag, hvor barnet er anbragt uden for hjemmet, vil statsamtet normalt altid  

 indhente en udtalelse fra kommunen, inden afgørelsen træffes,  

 jf. afsnit 2.3.
Kommunen skal efter § 57, stk. 1, i lov om social  

 service sørge for, at forbindelsen mellem forældrene og barnet  

 holdes ved lige, når barnet er anbragt uden for hjemmet.
Bestemmelsen  

 gælder, uanset om barnet ved anbringelsen boede sammen med begge  

 forældre eller ej.
 En ret til samvær og kontakt, der er aftalt mellem  

 forældrene eller er fastsat efter lov om forældremyndighed og  

 samvær, opretholdes under anbringelsen, men kan dog reguleres eller  

 midlertidigt ophæves efter § 57, stk. 2-4, i lov om social service.
Kommunen træffer efter lovens § 57, stk. 2, om  

 fornødent afgørelse om omfanget og udøvelsen af  

 samværet og kontakten under barnets anbringelse uden for hjemmet.
Ved  

 afgørelsen lægges særlig vægt på hensynet til  

 barnet og formålet med anbringelsen.
Der kan i den forbindelse  

 fastsættes nærmere vilkår for samværet og  

 kontakten.
 Når det er nødvendigt af hensyn til barnets  

 sundhed eller udvikling, kan der efter § 57, stk. 3, endvidere træffes  

 afgørelse om, at forbindelsen mellem forældrene og barnet  

 afbrydes for en bestemt periode.
2.3. Udveksling af oplysninger mellem statsamter og kommuner i sager om  

 samvær Statsamtets indhentelse af oplysninger fra kommunen Ved behandlingen af sager om samvær påhviler  

 det efter forvaltningsretten (official- og undersøgelsesprincippet)  

 statsamtet at tilvejebringe et fyldestgørende faktisk og retligt  

 afgørelsesgrundlag.
 Statsamtet skal således undersøge sagen  

 på en sådan måde, at der kan træffes en  

 afgørelse om samvær, der tager hensyn til barnets behov og  

 livssituation.
Det beror på en konkret vurdering, hvilke  

 oplysninger statsamtet skal indhente i den enkelte sag.
Ved denne vurdering  

 lægges der især vægt på, hvilke  

 spørgsmål sagen rejser, samt hvor indgribende en  

 afgørelse der kan blive tale om.
 Tilvejebringelsen af afgørelsesgrundlaget i  

 samværssager sker i dag først og fremmest gennem indhentelse af  

 oplysninger fra forældrene.
 Omhandler sagen et større barn, skal statsamtet  

 efter § 29 i lov om forældremyndighed og samvær indhente  

 oplysninger om barnets mening om samværet ved at afholde en samtale med  

 barnet.
Hvis kommunen eller en anden offentlig myndighed er eller  

 kan være i besiddelse af relevante oplysninger om barnet eller  

 forældrene, indhenter statsamtet disse oplysninger.
Adgangen til at  

 få oplysningerne udleveret er reguleret af forvaltningslovens § 28 og §  

 29 samt reglerne i lov om behandling af personoplysninger kapitel 4.
Efter forvaltningslovens § 29 må oplysninger om  

ansøgerens rent private forhold ikke indhentes fra andre  

 offentlige myndigheder uden ansøgerens samtykke.
Kravet om samtykke  

 kan dog fraviges, når særlige hensyn til den anden forælder  

 eller barnet klart overstiger ansøgerens interesse i, at oplysningerne  

 ikke indhentes, jf. forvaltningslovens § 29, stk. 2, nr. 3.
Spørgsmålet om indhentelse af oplysninger om  

den anden forælders rent private forhold er reguleret i  

 forvaltningslovens § 28. Efter denne bestemmelse må en offentlig  

 myndighed ikke uden samtykke videregive oplysninger om f.eks. enkeltpersoners  

 helbredsforhold, væsentlige sociale problemer, misbrug af  

 nydelsesmidler samt strafbare forhold til en anden myndighed uden samtykke  

 fra den, oplysningen angår.
Sådanne oplysninger kan dog efter  

 lovens § 28, stk. 2, nr. 3, videregives, når dette sker til varetagelse  

 af private eller offentlige interesser, der klart overstiger hensynet til de  

 interesser, der begrunder hemmeligholdelsen, herunder hensynet til den,  

 oplysningen angår.
 Som nævnt i afsnit 2.1. træffes  

 afgørelser om samvær ud fra, hvad der er bedst for barnet.  

 Hensynet til barnet vil derfor ofte kunne begrunde, at myndigheder, der er i  

 besiddelse af relevante oplysninger om forældrene, efter anmodning  

 videregiver disse til statsamtet, også selv om den, som oplysningen  

 angår, modsætter sig videregivelsen.
 Hvis den behandling af personoplysninger, der finder sted  

 hos statsamterne og kommunerne m.v. (herunder statsamternes indhentelse og  

 kommunernes modsvarende videregivelse af oplysninger til statsamterne), sker  

 helt eller delvis ved brug af elektronisk databehandling eller ved brug af  

 manuelle registre, vil behandlingen være omfattet af lov om behandling  

 af personoplysninger.
Behandlingen vil i disse tilfælde som udgangspunkt  

 kunne ske på baggrund af et samtykke fra den registrerede.
Behandlingen  

 vil endvidere uden indhentelse af et samtykke navnlig kunne ske med hjemmel i  

 lov om behandling af personoplysninger § 6, stk. 1, nr. 6, eller   for  

 så vidt angår følsomme oplysninger   § 7, stk. 2, nr. 4,  

 samt § 8, stk. 1 og 2, nr. 2-3. Den nødvendige videregivelse af  

 følsomme oplysninger fra forvaltningsmyndighederne, der udfører  

 opgaver inden for det sociale område, vil kunne ske i overensstemmelse  

 med de særlige regler for videregivelse i § 8, stk. 3.
Lov om behandling af personoplysninger regulerer  

 imidlertid ikke spørgsmålet om indhentelse af oplysninger i  

 ansøgningssager.
Reglerne herom i forvaltningslovens § 29 gælder  

 således også i relation til selve indhentelsen af  

 personoplysninger, der er omfattet af lov om behandling af  

 personoplysninger.
Indhentelse af oplysninger om barnet kræver  

 som udgangspunkt samtykke fra forældremyndighedsindehaveren.
Når  

 der er fælles forældremyndighed over barnet, kræves  

 samtykke således fra begge forældre.
Samtykket er dog ikke  

 nødvendigt, hvis betingelserne i forvaltningslovens § 28, stk. 2, nr.  

 3, er opfyldt, jf. ovenfor.
I praksis giver spørgsmålet om statsamtets  

 indhentelse af oplysninger fra kommunen i samværssager ikke anledning  

 til nævneværdige problemer.
Dette skyldes især, at  

 forældrene typisk giver samtykke til, at oplysningerne indhentes, da de  

 selv er interesserede i, at sagen bliver så godt belyst som muligt, og  

 at dette sker uden unødig forsinkelse.
 Hvis en af forældrene ikke ønsker at medvirke  

 til indhentelse af oplysninger, kan dette   hvis der ikke er modstående  

 hensyn til barnet   tillægges processuel skadevirkning i forhold til  

 den pågældende.
Kommunens indhentelse af oplysninger fra statsamtet Mens statsamtets oplysningsgrundlag tilvejebringes efter  

 de almindelige regler i forvaltningsloven, findes der særlige regler om  

 kommunernes indhentelse af oplysninger.
Efter § 12 i lov om retssikkerhed og administration  

 på det sociale område kan kommunen således uden samtykke  

 indhente nødvendige oplysninger fra andre myndigheder, herunder  

 statsamtet.
Denne ret til at indhente oplysninger omfatter også  

 oplysninger om en persons rent private forhold og andre fortrolige  

 oplysninger.
 Denne bestemmelse kan f.eks. anvendes, hvor en kommune  

 overvejer at træffe beslutning om iværksættelse af  

 støtteforanstaltninger i forhold til et barn og derfor har behov for  

 at indhente oplysninger fra et statsamt, der i forbindelse med en  

 samværssag har kendskab til barnet.
 Samtidig indeholder § 33 a i lov om social service en  

 regel om tværkommunal underretningspligt, hvis en familie med  

 børn, der har behov for særlig støtte, flytter til en  

 anden kommune.
Hvis den behandling af personoplysninger, der finder sted  

 hos kommunerne og statsamterne (herunder kommunernes indhentelse og  

 statsamternes modsvarende videregivelse af oplysninger til kommunerne), sker  

 helt eller delvis ved brug af elektronisk databehandling eller manuelle  

 registre, vil behandlingen være omfattet af lov om behandling af  

 personoplysninger.
Indhentelse og videregivelse af oplysninger vil i disse  

 tilfælde være i overensstemmelse med lov om behandling af  

 personoplysninger, idet udvekslingen af oplysninger har hjemmel i bl.a. § 12  

 i lov om retssikkerhed og administration på det sociale  

 område.
3. Forældremyndighed Efter § 37 i lov om social service skal kommunen i  

 fornødent omfang medvirke til, at der udpeges en egnet indehaver af  

 forældremyndigheden, hvis ingen har forældremyndigheden over et  

 barn.
Dette kan navnlig komme på tale, hvis  

 forældremyndighedsindehaveren dør eller er forhindret i at  

 træffe bestemmelse om barnets personlige forhold.
Statsamtet har  

 i disse sager kompetence til at afgøre, hvem der skal have  

 forældremyndigheden over barnet.
 Om statsamternes og kommunernes udveksling af oplysninger  

 i disse forældremyndighedssager henvises til afsnit 2.3.
4. Styrkelse af samarbejdet mellem statsamter og kommuner i sager om  

 samvær Statsamtet indhenter i samværssager ikke automatisk  

 oplysninger om forældrene og barnet fra kommunen eller andre offentlige  

 myndigheder.
Dette skyldes først og fremmest, at kommunen i  

 langt de fleste tilfælde slet ikke er i besiddelse af oplysninger om  

 barnet eller forældrene af betydning for en samværssag.
Dette  

 gælder også i situationer, hvor forældrene er meget uenige  

 om samværsspørgsmålet.
Kommunen er således normalt  

 kun i besiddelse af relevante oplysninger, når det drejer sig om  

 familier, der har særlige sociale eller helbredsmæssige  

 problemer.
En obligatorisk høring af kommunen i alle  

 samværssager vil derfor kun kunne bidrage til sagernes oplysning i  

 meget begrænset omfang.
En egentlig generel høringspligt vil  

 samtidig forsinke sagsbehandlingen og være ressourcekrævende for  

 både statsamtet og kommunen, ikke mindst i de mange tilfælde,  

 hvor det vil være nødvendigt at indhente oplysninger fra flere  

 kommuner, fordi forældrene bor i hver sin kommune eller har boet i  

 flere kommuner.
 Samtidig vil det formentlig kunne virke stødende  

 på mange forældre i samværssager, hvis statsamtet retter  

 henvendelse til kommunen for at indhente oplysninger om dem.
 Erfaringerne fra praksis viser endvidere, at  

 forældrene normalt gør statsamtet opmærksom på  

 eventuelle relevante oplysninger af betydning for deres sag, som kommunen  

 eller andre offentlige myndigheder måtte være i besiddelse af.  

 Statsamtet er dog kun forpligtet til at følge en opfordring til at  

 indhente oplysninger fra en anden offentlig myndighed, hvis oplysningerne  

 skønnes at være relevante for sagen.
I praksis har det vist sig, at der ud over at udveksle  

 oplysninger kan være behov for på andre områder at styrke  

 samarbejdet mellem statsamterne og kommunerne.
Dette kan f.eks. være  

 tilfældet, når der skønnes at være behov for at lade  

 et samvær foregå under overvågning, når barnets  

 forhold skal undersøges nærmere, eller når et barn har  

 behov for rådgivning og støtte, såvel i forbindelse med  

 samværsproblemer som i forbindelse med sin dagligdag i øvrigt.
 Også i sager, hvor de involverede familier har  

 særlige behov for støtte, kan det være  

 hensigtsmæssigt at styrke samarbejdet mellem statsamterne og kommunerne  

 med henblik på at tilrettelægge samværet på en  

 måde, der tilgodeser barnets behov i størst muligt omfang.
Socialministeriet og Civilretsdirektoratet har derfor indledt  

 drøftelser med henblik på at styrke samarbejdet mellem  

 statsamter og kommuner i samværssager.
Fokus for disse  

 drøftelser er at fremme statsamternes og kommunernes  

 opmærksomhed på mulighederne for at samarbejde med henblik  

 på at sikre, at der i alle sager om børn i videst muligt omfang  

 tages hensyn til, hvad der er bedst for barnet.
