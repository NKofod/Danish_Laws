Cirkulære om  

 ophævelse af cirkulære om regnskabsomlægning for selskaber  

 mv., omlægning af indkomståret1) Ved lov nr. 166 af 24. marts 1999 (Objektiveringer m.v.) er bl.a. reglerne  

 i selskabsskatteloven (lovbekendtgørelse nr. 727 af 7. oktober 1998  

 med senere ændringer) om omlægning af indkomståret for  

 selskaber m.v. ændret.
Frivillig omlægning af indkomståret § 1. De tidligere regler i  

 selskabsskattelovens § 10, stk. 2 og 3, samt § 36 om  

 fastsættelse og omlægning af indkomståret er med den nye  

 lov blevet ophævet og erstattet med et nyt § 10, stk. 2. I  

 den nye bestemmelse angives de objektive kriterier, hvorefter selskaber m.v.  

 nu kan anmelde en omlægning af indkomståret.
 Stk. 2. De nye regler gælder for selskaber m.v.,  

 der omlægger indkomståret den 26. marts 1999 eller senere (dagen  

 efter bekendtgørelsen i Lovtidende).
Tvangsmæssig omlægning af  

 indkomståret § 2. Endvidere er beføjelsen i  

 selskabsskattelovens § 10, stk. 5 om tvangsmæssig  

 omlægning af indkomståret blevet ændret.
Den nye  

 beføjelse fremgår af lovens § 10, stk. 3.
 Stk. 2. Den nye beføjelse har virkning for  

 tvangsmæssige omlægninger, der foretages den 26. marts 1999 eller  

 senere.
Ophævelse af TS-cirkulære § 3. Som følge af ændringerne i  

 selskabsskatteloven ophæves det hidtil gældende cirkulære  

 om omlægning af regnskabsår mv., nr. 52 i Ministerialtidende 1993  

 (TS-cirkulære 1993-11), med virkning fra den 26. marts 1999.
