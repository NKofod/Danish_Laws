Udbytte i danske selskaber Told- og Skattestyrelsen indgik med virkning fra 1.4.1992 en ordning med  

 Værdipapircentralen (VP) om beregning af reduceret dansk udbytteskat for  

 visse udenlandske investorer.
 Ordningen gælder for danske aktier, der er deponeret i et dansk  

 pengeinstitut, og hvoraf deklareret udbytte retmæssigt tilkommer en fysisk  

 person i Norge, Sverige, Tyskland, Holland, Belgien, Luxembourg eller USA.
 Med virkning fra 1.2. 1993 er ordningen udvidet til også at omfatte  

 Canada, Irland, Schweiz, Grækenland og Storbritannien.
 Ordningen indebærer, at den udbytteskat på 30 pct., som danske  

 aktieselskaber efter kildeskattelovens § 65 indeholder, reduceres til den  

 lavere kildeskattesats (typisk 15 pct.), som er aftalt i  

 dobbeltbeskatningsoverenskomsten med det pågældende land.
 Investor skal lade sine aktier registere i VP gennem en konto, åbnet i et  

 dansk pengeinstitut, og dokumentere sine bopæls- og skatteforhold.
Til dette brug er blanket F 55 udarbejdet.
Blanketten skal attesteres af  

 den udenlandske kompetente skatttemyndighed.
Dokumentationen er gyldig i 5  

 år.
Blanketten foreligger i en engelsk, tysk og fransk udgave.
For så vidt angår Storbritannien stilles der særlige krav til  

 attestationen.
De britiske skattemyndigheder skal attestere, at personen er  

 skattepligtig af hele sin danske indkomst, uanset om denne er hjemtaget til  

 eller modtaget i Storbritannien.
Til brug for denne attestation kan anvendes  

 en særlig blanket F 55(UK).
Udbytte i udenlandske selsbaker Med virkning fra 4.9.1992 er der indgået en aftale mellem Finansrådet,  

 Danske Pengeinstitutters Forening, og det svenske Riksskatteverket om  

 tilbageholdelse af reduceret svensk udbytteskat for aktier i svenske  

 selskaber registreret i Værdipapircentralen og noteret på Københavns  

 Fondsbørs.
 Danske skattepligtige VP-kontohavere, der tilmelder sig denne ordning,  

 skal aflevere dokumentation for dansk skattepligt til det kontoførende  

 pengeinstitut.
 Til dette brug kan føromtalte blanket F 55 anvendes af vedkommende told-  

 og skatteregion, henholdsvis København og Frederiksberg kommune, idet der  

 ikke er aftalt udtrykkelige regler herfor mellem Danmark og Sverige.
