 Veterinærdirektoratets meddelelse om omsætning af kvæg med  

 IBR-ejererklæring fra kvægbesætninger i IBR-frie områder.
 Med virkning fra 5. juni 1990 erstattes IBR-attesttvangen med bestemmelser  

 om IBR-ejererklæringer ved omsætning af kvæg fra besætninger i områderne:
 Ringkøbing, Vejle og Ribe amter.
 Ændringerne sker i henhold til § 12 i Landbrugsministeriets bekendtgørelse  

 af 27. juni 1989 om IBR-infektion, hvorefter bestemmelserne i § 11, stk. 1, 3  

 og 5 i samme bekendtgørelse erstattes med bestemmelserne i § 12, stk. 2-5 om  

 ejererklæring ved flytning af kvæg fra en besætning i området.
 Følgende bestemmelser gælder herefter:
Kvæg, der flyttes fra en besætning beliggende inden for de ovennævnte  

 områder, og kvæg, der fra disse områder indsættes i en besætning, på et  

 dyrskue, en fælles græsgang eller i en anden samling af kvæg, skal være  

 mærket med et CKR-øremærke og være ledsaget af en erklæring, der angiver  

 samtlige mærkets 9 cifre.
I erklæringen bekræfter ejeren med sin daterede  

 underskrift, at besætningen er IBR-fri i henhold til bestemmelserne i §§ 8 og  

 10 i Landbrugsministeriets bekendtgørelse af 27. juni 1989. Erklæringen, der  

 skal afgives på en formular godkendt af Veterinærdirektoratet, gælder for een  

 flytning og er gyldig i 3 dage efter underskrivelsen.
Erklæringen skal  

 opbevares i mindst 1 år af den, der ejer kreaturet ved gyldighedsperiodens  

 udløb.
Veterinærdirektoratet godkender kun ejererklæringsformular IBR-C3 i  

 original EDB-udskrift fra IBR-registeret.
Formularen bliver trykt på  

 lysegrønt papir og angiver besætningsejers navn og adresse, besætningens  

 CKR-nr., samt dato for udløb af besætningens IBR-fri status i henhold til  

 IBR-registerets oplysninger.
Desuden indeholder formularen et afsnit til  

 påtegning ved eventuel salgsformidling f.eks. via husdyrauktion.  

 Besætningsejerne bestiller formularerne hos Kvægsundhedstjenesten,  

 Ladelundvej 85 A, 6650 Brørup, ved hjælp af særlige bestillingskort, der  

 bliver sendt direkte til de berørte besætningsejere.
Ovenstående bestemmelser kan til enhver tid ændres, såfremt forholdene  

 måtte nødvendiggøre dette.
Bestemmelserne gælder herefter for hele landet med  

 undtagelse af Sønderjyllands amt samt med undtagelse af besætninger, der  

 ligger i 2 km zoner omkring nogle få positive besætninger, jf.  

 Veterinærdirektoratets foregående meddelelse j.nr. 2k 2450-4159 & 41:4/89  

 af 5. september 1989.
 P.V.V.
 e.b.
