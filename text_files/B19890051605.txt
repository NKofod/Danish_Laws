 Ved aktstykke nr. 303 tiltrådt af finansudvalget den 20. juni 1989 er der  

 taget stilling til udbetaling af befordringstilskud til UTB kursister.  

 Finansudvalget har ved aktstykket tiltrådt, at tilskuddet ved tekstanmærkning  

 ydes efter de for specialarbejderuddannelsen gældende regler:
 § 1.  Ledige, der i medfør af lov om arbejdstilbud,  

 jf. lovbekendtgørelse nr. 122 af 24. februar 1989 § 10, stk. 8 eller 9, jf.  

 arbejdsministeriets bekendtgørelse nr. 403 af 30. maj 1989 afsnit III kap.  

 10, har modtaget et af arbejdsformidlingen fremsat uddannelsestilbud med  

 uddannelsesydelse, har ret til befordringstilskud under deltagelse i  

 uddannelsestilbudet.
 § 2.  De i § 1, stk. 1 nævnte modtagere af  

 uddannelsestilbud, der under deltagelse i undervisningen bor på deres  

 sædvanlige bopæl, har ret til tilskud til udgifterne ved den daglige  

 transport fra bopæl til undervisningssted og tilbage til bopæl.
 Stk. 2.  Tilskuddet er 0,45 kr. pr. kilometer skolevej.  

 Kilometertaksten reguleres en gang om året den 1. juli på grundlag af  

 prisudviklingen inden for det offentlige transportområde (DSBs  

 personbefordring). Beløbet afrundes til nærmeste med 5 delelige beløb.
Stk. 3.  Hvert dagligt tilskud fratrækkes et beløb  

 svarende til 20 km.
Herefter kan tilskud pr. dag højst udbetales for 120 km.
 Stk. 4.  Tilskud kan kun ydes for de dage, hvor  

 uddannelsesinstitutionen har attesteret deltagelse i undervisningen.
 § 3.  De i § 1, stk. 1 nævnte modtagere af  

 uddannelsestilbud, der under deltagelse i undervisningen er indkvarteret på  

 eller ved undervisningsstedet, har ret til tilskud til udgifterne ved  

 transport frem og tilbage mellem bopæl og undervisningssted.
 Stk. 2.  Ved offentlig transport godtgøres de  

 dokumenterede, faktiske udgifter med billigste offentlige transportmiddel.  

 Ved privat befordring udbetales tilskud efter samme regler som ved daglig  

 transport, jf. § 2, stk. 2. Der fratrækkes et beløb for hver hen- og  

 tilbagerejse svarende til 20 km.
 § 4.  Hvis modtageren af uddannelsestilbud er  

 indkvarteret uden for undervisningsstedet regnes indkvarteringsstedet for  

 bopæl og vedkommende har også ret til daglig befordringstilskud efter § 2.
 § 5.  Arbejdsløshedskassen beregner og udbetaler  

 befordringstilskud til den ledige.
 § 6.  Arbejdsdirektøren kan fastsætte nærmere regler  

 om ansøgningsprocedurer samt for arbejdsløshedskassernes beregning,  

 udbetaling og afregning samt for tilsyn m.m. med kassernes administration.
 § 7.  Personer, der har givet urigtige oplysninger  

 eller fortiet omstændigheder, som er af betydning for retten til  

 befordringstilskud efter denne bekendtgørelse, eller iøvrigt mod bedre  

 vidende uberettiget har modtaget ydelser efter denne bekendtgørelse, skal  

 tilbagebetale det beløb, der er modtaget med urette.
§ 8.  Afgørelser om befordringstilskud iflg.  

 nærværende bekendtgørelse kan indbringes for Kursusnævnet, jf. lov om  

 arbejdsmarkedsuddannelser kap.
X.
Kursusnævnet træffer den endelige  

 administrative afgørelse.
 § 9.  Bekendtgørelsen træder i kraft den 2. august  

 1989 med virkning fra den 30. juli 1989. Kursusdeltagere er berettigede til  

 at modtage tilskuddet fra og med den 30. juli 1989.
