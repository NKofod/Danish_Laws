Kendelse fra Pressenævnet i sag nr.  

 42/1992 Ved skrivelse af 18. maj 1992 har advokat Tage  

 Gøttsche på vegne af en kvindelig psykolog [K] klaget over nogle  

 artikler, der blev bragt i Politiken den 3. og 10. maj 1992. Til  

 støtte for klagen er det navnlig gjort gældende, at Politiken  

 har handlet i strid med god presseskik ved ikke at forelægge  

 artiklernes oplysninger for klageren.
I klageskrivelsen er der endvidere  

 fremsat anmodning om, at Politiken pålægges at  

 offentliggøre Pressenævnets kendelse.
 Det fremgår af sagen, at artiklerne udspringer af et  

 sagskompleks, hvorunder et antal personer blev dømt for sexuel omgang  

 med børn.
 Politiken for den 3. maj 1992 bragte på forsiden en  

 artikel med overskriften "Kritik af sag om blodskam". I artiklen hedder det  

 bl.a.:
- "Han (en juridisk professor) samligner psykologers  

 modeprægede interesse for incest med svundne tiders  

 heksebevægelse." og - "En række politirapporter og sociale aktstykker  

 viste, at politiet afviste anklagerne, hvorpå [K] gennem et  

 årelangt arbejde med kommunen fik vakt hukommelsen hos  

 børnene." I forsideartiklen henvistes til en artikel længere  

 inde i bladet med overskriften "Blodskam eller fikse ideer.
Politiet opgav  

 sagen.
Men en omstridt psykolog fortsatte og så var der igen en sag". I  

 denne artikel hed det bl.a.:
- "[K] er nemlig incestpsykolog, og hun driver en i vidt  

 omfang offentligt finansieret praksis .....", - "..... hun [K] ved, hvordan man får børn  

 til at huske tildragelser, som de fuldstændig havde glemt eller  

 fortrængt.", - "For begge børn gælder det, at de huskede  

 bedst, når de havde [K] i nærheden." og - "Og efter en ny efterforskning - og på et grundlag  

 med mange modstridende oplysninger og udsagn og med størst vægt  

 på forklaringerne fra  Sandra og  Hanne samt [K]s psykologiske  

 "blækklat"- prøve - blev den 41-årige  Kaj idømt  

 tre et halvt år." Ved skrivelse af 5. maj 1992 rettede advokat  

 Gøttsche henvendelse til Politikens chefredaktion, idet han bl.a.  

 meddelte, at klageren stillede sig til rådighed for et interview.
 Ved skrivelse af samme dato til klageren meddelte  

 journalisten, der havde skrevet artiklerne, at han mente, at artiklerne alene  

 indeholdt kendsgerninger, der var hentet fra dokumenter samt lyd- og  

 videobånd, men at han gerne ville lave et interview med klageren, hvis  

 hun på forhånd kunne sandsynliggøre, at der ville komme  

 relevant stof ud af det.
 Den 8. maj 1992 bragte Politiken en ny artikel om  

 sagen.
 Ved skrivelse af samme dato rettede advokat  

 Gøttsche henvendelse til Politikens Søndags-redaktion, idet han  

 konstaterede, at han ikke havde fået en reaktion på skrivelsen af  

 5. maj 1992.
Advokat Gøttsche henviste endvidere til, at han var  

 vidende om, at der den 10. maj 1992 ville blive bragt endnu en artikel om  

 sagen.
Han anmodede derfor om, at klageren blev orienteret om indholdet af  

 den kommende artikel, således at hun kunne fremkomme med sine  

 kommentarer til den.
Ved skrivelse af 8. maj 1992 besvarede Politikens  

 chefredaktør advokat Gøttsches skrivelse af 5. maj 1992, idet  

 han meddelte, at journalisten den 11. maj 1992 ville henvende sig til  

 klageren for at få et interview.
Chefredaktøren understregede  

 samtidig, at interviewet ikke kunne begrænses til formål bestemt  

 af klageren, idet det måtte være interviewerens ret at stille de  

 spørgsmål, han fandt relevante, ligesom klageren havde ret til  

 at afslå at besvare spørgsmål.
 I en skrivelse ligeledes af 8. maj 1992 fra Politikens  

 Søndags-redaktør til advokat Gøttsche blev det meddelt,  

 at Politiken ikke fandt det påkrævet at indhente klagerens  

 kommentar til den artikel, der ville blive bragt den 10. maj 1992. Der blev  

 til støtte herfor henvist til, at der i artiklen ikke ville være  

 indeholdt referencer til klageren.
 Det blev endvidere i samme skrivelse bekræftet, at  

 Politiken var villig til at lave et interview med klageren.
 Artiklen, der blev bragt den 10. maj 1992, indeholdt ikke  

 nogen kommenater fra klageren, men bl.a. et interview med en af de personer,  

 der var blevet dømt for at have haft sexuel omgang med børn.  

 Den interviewede blev bl.a. citeret for følgende udtalelse:
"Det jeg drømmer mest om er, at  Sandra på en  

 eller anden måde kommer i samtale med en anden psykolog.
Jeg ved, at  

 inderst inde i hende findes den rigtige sandhed, og den må kunne hentes  

 frem igen.
Jeg ved jo, at det hele er pure opspind, og at  Sandra i sit sind  

 ikke kan have noget erindringsbillede om alt det, vi er dømt for.  

 Måske kan blot nogle få samtaler med en anden psykolog kalde de  

 rigtige billeder frem." Til støtte for klagen er det gjort gældende,  

 at Politiken ved den skete offentliggørelse har handlet i strid med  

 "Vejledende regler for god presseskik", derved at oplysningerne i  

 artiklerne ikke er forelagt for klageren og at kilden til  

 væsentlige dele af udsagnene må være en nærmere  

 angiven advokat, der var forsvarer for en af de dømte.
 I en udtalelse om klagen har Politiken ved skrivelse af 8.  

 juni 1992 meddelt, at man ikke mener, at der er sket en overtrædelse af  

 reglerne om god presseskik, idet Politiken både ved de to skrivelser af  

 8. maj 1992 og ved journalistens henvendelser til klageren har givet hende  

 mulighed for at komme til orde.
I sagens behandling har deltaget følgende  

 nævnsmedlemmer: A.
Kierkegaard, Bent A.
Koch, Ulrik Holmstrup og Ole  

 Malmqvist.
 Pressenævnet udtaler:
 Nævnet finder ikke grundlag for at antage, at  

 der ikke har været udvist tilstrækkelig kritik over for kilderne  

 til artiklerne, eller at disse kilder skulle være farvet af  

 personlig interesse eller skadevoldende hensigt.
 Derimod finder nævnet, at artiklerne indeholder  

 nogle alvorlige beskyldninger, og at Politiken har handlet i strid med god  

 presseskik ved ikke at forelægge disse beskyldninger for klageren,  

 inden de blev offentliggjort.
 Pressenævnet udtaler derfor sin alvorlige  

 misbilligelse af Politikens handlemåde.
 I henhold til medieansvarslovens § 49 pålægger  

 Pressenævnet herefter den ansvarshavende redaktør at  

 offentliggøre følgende på fremtrædende plads i den  

 førstkommende søndagsudgave af Politiken:
 "Kendelse fra Pressenævnet.
 Politiken bragt den 3. og 10. maj 1992 nogle artikler om  

 en straffesag i Jylland, hvorunder en række personer blev dømt  

 for at have haft sexuel omgang med børn.
 I artiklerne blev der fremsat formodninger om, at  

 domfældelserne var sket på grundlag af urigtige forklaringer fra  

 de børn, som de dømte i følge dommene have haft sexuel  

 omgang med, og at forklaringerne var fremkaldt gennem psykolog [K]s  

 langvarige samtaler med børnene.
 I anledning af en klage fra [K] har Pressenævnet ved  

 kendelse af 30. juni 1992 udtalt, at artiklerne indeholder nogle alvorlige  

 beskyldninger mod klageren, og at Politiken har handlet i strid med god  

 presseskik ved ikke at forelægge beskyldningerne for klageren, inden de  

 blev offentliggjort.
 Pressenævnet har derfor udtalt sin alvorlige  

 misbilligelse af Politikens handlemåde.
I Pressenævnets behandling af sagen har flg.  

 medlemmer deltaget: A.
Kierkegaard, Bent A.
Koch, Ulrik Holmstrup og Ole  

 Malmqvist." Afsagt den 30. juni 1992.
