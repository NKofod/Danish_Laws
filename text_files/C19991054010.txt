 Om korrespondance til asylansøgere i  

 hjemlandet.
 Justitsministeriet har tilkendegivet, at  

 ministeriet ved besvarelse af klager over afvisninger i medfør af  

 udlændingelovens § 48, stk. 2, fremover kun vil sende afgørelsen  

 til udlændinges adresse i hjemlandet, såfremt den  

 pågældende udlænding i forbindelse med opgivelsen af  

 adressen i hjemlandet udtrykkeligt har tilkendegivet, at svaret ønskes  

 sendt til denne adresse.
 Justitsministeriet har på denne baggrund anmodet om,  

 at det i forbindelse med politiets afhøring, hvor den  

 pågældende opgiver sin adresse i hjemlandet søges  

 præciseret, om den pågældende er indforstået med at  

 modtage korrespondance fra de danske myndigheder på den opgivne adresse  

 i hjemlandet.
 Tilsvarende retningslinier skal følges af politiet  

 i de tilfælde hvor der er behov for at sende korrespondance til en  

 asylansøger.
