Resumé  



  

 Forsvarsministeriet regulerede i 1999 udetillægget for udstationeret  

 personel.  

 For en del af personellet medførte reguleringen en betydelig reduktion af  

 tillægget.
For personel der allerede var udsendt da reguleringen trådte i  

 kraft, tilbageregulerede ministeriet dog senere børnetillægget, som var en  

 del  

 af udetillægget.
Det medførte at de hidtidige satser for børnetillægget  

 skulle  

 anvendes indtil udgangen af 2001. Perioden blev senere forlænget til 1.  

 november  

 2002.
Ombudsmanden kritiserede at Forsvarsministeriet ikke  

 orienterede alle ansatte som var berørt af reguleringen, på en hensigtsmæssig  

 måde og med et rimeligt varsel.
Ombudsmanden kritiserede desuden at  

 ministeriet i forbindelse med tilbagereguleringen af børnetillægget ikke  

 tilgodeså de berettigede forventninger som måtte forventes at have dannet sig  

 hos i hvert fald en del af det personel som var blevet beordret til  

 udsendelse,  

 men endnu ikke udsendt, inden reguleringen trådte i kraft.
 Ombudsmanden henstillede at Forsvarsministeriet genoptog  

 sagen. (J.nr. 2002- 1079-811).
Udetillæg til forsvarspersonel Det fremgik af sagen at Udetillægsnævnet i februar 1996 anmodede  

 Finansministeriet og Udenrigsministeriet om i samarbejde at foretage en  

 analyse af udetillægssystemet.
Analysen førte til at Udetillægsnævnet den 17.  

 juni 1998 besluttede at regulere Udenrigsministeriets udetillægsordning i  

 nedadgående retning ved at ændre beregningsmetoden.
 Ved brev af 18. juni 1999 tiltrådte Forsvarsministeriet  

 Forsvarskommandoens forslag af 17. februar 1999 til en tilsvarende justering  

 af udetillægget for personel udsendt af Forsvarsministeriet med virkning pr.  

 1.  

 august 1999. Forsvarskommandoen fastlagde herefter to reguleringstidspunkter:  

 1. august 1999 for de lande hvor reguleringen var positiv, og 1. november  

 1999  

 for de lande hvor reguleringen var negativ.
 Den 18.-19. maj 1999 havde Forsvarskommandoen orienteret om de  

 planlagte ændringer på udetillægsområdet ved et seminar for regnskabsførere  

 og ledere af de danske elementer i udlandet.
Den 1. juli 1999 udsendte Forsvarskommandoen en særskilt  

 orientering til alt udsendt personel.
I orienteringen oplystes om de  

 forestående reguleringer af ferieelementet, børnetillægget,  

 transportelementet  

 og subtotalprocenten.
Af udetillægsorienteringen fremgik bl.a. følgende:
 1. Nybudgettering af  

 udetillægget pr. 1 AUG 1999.
a.
Udetillægsnævnet vedtog i DEC 1997 at gennemføre visse  

 justeringer i udetillæggene som følge af en gennemført udetillægsanalyse.  

 Vedtagelsen medførte, at der i 1998 blev gennemført reduktioner af  

 udetillæggene  

 i forsvaret i form af en generel nedsættelse af subtotalprocenten for alle  

 personelgrupper  

 med undtagelse af chefer på højeste niveau.
b.
De konkrete justeringer af udetillægssystemet fra 1999 blev  

 forelagt på et orienterende møde i Forsvarsministeriet (FMN) den 14 JAN 1999.  

 FMN har herefter bestemt, i hvilket omfang der skal ske ændringer for  

 forsvarets område.
 Følgende justeringer gennemføres samtidig med  

 Udenrigsministeriets omlægning med virkning fra 1 AUG 1999:
 Ændring af ferieelementet.
 Ændring af børnetillægget.
 Ændring af transportelementet.
 Ændring af subtotalprocenten.
d.
Som følge af ændringerne vil det fremtidige lønkerneresultat  

 med de nuværende satser blive negativt for kategorierne II, III, IV og V.  

 Dette  

 skyldes, at der ved den nye inddeling dels er søgt opnået en bedre tilpasning  

 til UMN kategorier og dels en følge af ændringer i procentandelen for  

 transportelementet.
De indplacerede personelgrupper i kategorierne I og VI  

 vil  

 dog opnå en forbedring, fordi der her er tale om nye kategorier, der ikke var  

 med tidligere.
Herudover vil kategori VII og VIII opnå en lille forbedring på  

 grund af ændringen af beregningen af den daglige husholdningssats fra 330  

 dage  

 til 335 dage pr. år.
FKO forventer imidlertid, at udetillæggets lønkerne vil falde  

 yderligere for alle kategorier, idet de nye regler om ferieelementet, grundet  

 manglende oplysninger fra UMN, ikke p.t. er medregnet.
Nedgangen i  

 ferieelementet  

 vil dog ramme alle udsendte med lige stor værdi, da elementet er ens for alle  

 kategorier. Den 11. august 1999 gav Forsvarskommandoen endvidere  

 orientering om ændringerne til Ældste Danske Officerer (ÆDO) ved et ÆDO-møde  

 i  

 København.
Den 19. oktober 1999 udsendte Forsvarskommandoen et brev til  

 alt udsendt personel hvoraf de nye udetillægssatser bl.a. fremgik.
Af brevet  

 fremgik endvidere bl.a. følgende:
 1. Fra Forsvarsministeriet (FMN) har Forsvarskommandoen  

 modtaget meddelelse om, at Udetillægsnævnet har tiltrådt, at der med virkning  

 fra 1 AUG 1999 er foretaget regulering af udetillægget for en række lande.
 I forbindelse hermed har FMN bestemt, at der samtidig skal  

 foretages en række justeringer af udetillægget som meddelt ved ref. b.
 De nye lønkerner fremgår af vedlagte bilag.
 2. Ovennævnte pris- og kursregulering iværksættes således, at  

 der for lande, hvor reguleringen er positiv, reguleres pr. 1 AUG 1999 og for  

 øvrige lande pr. 1 NOV 1999.
3. Kommandantskabet i Vedbæk anmodes om at orientere berørt  

 personel på tjenestesteder, der ikke er omfattet af ovennævnte adressater, om  

 den foretagne regulering. A klagede ved brev af 22. december 1999 på vegne af det danske  

 personel i X-land til Forsvarskommandoen over reduktionen af udetillægget.
Af  

 klagen fremgik bl.a. følgende:
2. Personel, der skal tilkommanderes til tjeneste i udlandet,  

 bliver inden udstationeringens påbegyndelse orienteret om udetillæggets  

 størrelse af FKO [Forsvarskommandoen; min bemærkning] jf. ref. d.
Denne  

 orientering  

 danner normalt baggrund for personellets budgetmæssige dispositioner i  

 forbindelse  

 med udstationeringen.
Der er ikke umiddelbart mulighed for at ændre på disse  

 dispositioner, idet medfølgende ægtefælle enten har opsagt sit tidligere  

 arbejde eller har fået helt eller delvis orlov for den forventede  

 udstationeringsperiode, børnene har skiftet skole til udstationeringsstedet,  

 boligen i Danmark er enten afhændet eller udlejet for hele perioden jf.  

 lejelovens bestemmelser, hele familiens indbo er flyttet, bil, møbler og  

 andet  

 indbo er købt mv.
 Den bestemte reduktion af udetillægget er en markant ændring af  

 forudsætningerne omkring de økonomiske dispositioner før udstationeringen.  

 Justeringens økonomiske konsekvenser kommer uventet for personel befalet til  

 udstationering før ref. a udsendelse, og reduktionen ses derfor også som et  

 indgreb i personellets ret til og mulighed for at planlægge deres  

 privatøkonomi.
 3. Reduktionen har især stor indflydelse på børnefamiliernes  

 rådighedsbeløb.
 4. På den baggrund konkluderes, at de bestemte reduktioner ikke  

 er acceptable for personel befalet til udstationering før ref. a. udsendelse,  

 da disse familiers økonomiske forudsætninger helt uventet er radikalt ændret  

 i  

 negativ retning.
Disse reduktioner fremstår som manglende troværdighed til FKO  

 forvaltning af personel, som i dette tilfælde på ingen måde lever op til  

 Forsvarschefens intentioner om åbenhed og troværdighed i forvaltningen. Ref. a, der omtaltes i brevet, var brevet af 19. oktober 1999  

 fra Forsvarskommandoen til alt udsendt personel hvori Forsvarskommandoen  

 bl.a.  

 orienterede om de nye udetillægssatser efter ændringen af beregningsmetoden.
Ved brev af 1. juni 2000 svarede Forsvarskommandoen på As  

 klage.
Følgende fremgår bl.a. af brevet:
 FKO skal meddele, at reglerne for udetillæg er fastsat af  

 Forsvarsministeriet (FMN), hvorfor FKO ikke har kompetence til at ændre heri.  

 FKO kan dog oplyse, at udetillægsspørgsmålet er fremlagt for FMN af  

 personelorganisationerne,  

 og FKO afventer resultatet heraf.
Så snart en afklaring foreligger, vil FKO vende tilbage med et  

 endeligt svar. Ved brev af 4. maj 2000 meddelte Forsvarsministeriet  

 Forsvarskommandoen at der efter ministeriets skrivelse af 18. juni 1999 var  

 konstateret en ikke uvæsentlig og uforudset ændring i børnetillæggets  

 størrelse.  

 Som konsekvens heraf bestemte Forsvarsministeriet at der for personel udsendt  

 inden den 1. november 1999 skulle ske en tilbageregulering af børnetillægget  

 således at børnetillægget under udsendelsen blev beregnet efter de satser som  

 gjaldt pr. 1. januar 1999. Tilbagereguleringen skulle dog ophøre den 31.  

 december 2001.
Den 9. maj 2000 blev dette fulgt op af en skrivelse fra  

 Forsvarskommandoen til det udsendte personel mfl.
Heri orienterede  

 Forsvarskommandoen  

 om den af Forsvarsministeriet trufne afgørelse af 4. maj 2000 og fremsendte  

 endvidere en oversigt over de nye børnetillægssatser.
 Ved brev af 13. juni 2000 bad A Forsvarskommandoen om et  

 skriftligt svar på sin klage af 12. december 1999.
 Forsvarskommandoen traf afgørelse den 27. juni 2000. Følgende  

 fremgår bl.a. af afgørelsen:
 1. Som svar på den ved ref. a. fremsendte anke om den foretagne  

 reduktion af udetillægget pr. 1 NOV 1999, skal FKO fremhæve, at der allerede  

 ved skr. af 10 MAJ 1999 til de danske elementer i udlandet samt ved  

 udetillægsorientering  

 af 1 JUL 1999 blev gjort opmærksom på, at udsendte, i forbindelse med den af  

 Udetillægsnævnet bekendtgjorde regulering, måtte påregne en væsentlig  

 reduktion, hvorfor det efter FKO vurdering ikke kan have været Dem ubekendt,  

 at  

 en reduktion ville blive aktuel.
2. Udetillægget er beregnet til at skulle dække de faktiske  

 merudgifter, der er ved at bo og arbejde i udlandet.
Udetillægget er således  

 ikke en fast påregnelig løndel, men et beløb til dækning af forøgede  

 leveomkostninger  

 i forhold til Danmark, og som reguleres løbende efter omkostningsniveauet i  

 det pågældende land, dels ved kvartårlige pris- og kursændringer og dels ved  

 årlig nybudgetteringer.
Den omtalte regulering er en følge af en sådan  

 nybudgettering.
En væsentlig årsag til reduktionen af udetillægget for  

 (X)-land, skyldtes ikke primært ændringer i omkostningsniveauet i (X)-land  

 men  

 den omstændighed, at Udetillægsnævnet havde bestemt, at man fremover skulle  

 have ferieelementet beregnet efter de omkostninger, der er forbundet med at  

 foretage en hjemrejse til Danmark og holde ferie dér, i modsætning til  

 tidligere hvor det var baseret på en kombination af dels ferie i  

 opholdslandet  

 og dels ferie i Danmark.
Ferieelementets beregning har herudover indflydelse  

 på børnetillæggets størrelse.
3. FKO bekendtgjorde, at Deres anke ville blive besvaret, når  

 resultatet at mødet mellem Forsvarsministeriet (FMN) og  

 Personelorganisationerne  

 var kendt.
FKO skal på baggrund heraf henvise til ref. c, bilag 1, hvori det  

 anføres, at FMN har truffet beslutning om, at kun børnefamilier udsendt før 1  

 NOV 1999 skal have tilbagereguleret deres børnetillæg efter den før 1 AUG  

 1999  

 gældende ordning.
For øvrigt personel vil der ikke ske tilbagereguleringer,  

 hvilket blev tiltrådt af Deres faglige organisation. Ved brev af 28. august 2000 klagede A på personellets vegne til  

 Forsvarsministeriet over Forsvarskommandoens afgørelse af 27. juni 2000.  

 Klagen  

 vedrørte to forhold.
For det første anførte A at personel der var udsendt før  

 1. november 1999, ikke før udsendelsen havde været bekendt med reduktionerne  

 i  

 udetillægget, og at dette personel derfor ikke havde haft korrekt grundlag  

 for  

 at træffe de budgetmæssige dispositioner vedrørende udsendelsen.
A opfordrede  

 på baggrund heraf Forsvarsministeriet til at tilbageføre lønkernen til det  

 niveau der var gældende før 1. november 1999.
For det andet anførte A at det personel der var udsendt før den  

 1. november 1999, kunne være befalet udsendt indtil den 31. oktober 2002, det  

 vil sige 10 måneder ud over det tidspunkt hvor ordningen med 2  

 børnetillægssatser  

 ophørte.
A opfordrede på baggrund heraf Forsvarsministeriet til at  

 tilbageføre  

 børnetillægget til den gamle ordning i denne periode.
Ved brev af 7. november 2000 besvarede Forsvarsministeriet As  

 klage.
Af afgørelsen fremgår bl.a. følgende:
 Det er ministeriets opfattelse, at personellet i  

 udsendelsesperioden er blevet tilstrækkeligt orienteret om, at udetillægget  

 ikke er en fast løndel, men udelukkende skal tjene til at dække merudgifter  

 under udsendelsen.
 Det er derfor ikke en markant ændring af de økonomiske forhold  

 for den enkelte, når Forsvarskommandoen fremadrettet har reguleret et tillæg,  

 der hidtil har medført en godtgørelse, der er større end de merudgifter, som  

 Udenrigsministeriet har vurderet at være gældende i forbindelse med  

 udstationeringen  

 i det pågældende land.
 Forsvarsministeriet kan derfor ikke imødekomme Deres anmodning  

 om at få tilbagereguleret lønkernen til niveauet før 1/11 1999.
 I erkendelse af, at reguleringen har haft en relativ stor  

 negativ effekt på børnetillægget, er dette tilbagereguleret i en periode som  

 beskrevet  

 ovenfor.
 Slutdatoen for denne tilbagereguleringsperiode er fastsat udfra  

 det forhold, at Udenrigsministeriet efter dette tidspunkt ikke længere  

 anvender 2 beregningsmetoder til fastsættelse af udetillæg, da alle udsendte  

 under Udenrigsministeriet derefter modtager tillæg efter den nye ordning.
 Det er ministeriets opfattelse, at denne tilbageregulering i  

 høj grad kompenserer for de reduktioner i totallønnen, som det nye udetillæg  

 har medført for børnefamilier.
Forsvarskommandoen har med skrivelsen af 27/6 2000 givet det  

 udsendte personel, der ydes børnetillæg, et varsel på ca. 1½ år indtil det  

 tidspunkt, hvor børnetillægget fastsættes efter det nye udetillæg.
Det skal  

 endvidere anføres, at også størrelsen af det nye børnetillæg af  

 Udenrigsministeriet er vurderet til at dække meromkostninger ved at have børn  

 med under opholdet i det pågældende land.
 Forsvarsministeriet kan derfor ikke imødekomme Deres anmodning  

 om at få perioden for tilbageregulering af børnetillægget forlænget.
Forsvarskommandoen har overfor Forsvarsministeriet  

 tilkendegivet, at såfremt enkeltpersoner er af den opfattelse, at  

 udetillægget  

 totalt set ikke dækker de med udsendelsen forbundne merudgifter, er man  

 indstillet  

 på at behandle konkrete henvendelser herom. Med brev af 29. august 2001 klagede A til mig over  

 Forsvarsministeriets og Forsvarskommandoens forvaltning i forbindelse med  

 nedsættelsen af udetillægget for personel udsendt til X-land.
Af As  

 klage  

 fremgår det bl.a.:
 Personellet finder, at forvaltningen i denne sag har været  

 kritisabel, idet der er foretaget ændringer i det beslutningsgrundlag, der  

 har  

 ligget forud for udsendelse i et omfang, som ikke kan henføres til  

 reguleringer.  

 Ændringerne er de facto gennemført med tilbagevirkende kraft for personel  

 befalet før 1. november 1999, hvilket efter personellets opfattelse er i  

 modstrid med hidtil gældende forvaltningsprincipper.
1. I det efterfølgende redegøres der for et sagsforløb, der har  

 bevirket, at en gruppe ansatte i forsvaret er blevet meddelt et økonomisk  

 dispositionsgrundlag, der senere reduceres betydeligt, og ikke kan henføres  

 til pris- eller kursjusteringer eller andre faktuelle forhold.
Der kan på  

 denne baggrund rejses tvivl om det retslige grundlag, og om den aktuelle  

 forvaltning har været i overensstemmelse med god forvaltningsskik. Med brev af 14. september 2001 meddelte jeg A at som sagen lå  

 oplyst for mig, havde Forsvarsministeriet ikke taget stilling til hans  

 indsigelser.
Derfor oversendte jeg As brev af 29. august 2001 med bilag  

 til  

 Forsvarsministeriet som en anmodning fra ham om at Forsvarsministeriet tog  

 stilling til hans indsigelser.
I forbindelse med Forsvarsministeriets behandling af sagen  

 udarbejdede ministeriet i januar 2002 et notat vedrørende As klage over  

 reduktionen i udetillægget.
Af notatet fremgår bl.a. følgende:
Et væsentligt spørgsmål i sagen er, om udetillægget bør anses  

 som værende et regulært løntillæg, eller om det blot skal ses som en  

 godtgørelse af faktiske udgifter i forbindelse med en udstationering? Det fremgår i den sammenhæng af Udenrigsministeriets pjece  

 Orientering om fastsættelsen af udetillæg at udetillægget:
  sigter mod at  

 kompensere for en række af de merudgifter, som følger af at gøre tjeneste i  

 udlandet  

 i forhold til medarbejderens situation under hjemmetjeneste. Men samtidig anføres det videre at:
Merudgifterne skyldes  

 bl.a. de særlige krav, som stilles til udsendte medarbejderes levefod  

 (herunder  

 repræsentation i videre forstand), og omstændigheder, der er en direkte følge  

 af opholdet i udlandet (herunder behovet for ferierejser til Danmark). Der er altså i udgangspunktet tale om en kompensation for  

 faktiske udgifter, men samtidig er disse angivet temmelig bredt som værende  

 eksempelvis en forhøjet levefod og repræsentation i videre forstand.
Udetillægget har hidtil i væsentlig grad overkompenseret for  

 udgifterne i forbindelse med udstationering.
Dette forhold har været praksis  

 i  

 næsten 40 år  siden budgetmetoden blev taget i anvendelse i 1961   

 og man kan  

 med rette hævde, at den hidtidige praksis på området har skabt en begrundet  

 forventning om, at udetillægget fastholdes på et kompensationsniveau, der  

 ligger over niveauet for de faktiske udgifter. Den 18. februar 2002 traf Forsvarsministeriet afgørelse på  

 baggrund af en fornyet behandling af sagen.
Det fremgik af afgørelsen at  

 Forsvarsministeriet ville fastfryse børnetillægget for personel udstationeret  

 før den 1. november 1999 på det niveau der var gældende den 31. december  

 2001.  

 Fastfrysningen skulle være gældende indtil den 1. november 2002 hvorefter den  

 nye beregningsmetode ville være gældende for alt udstationeret personel.
Af  

 afgørelsen fremgår det nærmere:
 Forsvarsministeriet skal med den givne anledning fastslå, at  

 forsvarsministeren er bemyndiget til at fastsætte ydelser til udstationeret  

 personel, og at reguleringer af disse ydelser derfor kan foretages  

 administrativt efter bemyndigelse fra forsvarsministeren.
Herudover kan det anføres, at det om udetillægget er bestemt,  

 at dette reguleres løbende på baggrund af en konkret vurdering af forholdene  

 på udstationeringstidspunktet og de øjeblikkelige priser og valutakurser.
En  

 sådan regulering er altså forventelig og foretages løbende og periodisk.
Den i sagen omhandlede regulering pr. 1. november 1999 havde  

 imidlertid ikke karakter af pris- og/eller kursregulering, men skyldtes en  

 ændret beregningsmetode for udetillægget.
Denne ændrede beregningsmetode blev  

 indført, fordi det af Udetillægsnævnet vurderedes, at udetillægget i høj grad  

 overkompenserede for de faktisk udgifter, der er forbundet med en  

 udstationering.
Udetillægget sigter mod at kompensere for en række af de  

 udgifter, der er forbundet med udstationering, og udetillægget skal derfor  

 ikke  

 ses som et egentligt løntillæg, men snarere som en godtgørelse for de  

 merudgifter,  

 der påføres medarbejderen under udstationering.
Udetillægget har imidlertid  

 gennem længere tid ligget på et niveau, der mere end kompenserer for de  

 faktiske udgifter, og det må derfor erkendes, at der er skabt en begrundet  

 forventning blandt det udstationerede personel om, at udetillægget ville  

 ligge  

 rimeligt fast på dette forhøjede niveau.
Reelt set har der således været tale  

 om at udetillægget har udgjort en forventelig løndel, snarere end blot en  

 merudgiftsgodtgørelse.
 Det forhold, at den af Udetillægsnævnet vedtagne ændring af  

 beregningsmetoden medførte en mærkbar nedsættelse af visse medarbejderes  

 udetillæg, samt at ændringen ikke kunne henføres til almindelige reguleringer  

 medførte, at Forsvarsministeriet den 4. maj 2000 besluttede at  

 tilbageregulere  

 den del af udetillægget, som afstedkom den største reduktion i medfør af den  

 ændrede beregningsmetode  nemlig børnetillægget  til den  

 beregningsmetode,  

 der anvendtes før 1. november 1999. Det bestemtes samtidigt, at  

 tilbagereguleringen skulle være gældende frem til 31. december 2001, hvor  

 Udenrigsministeriet ville ophøre med at beregne efter den gamle sats, idet al  

 Udenrigsministeriets personel herefter ville være udstationeret under den nye  

 ordning.
 Det af Forsvarsministeriets personel, som er udstationeret i  

 perioden mellem 1. januar 1999 og 1. november 1999, blev imidlertid, grundet  

 forsvarets senere varslingsdato, udsendt under den gamle ordning, og vil  

 stadig være udsendt 31. december 2001. For dette personel betyder en  

 tilbageregulering, der kun er gældende indtil 31. december 2001, at der vil  

 forekomme en betydelig reduktion i udetillægget i løbet af  

 udstationeringsperioden.  

 For at undgå dette vurderes og bestemmes det således hermed af  

 Forsvarsministeriet,  

 at der bør ske en fastfrysning af børnetillægget for den pågældende  

 personelgruppe.
 Det er Forsvarsministeriets opfattelse, at en sådan fastfrysning  

 modvirker hovedparten af nedgangen i udetillægget, og at der således undgås  

 nedadgående reguleringer udover det niveau, der i forvejen kan forventes i  

 forbindelse med de almindelige periodiske tilpasninger af udetillægget.
 De har endvidere fremsat ønske om, at de gamle udetillægssatser  

 skal finde anvendelse på al personel, der var beordret til udsendelse inden  

 1. november 1999, og dette uanset om udstationeringen reelt var påbegyndt den  

 1. november 1999.
Forsvarsministeriet finder imidlertid ikke, at personel, der er  

 udstationeret fra 1. november 1999 og fremefter, er berettiget til at modtage  

 udetillæg efter den gamle sats, uanset hvornår beordringen fandt sted, idet  

 disse personer ved udstationeringstidspunktet var oplyst de nye satser.
Denne  

 personelgruppe har således ikke ved udrejsen kunne forvente en højere  

 udetillægssats, ligesom personellet ikke har oplevet en nedgang i udetillæg,  

 da man fra første dag modtog udetillæg efter den nye, lavere sats.
 Den 26. marts 2002 rettede A igen henvendelse til mig og bad mig  

 om at tage stilling til Forsvarsministeriets og Forsvarskommandoens  

 forvaltning i forbindelse med nedsættelsen af udetillægget for personel  

 udsendt til X-land.
I den forbindelse anførte A bl.a. følgende:
Med sin fornyede afgørelse tager Forsvarsministeriet kun i  

 meget begrænset omfang hensyn til de grundlæggende problemstillinger, der  

 knytter sig til denne sag.
Som det eksplicit er fremhævet i  

 Forsvarsministeriets skrivelse, var der ikke tale om reguleringer, men om  

 egentlige ændringer i hele beregningsgrundlaget for fastsættelse af  

 udetillæg.  

 De overvejelser, der har ført til den fornyede afgørelse i  

 Forsvarsministeriet, kan efter personellets opfattelse ikke med rimelighed  

 ses isoleret i relation til børnetillæggene.
Det forekommer endvidere vanskeligt at forstå, at  

 Forsvarsministeriet med sin afgørelse ikke finder beordringstidspunktet  

 relevant  

 i forhold til ændringerne og den iværksatte overgangsordning.
Det har hidtil  

 været god forvaltningspraksis at tage udgangspunkt i beordringsdatoen i  

 sammenhænge, der relaterer sig til mulighederne for at foretage økonomiske  

 bindinger og dispositioner.
Forsvarsministeriet er tilsyneladende bibragt en opfattelse af,  

 at ændringerne var kendt af det personel, der blev beordret før 1. november  

 1999, men reelt ikke var påbegyndt tjeneste før denne dato.
Denne opfattelse  

 må basere sig på et ufuldstændigt grundlag og er på ingen måde korrekt.
Der  

 har  

 på intet tidspunkt været givet meddelelse om ændringerne til dette personel,  

 hverken i forbindelse med beordringen, hvor bindende dispositioner normalt  

 træffes, eller i perioden indtil tiltrædelse af tjeneste pr. november 1999.  

 Det kan i denne sammenhæng oplyses, at den udbetalte løn for november måned  

 1999 var efter de hidtil gældende regler, hvorfor der fandt en  

 tilbageregulering sted i den efterfølgende måned for alt personel, også for  

 det personel der tiltrådte tjeneste i november 1999. Dette kan bekræftes af  

 Kommandantskabet i Vedbæk, som hører under Forsvarskommandoen.
Den iværksatte  

 overgangsordning må derfor betragtes som forskelsbehandling og ses ikke at  

 være  

 i overensstemmelse med almindelige grundlæggende forvaltningsmæssige  

 lighedsprincipper.
Personellet finder fortsat, at forvaltningen i denne sag har  

 været kritisabel, idet der er foretaget ændringer i det beslutningsgrundlag,  

 der har ligget forud for udsendelsen i et omfang, som ikke kan henføres til  

 reguleringer.
Det er et faktum, at ændringerne de facto er gennemført med  

 tilbagevirkende kraft for alt personel  

  

 befalet  

  

 før 1. november 1999, hvilke efter personellets opfattelse er i modstrid med  

 hidtil gældende forvaltningsprincipper og god forvaltningsskik. Den 22. august 2002 bad jeg Forsvarsministeriet om en udtalelse  

 i anledning af As brev af 26. marts 2002. Jeg bad Forsvarsministeriet  

 om  

 forinden at indhente en udtalelse fra Forsvarskommandoen.
Endvidere bad jeg  

 Forsvarsministeriet om særligt at oplyse hvorledes og hvornår ændringen af  

 udetillægget blev meddelt over for de af Forsvarsministeriets ansatte som var  

 beordret ud inden den 1. november 1999, men først udstationeret efter denne  

 dato.
 Af Forsvarskommandoens udtalelse af 12. september 2002 fremgik  

 bl.a. følgende:
2. FKO skal indledningsvis bemærke, at personellet selv er  

 ansvarlig for at holde sig orienteret om deres fremtidige tjeneste, herunder  

 også lønforhold.
Personellet har således selv en forpligtelse til aktivt at  

 søge tilgængelig information om forhold vedrørende udetjenesten.
I ref. b er angivet, at udetillægget reguleres flere gange om  

 året.
Sådanne reguleringer kan være såvel positive som negative.
 For det personel, der rettede henvendelse til FKO inden  

 udsendelsen i perioden op til 1. november 1999 om oplysninger om  

 udetillægget,  

 blev der i hvert enkelt tilfælde gjort opmærksom på, at der ville ske en  

 regulering  

 i negativ retning pr. 1. august 1999. En regulering som af tekniske grunde af  

 FKO dog blev udskudt til 1. november 1999.
 3. FKO udsender jævnligt orienteringer til det udsendte  

 personel, men har sjældent mulighed for at orientere det personel, der endnu  

 ikke er befalet til tjeneste, da udeposten i vid udstrækning bliver besat  

 efter ansøgning.
 FKO gjorde således allerede i forbindelse med reguleringen af  

 udetillægget pr. 1. februar 1999 i en skrivelse opmærksom på, at der måtte  

 forventes en negativ regulering senere på året, som følge af  

 Udetillægsnævnets  

 beslutning om at foretage justeringer i udetillægget.
 4. Den 1. juli 1999 udsendte FKO til samtlige medarbejdere i  

 udetjenesten i en særskilt orientering oplysninger om den forestående  

 regulering.  

 Orienteringen vedlægges som bilag 1. Forinden havde FKO ved et seminar for  

 regnskabsførere og ledere af de danske elementer i udlandet den 18.-.19. maj  

 1999 orienteret om omlægningen af udetillægget, ligesom orienteringen blev  

 givet til Ældste Danske Officerer (ÆDO) ved ÆDO-mødet i København den 11.  

 august 1999.
Aflønningsforhold m.v. i forbindelse med tjeneste i udlandet er  

 ikke reguleret ved aftaler.
Reglerne blev fastsat af Udetillægsnævnet, der  

 efter indstilling fra Udenrigsministeriet, bestemte hvorledes disse skulle  

 ændres/tolkes  

 m.v.
5. Til de stillede spørgsmål skal FKO anføre, at personellet  

 kan blive beordret op til et år før udsendelsen.
Når beordringen er kendt  

 modtager de pågældende en orienteringsskrivelse der vedlægges som bilag 3.  

 samt en kopi af ref. b. tillige med diverse skemaer til udfyldelse med  

 henblik  

 på indplacering i udetillægssystemet.
 Personellet bliver alene oplyst på anfordring om de i ref. b.  

 angivne forhold samt fortolkninger i relation hertil.
Personellet bliver ikke på arbejdsgiverens foranledning særskilt  

 oplyst om ændrede forhold i perioden mellem beordring og udstationering  

 medmindre de pågældende selvstændig retter henvendelse til FKO eller  

 Kommandantskabet i Vedbæk.
De oplysninger som personellet her modtager om  

 udetillæggets  

 størrelse bliver udtrykkeligt givet med forbehold for senere ændringer og  

 reguleringer. Ref. b. der omtales i brevet, er FKOVEJL.
PS 400-3, kapitel 24.
 Forsvarsministeriet udtalte i brev af 8. november 2002 bl.a.  

 følgende:
 Det fremgår af vedlagte udtalelse fra Forsvarskommandoen af  

 12. september 2002:
 At personellet kan blive beordret op til et år før udsendelsen.  

 Af bilag fremgår det, hvornår de enkelte personer i sagen blev beordret til  

 tjeneste i udlandet.
 At personellet herefter modtager en orienteringsskrivelse, en  

 kopi (særtryk) af Forsvarskommandoens Vejledning, kap. 24, hvori der generelt  

 oplyses om aflønning mv. for udsendt personel, samt diverse skemaer til brug  

 for indplacering i udetillægssystemet.
 At personellet ikke på arbejdsgivers foranledning bliver  

 særskilt informeret om ændrede forhold vedr. udetillægssystemet i perioden  

 mellem beordring og udstationering.
 At personellet selv er ansvarlig for at holde sig orienteret om  

 lønforhold mv. for deres fremtidige tjeneste.
 At Forsvarskommandoen jævnligt orienterer det udsendte personel  

 om evt. ændringer eller reguleringer af udetillægget.
 Indledningsvis skal Forsvarsministeriet på baggrund af  

 ovenstående udtalelse fra Forsvarskommandoen bemærke, at den af  

 Udetillægsnævnet  

 vedtagne ændring af beregningsmetoden  som bekendt  medførte en  

 mærkbar  

 nedsættelse af visse medarbejderes udetillæg, særligt børnetillægget.
Baggrunden herfor var, at Udetillægsnævnet vurderede, at  

 udetillægget i høj grad overkompenserede de faktiske merudgifter.
Der var  

 således ikke blot tale om en almindelig regulering, men en egentlig ændring  

 af  

 beregningsmetoden.
 Det afgørende spørgsmål er derfor, hvordan skæringsdatoen for  

 indførelsen af den nye udetillægsordning rettelig bør fastsættes.
 Ved skrivelse af 18. februar 2002 bestemte Forsvarsministeriet,  

 at det afgørende i den henseende var udstationeringstidspunktet og ikke  

 beordringstidspunktet i forhold til datoen den 1. november 1999.
 Ved skrivelse af 26. marts 2002 har det berørte personel v/ (B)  

 gjort gældende, at beordringstidspunktet i stedet bør være afgørende, da de  

 pågældende i tiden efter beordringen og inden selve udsendelsen har truffet  

 økonomiske dispositioner på grundlag af de satser for udetillægget, som  

 forelå  

 på dette tidspunkt.
Det fremgår dog af Forsvarskommandoens høringssvar, at  

 personellet ikke særskilt og på Forsvarskommandoens foranledning oplyses om  

 de  

 aktuelle og faktiske udetillægssatser, men kun hvis de selv måtte have rettet  

 henvendelse til Forsvarskommandoen og anmodet derom.
I så fald er satsernes  

 størrelse blevet oplyst, men med udtrykkeligt forbehold om senere ændringer  

 og  

 reguleringer.
Efter en samlet vurdering er det Forsvarsministeriets  

 opfattelse, at klagernes argumentation om, at de efter beordringen har  

 truffet  

 økonomiske dispositioner på grundlag af de på daværende tidspunkt gældende  

   

 høje  satser, må anses for mindre relevant.
Hertil kommer det meget  

 væsentlige  

 forhold, at forsvarets personel ikke ved beordringen automatisk modtager  

 orientering om de aktuelle udetillægssatser, og personellet er derved heller  

 ikke af den grund bragt i en situation, som kunne skabe en berettiget og  

 rimelig forventning om et bestemt niveau for udetillægget.
Da der i øvrigt er fast praksis for, at Forsvarsministeriet  

 generelt følger Udenrigsministeriets udetillægsordning, finder  

 Forsvarsministeriet  

 således fortsat, at udstationeringstidspunktet og ikke beordringstidspunktet  

 bør være afgørende.
Det må dog erkendes, at udetillægget før den ændrede  

 beregningsmetode  

 i et vist omfang var overkompenserende, men det kan efter ministeriets  

 opfattelse ikke indebære, at beordringstidspunktet i stedet skulle være  

 afgørende, når der principielt ikke er tale om et egentligt løntillæg. Ved brev af 19. december 2002 kommenterede A  

 Forsvarsministeriets og Forsvarskommandoens udtalelser.
Ombudsmandens udtalelse 1. Ændring af metoden til beregning af udetillæg Reglerne om udetillæg til tjenestemænd mfl. der af Forsvarsministeriet  

 udsendes til fast tjeneste ved ambassader og internationale stabe mv., er  

 fastsat i lov om forsvarets personel (dagældende lovbekendtgørelse nr. 527 af  

 6. juli 1998). Personellovens § 11, stk. 2, har følgende ordlyd:
 § 11.
Stk. 2.  

  

 Personel, der forretter tjeneste i udlandet, vil kunne oppebære udetillæg mv.  

 efter regler, der fastsættes af forsvarsministeren. Ifølge cirkulære om dansk personel, der forretter tjeneste i udlandet eller  

 ved allierede stabe i Danmark (cirkulære af 5. august 1994), § 3, fastsættes  

 retningslinjerne for forvaltning og administration af udsendt  

 personel af Forsvarskommandoen, og det er som følge heraf også  

 Forsvarskommandoen  

 der fastsætter reglerne på udetillægsområdet.
Det fremgår endvidere af sagen at Forsvarskommandoen følger de  

 retningslinjer som gælder for udenrigstjenesten, ved fastlæggelsen af  

 reglerne  

 på udetillægsområdet.
Ifølge lov nr. 5 (Lovtidende B) af 7. juni 1958 om  

 normering og klassificering af statstjenestemandsstillinger var det  

 Udetillægsnævnet  

 der fastsatte Udenrigsministeriets udetillægssatser.
Da den nugældende  

 tjenestemandslov trådte i kraft, blev denne lov ophævet, men visse af lovens  

 bestemmelser, herunder § 9, stk. 1 og 2, om Udetillægsnævnet forblev dog i  

 kraft, jf. § 2, nr. 3, i Finansministeriets bekendtgørelse nr. 706 af 22.  

 oktober 1991 om bestemmelser efter den tidligere  

 statstjenestemandslovgivning,  

 der forbliver i kraft.
Udetillægsnævnet blev efterfølgende nedlagt ved lov  

 nr.  

 410 af 6. juni 2002.
Ifølge den dagældende bestemmelse i § 7, litra r, i ligningsloven  

 (dengang lovbekendtgørelse nr. 819 af 3. november 1997 om påligningen af  

 indkomstskat til staten med senere ændringer) medregnes udetillæg,  

 hjemflytningstillæg og bosættelsespenge som oppebæres af danske statsborgere  

 der af den danske stat er udsendt til tjeneste uden for riget, samt andre  

 lignende ydelser der tjener til dækning af merudgifter som følge af tjenesten  

 i udlandet, ikke til den skattepligtige indkomst.
Efter en lovændring i 2002  

 findes bestemmelsen nu i ligningslovens § 7, nr. 15.
Forsvarsministeriet har oplyst at Udetillægsnævnet i februar  

 1996 anmodede Finansministeriet og Udenrigsministeriet om i samarbejde og  

 under  

 inddragelse af et eksternt konsulentfirma at foretage en analyse af  

 udetillægssystemet.
Konsulentfirmaet påviste en række fejl ved  

 udetillægssystemet  

 der førte til at Udetillægsnævnet i juni 1998 besluttede at ændre  

 reguleringen  

 af ferieelementet, børnetillægget, transportelementet og subtotalprocenten.  

 Begrundelsen var at det var almindeligt kendt at udetillægget oversteg de  

 merudgifter som fulgte af tjenesten i udlandet.
Udetillægsnævnet ønskede  

 derfor med den ændrede beregningsmetode at bringe udetillægget ned på et  

 niveau  

 der var i overensstemmelse med udetillæggets formål, det vil sige at dække de  

 merudgifter som er forbundet med udstationeringen.
 Forsvarsministeriet har endvidere oplyst at det, siden den  

 oprindelige budgetmetode blev vedtaget i 1961, havde været praksis at  

 udetillægget i væsentlig grad overkompenserede for udgifterne i forbindelse  

 med udstationeringen, og at den hidtidige praksis havde skabt en berettiget  

 forventning om at udetillægget blev fastholdt på et kompensationsniveau der  

 lå  

 over niveauet for de faktiske udgifter.
 Det er endvidere oplyst at der hidtil kun havde været foretaget  

 justeringer på baggrund af prisudviklingen, og at den nye beregningsmetode  

 som  

 Udetillægsnævnet vedtog i juni 1998, og som Forsvarsministeriet tiltrådte  

 efter forslag fra Forsvarskommandoen, således var den første store ændring i  

 udetillægssystemet i næsten 40 år.
Selv om der efter det oplyste tidligere kun har været foretaget  

 justeringer på baggrund af prisudviklingen, er det min opfattelse at  

 Forsvarskommandoen ikke var afskåret fra at foretage mere vidtgående  

 ændringer  

 i udetillægssystemet som den her omhandlede ændring af beregningsmetoden.
Det  

 må således antages at den kompetence til at fastsætte regler om udetillæg mv.  

 som forsvarsministeren har efter personellovens § 11, stk. 2, giver mulighed  

 for at fastlægge ændrede metoder for beregning af satserne for udetillæg, og  

 det må endvidere antages at ministerens beføjelser efter denne bestemmelse er  

 blevet overladt til Forsvarskommandoen uden begrænsninger af betydning for  

 denne  

 sag.
Jeg er herefter af den opfattelse at Forsvarskommandoen havde kompetence  

 til at følge Udetillægsnævnets beslutning om at ændre beregningsmetoden, også  

 selv om dette medførte en ændring i nedadgående retning.
 Da jeg således ikke mener at der er tvivl om at  

 Forsvarskommandoen havde adgang til at ændre beregningsmetoden, har jeg  

 koncentreret min undersøgelse om gennemførelsen af den ændrede  

 beregningsmetode.
2. Udetillæggets  

 karakter Formålet med udetillægget var som ovenfor omtalt at kompensere  

 for en række af de merudgifter der er forbundet med udstationering, jf.  

 FKOVEJL PS.400-3, pkt. 2.
 Af et notat udarbejdet af Forsvarsministeriet i januar 2002  

 fremgår det at der som udgangspunkt var tale om en kompensation for faktiske  

 udgifter i forbindelse med udsendelsen, men at disse udgifter samtidig var  

 angivet temmelig bredt som eksempelvis en forhøjet levefod og repræsentation  

 i videre forstand.
 I Forsvarsministeriets afgørelse af 18. februar 2002 udtalte  

 ministeriet at udetillægget gennem længere tid havde ligget på et niveau der  

 mere end kompenserede for de faktiske udgifter, og at ministeriet derfor  

 måtte  

 erkende at der var skabt en begrundet forventning blandt det udstationerede  

 personel om at udetillægget ville ligge rimeligt fast på dette forhøjede  

 niveau.
Imidlertid anførte Forsvarsministeriet i sit notat af 6.  

 november 2002 at udetillægget alene dækker de meromkostninger der er  

 forbundet  

 med udsendelsen, under selve udstationeringen, og at udetillægget dermed ikke  

 var et egentligt løntillæg.
Ministeriet erkendte dog at udetillægget før den  

 ændrede beregningsmetode i et vist omfang var overkompenserende.
 Endvidere udtalte Forsvarsministeriet i sin udtalelse af 8.  

 november 2002 at idet det befalede, men endnu ikke udstationerede personel  

 ikke ved beordringen automatisk modtager orientering om de aktuelle  

 udetillægssatser, kunne personellet heller ikke derved af den grund være  

 bragt  

 i en situation der kunne skabe en berettiget og rimelig forventning om et  

 bestemt  

 niveau for udetillægget.
Det følger af den almindelige hovedregel i dansk ret at en  

 arbejdsgiver i kraft af ledelsesretten ensidigt kan foretage ændringer af  

 ansættelsesforholdets vilkår.
Hvis der er tale om væsentlige ændringer af  

 løn-  

 og arbejdsvilkårene, betragtes ændringen dog som en misligholdelse af  

 ansættelseskontrakten  

 med den virkning at ændringen kun kan gennemføres efter reglerne om opsigelse  

 af ansættelsesforholdet.
Dette indebærer bl.a. at arbejdsgiveren skal varsle  

 ændringen med en frist der svarer til den ansattes opsigelsesvarsel, og at  

 varslingen skal indeholde oplysninger om at den ansatte er opsagt fra en  

 bestemt dato, men at den ansatte samtidig tilbydes ansættelse på de ændrede  

 vilkår.
Grænsen mellem væsentlige og mindre væsentlige ændringer af løn- og  

 arbejdsvilkårene er ikke altid skarp, men lønmæssig nedgang vil som  

 udgangspunkt blive betragtet som en væsentlig ændring.
Jeg henviser til  

 Advokatfirmaet Norrbom & Vinding, Personalejuridisk håndbog, s. 247ff,  

 Jens  

 Kristiansen, Arbejdsretlig Lærebog, s. 311ff, og Ruth Nielsen, Lærebog i  

 Arbejdsret,  

 8. udgave (2001), s.  

 326f.
Jeg har overvejet om disse regler fandt anvendelse i forbindelse  

 med ændringerne af udetillægget.
Der er dog flere forhold som efter min  

 opfattelse medfører at det må anses for tvivlsomt om disse regler skulle  

 anvendes i denne sag.
Det må således efter min opfattelse give anledning til en vis  

 tvivl om udetillægget  eller den del af tillægget som lå ud over  

 kompensationen for merudgifter som følge af tjeneste i udlandet  kan  

 betragtes som en del af lønnen sådan at en nedgang i udetillægget kan  

 betragtes  

 som en lønnedgang og dermed som udgangspunkt som en væsentlig ændring af løn-  

 og arbejdsvilkårene.
Der er ganske vist flere forhold som taler for at anse  

 ændringen af udetillægget som en ændring af de ansattes løn.
Jeg henviser  

 navnlig  

 til den omstændighed at udetillægget til en vis grad overkompenserede for de  

 nævnte udgifter, at der efter det oplyste gennem en meget lang årrække var  

 blevet ydet et tillæg på dette niveau, at et sådant tillæg derfor var en  

 påregnelig del af de ydelser som de ansatte modtog i kraft af  

 ansættelsesforholdet,  

 at de ansatte ikke var forpligtet til at dokumentere at de havde afholdt  

 udgifter  

 af en bestemt art og størrelse som betingelse for at modtage tillægget, men  

 at  

 tillægget tværtimod blev beregnet efter generelt formulerede regler og  

 stillet  

 til fri rådighed for de ansatte.
Sagen rummer dog også omstændigheder som  

 peger  

 i retning af at udetillægget  herunder den del af tillægget som lå ud  

 over  

 kompensationen for merudgifter som følge af tjeneste i udlandet  ikke  

 kan  

 betragtes som en del af lønnen i den her angivne forstand.
Jeg henviser bl.a.  

 til at udetillægget ikke bliver fastlagt i overensstemmelse med de regler som  

 gælder for fremgangsmåden i forbindelse med fastsættelsen af offentligt  

 ansattes  

 lønvilkår, jf. bl.a. tjenestemandslovens kapitel 10, og at udetillægget ikke  

 bliver beskattet som lønindtægt.
Det er i sagen ikke oplyst hvilken ansættelsesform der var  

 anvendt for de ansatte som blev berørt af ændringen af udetillægget, men jeg  

 går ud fra at i hvert fald hovedparten af dem var ansat som tjenestemænd.
I  

 den forbindelse henviser jeg til Finansministeriets cirkulære nr. 210 af 11.  

 december 2000 om anvendelse af tjenestemandsansættelse i staten og  

 folkekirken, § 2.
Det må efter min opfattelse give anledning til tvivl om den  

 ovennævnte regel hvorefter væsentlige ændringer af løn- og arbejdsvilkårene  

 betragtes som en misligholdelse af ansættelseskontrakten med den virkning at  

 ændringen kun kan gennemføres efter reglerne om opsigelse af  

 ansættelsesforholdet, finder anvendelse for tjenestemænd.
Disses  

 ansættelsesforhold  

 reguleres som udgangspunkt af tjenestemandslovgivningen (og i et mindre  

 omfang  

 af bestemmelser i grundloven), men ikke af individuelle kontrakter eller  

 generelle overenskomster.
Netop hvad angår lønfastsættelsen, er dette  

 udgangspunkt  

 dog blevet fraveget ved bestemmelsen i § 45 tjenestemandsloven (dengang  

 lovbekendtgørelse nr. 678 af 17. september 1998 om tjenestemænd med senere  

 ændringer) der bestemmer at løn- og andre ansættelsesvilkår for tjenestemænd  

 fastsættes ved aftale mellem finansministeren og de centralorganisationer der  

 er nævnt i lovens § 49.
Uanset at der består en vis tvivl om dette spørgsmål, er det  

 min opfattelse at den nævnte regel hvorefter væsentlige ændringer af løn- og  

 arbejdsvilkårene betragtes som en misligholdelse af ansættelseskontrakten med  

 den virkning at ændringen kun kan gennemføres efter reglerne om opsigelse af  

 ansættelsesforholdet, ikke er anvendelig i forbindelse med ændringer af  

 udetillægget.
Jeg har lagt vægt på at det fremgår af personellovens § 11,  

 stk.  

 2, at reglerne for beregningen af udetillægget fastsættes af  

 forsvarsministeren.
En ændring af disse regler kan derfor ikke betragtes som  

 en ændring af vilkårene for en gensidigt bebyrdende ansættelseskontrakt, men  

 kun som en ændring af regler der fastsættes ensidigt af forsvarsministeren  

 (eller af Forsvarskommandoen efter bemyndigelse fra ministeren). Det samme må  

 antages at gælde hvis den foretagne ændring som omtalt nedenfor må betragtes  

 som en ændring af Forsvarskommandoens hidtidige administrative praksis.
Da jeg som nævnt går ud fra at i hvert fald hovedparten af dem  

 som blev berørt af ændringen af udetillægget, var ansat som tjenestemænd, har  

 jeg tillige overvejet om ændringen var omfattet af bestemmelserne i  

 tjenestemandsloven.
Loven indeholder i § 12 regler som regulerer den  

 pågældende  

 myndigheds mulighed for at foretage ændringer i en tjenestemands stilling.  

 Disse regler i tjenestemandsloven kan til en vis grad betragtes som et  

 sidestykke  

 til den ovennævnte regel hvorefter væsentlige ændringer af løn- og  

 arbejdsvilkårene  

 betragtes som en misligholdelse af ansættelseskontrakten, men de er ikke  

 knyttet til en ændring af en gensidigt bebyrdende ansættelseskontrakt.
Ifølge  

 § 12 har en tjenestemand inden for sit ansættelsesområde pligt til at  

 underkaste sig sådanne forandringer i sine tjenesteforretningers omfang og  

 beskaffenhed der ikke ændrer tjenestens karakter, og som ikke medfører at  

 stillingen ikke længere kan anses for passende for ham, og i samme omfang kan  

 det pålægges tjenestemanden at overtage en anden stilling.
En ændring der går  

 ud over den grænse som fremgår af § 12, anses for en forflyttelse som  

 tjenestemanden  

 ikke er forpligtet til at acceptere.
Da der i denne sag var tale om en  

 generel  

 ændring af beregningen af udetillæg som blev foretaget for at sikre at disse  

 tillæg alene blev ydet til de formål som de var tiltænkt, er det min  

 opfattelse  

 at denne ændring ikke ændrede karakteren af de pågældendes stillinger eller i  

 øvrigt medførte at disse ikke længere kunne anses for passende, og der var  

 således ikke tale om en forflyttelse af de berørte tjenestemænd.
Det fremgår af den hidtidige bestemmelse i tjenestemandslovens  

 § 55 at hvis en tjenestemand i medfør af reglerne i lovens § 12 eller af  

 anden  

 ham utilregnelig årsag overgår til en stilling der er henført til en lavere  

 lønramme end den hidtidige, ydes der ham et personligt tillæg til udligning  

 af  

 forskellen.
Tillægget fastsættes så det udligner den til enhver tid værende  

 forskel mellem den samlede faste løn i den lavere stilling og den samlede  

 faste  

 løn tjenestemanden ville have opnået ved forbliven i den hidtidige stilling,  

 og det er således ikke blot forskellen i lønrammen der udlignes. § 55 blev  

 ændret med virkning fra 1. januar 2004 ved lov nr. 1155 af 19. december 2003  

 om ændring af lov om tjenestemænd, lov om tjenestemandspension og lov om  

 tidsbegrænset ansættelse og om ophævelse af lov om åremålsansættelse af  

 tjenestemænd og ansatte på tjenestemandslignende vilkår og lov om kongelig  

 udnævnelse og åremålsansættelse af visse tjenestemænd.
Bestemmelsen i tjenestemandslovens § 55 kan ikke anses for  

 anvendelig i den foreliggende sag idet der ikke var tale om at de pågældende  

 overgik til en anden stilling.
Endvidere må det som ovenfor anført anses for  

 tvivlsomt om udetillægget  eller den del af tillægget som lå ud over  

 kompensationen  

 for merudgifter som følge af tjeneste i udlandet  kan betragtes som en  

 del af  

 lønnen.
Ud over tjenestemandslovens regler må den foretagne ændring af  

 beregningen af udetillæg bedømmes efter de almindelige forvaltningsretlige  

 regler.
I henhold til disse regler vil enkeltstående fravigelser fra en  

 lovlig  

 administrativ praksis som udgangspunkt blive anset for usaglig  

 forskelsbehandling,  

 mens en generel ændring af praksis for fremtiden vil blive anset for lovlig  

 hvis den nye praksis har en saglig begrundelse og ikke strider mod  

 overordnede  

 regler.
Det må dog i almindelighed kræves at en ændring af praksis  

 bekendtgøres på en i forhold til de berørte borgere hensigtsmæssig måde, og  

 at  

 der bliver givet de berørte borgere et rimeligt varsel til at omstille sig.  

 Jeg  

 henviser til Jens Garde og Jørgen Mathiassen mfl., Forvaltningsret,  

 Almindelige  

 Emner, 3. udgave (1997), s.  

 118f,  

 og Jon Andersen mfl., Forvaltningsret, 2. udgave (2002), s. 347.
Grænsen mellem formulerede regler, herunder generelle  

 tjenestebefalinger, og administrativ praksis er ikke skarp.
Ofte formuleres  

 administrative vejledninger netop på grundlag af administrativ praksis.
Det  

 kan således give anledning til tvivl om reglerne om udetillæg i  

 Forsvarskommandoens  

 vejledning skal betragtes som generelle tjenestebefalinger eller som en  

 vejledning om forsvarets hidtidige praksis.
Under disse omstændigheder er det  

 min opfattelse at ændringen af reglerne for beregning af udetillægget i hvert  

 fald ganske må sidestilles med en ændring af en fast administrativ praksis.
 Det kan på den baggrund ikke give mig anledning til bemærkninger  

 at ændringen af udetillægget blev gennemført med et vist varsel, idet der  

 blev  

 udsendt en generel orientering om ændringen som efterfølgende blev suppleret  

 med en orientering om de konkrete udetillægssatser, og at der blev fastlagt  

 en  

 overgangsordning for gennemførelsen af ændringen.
3. Varsel Ved bedømmelsen af om ændringen af udetillægget blev gennemført  

 i overensstemmelse med de forvaltningsretlige regler om generelle ændringer  

 af administrativ praksis, må der lægges vægt på hvorledes og med hvilken  

 frist ændringen blev varslet over for de ansatte som blev berørt af  

 ændringen.
Som nævnt skal en ændring af administrativ praksis varsles over  

 for de berørte borgere.
Det er min opfattelse at alle ansatte som blev  

 beordret til udsendelse i tiden inden ændringen trådte i kraft den 1.  

 november  

 1999, må anses for at være blevet berørt af ændringen.
Disse ansatte skulle  

 således varsles om ændringen.
Som nævnt er det min opfattelse at reglen hvorefter væsentlige  

 ændringer af løn- og arbejdsvilkårene betragtes som en misligholdelse af  

 ansættelseskontrakten med den virkning at ændringen kun kan gennemføres efter  

 reglerne om opsigelse af ansættelsesforholdet, ikke er anvendelig i  

 forbindelse  

 med ændringer af udetillægget.
Alligevel er det min opfattelse at der ved  

 bedømmelsen af hvilket varsel der kan anses for rimeligt i forbindelse med  

 ændringen af beregningen for udetillægget, må tages udgangspunkt i de  

 ansattes  

 opsigelsesvarsel.
Jeg har i den forbindelse lagt vægt på at selv om det må  

 give  

 anledning til tvivl om udetillægget  eller den del af tillægget som lå  

 ud  

 over kompensationen for merudgifter som følge af tjeneste i udlandet   

 kunne  

 betragtes som en del af lønnen, var der klare lighedspunkter mellem  

 lønydelser  

 og de ydelser som de ansatte havde krav på efter reglerne om udetillæg.
Det fremgår af sagen at Forsvarskommandoen den 1. juli 1999  

 udsendte en særskilt orientering om de forestående reguleringer af  

 ferieelementet, børnetillægget, transportelementet og subtotalprocenten til  

 samtlige medarbejdere i udetjenesten.
Det fremgik bl.a. heraf at der ville  

 blive foretaget reduktioner af udetillæggene i forsvaret i form af en generel  

 nedsættelse af subtotalprocenten for alle personelgrupper med undtagelse af  

 chefer på højeste niveau.
Dette blev den 19. oktober 1999 fulgt op af et brev  

 fra Forsvarskommandoen til alt udsendt personel hvoraf de nye  

 udetillægssatser  

 fremgik.
Som nævnt går jeg ud fra at i hvert fald hovedparten af de  

 ansatte som blev berørt af omlægningen af udetillægget, var tjenestemænd.
Det  

 følger af tjenestemandslovens § 28, stk. 1, 1. pkt., at en tjenestemand kan  

 opsiges med tre måneders varsel til udgangen af en måned.
Det er derfor min  

 opfattelse at ansatte der senest den 1. august 1999 (det vil sige tre måneder  

 inden den nye beregningsmetode trådte i kraft) modtog udetillægsorienteringen  

 af 1. juli 1999 eller på anden hensigtsmæssig måde blev orienteret om de  

 forestående ændringer i udetillægget, var blevet orienteret om ændringerne  

 med  

 et passende varsel.
Det er endvidere min opfattelse at ansatte som blev udsendt  

 efter den 1. juli 1999, og som ikke inden den 1. august 1999 modtog  

 udetillægsorienteringen af 1. juli 1999 eller på anden hensigtsmæssig måde  

 blev  

 orienteret om ændringerne i beregningsmetoden, ikke fik et tilstrækkeligt  

 varsel  

 om de ændringer der trådte i kraft den 1. november 1999. Disse ansatte burde  

 også have haft et varsel på tre måneder efter at de var blevet orienteret om  

 de forestående ændringer på en hensigtsmæssig måde.
Det er ikke oplyst  

 hvornår  

 og hvordan ansatte som blev udsendt efter den 1. juli 1999, blev orienteret  

 om  

 ændringen af udetillægget.
Men hvis ansatte der blev udsendt inden  

 Forsvarskommandoens brev af 19. oktober 1999 først blev orienteret om de  

 forestående ændringer ved dette brev, må varslet regnes fra tidspunktet for  

 modtagelsen af dette brev.
 Vedrørende ansatte som blev udsendt efter den 19. oktober 1999,  

 fremgår det heller ikke af sagen at denne gruppe blev orienteret om de  

 forestående ændringer i udetillægssystemet, men også for denne gruppe burde  

 der  

 have været givet et passende varsel efter at gruppen på en hensigtsmæssig  

 måde var orienteret om de forestående ændringer.
 Som tidligere nævnt er det min opfattelse at alle ansatte som  

 blev beordret til udsendelse i tiden inden ændringen trådte i kraft den 1.  

 november 1999, skulle varsles om ændringen på en hensigtsmæssig måde og med  

 et  

 passende varsel.
Det af myndighederne anførte om at personellet selv er ansvarlig  

 for at holde sig orienteret om den fremtidige tjeneste, og at den vejledning  

 der sendes til ansatte der beordres til udsendelse, kun indeholder generelle  

 oplysninger om udetillægssystemet, kan ikke føre til et andet resultat.
Disse  

 forhold ville kun kunne tillægges betydning hvis der var grundlag for at  

 antage at de almindelige forvaltningsretlige regler om varsling i forbindelse  

 med ændring af en administrativ praksis er blevet fraveget i sager som den  

 foreliggende, men det er ikke tilfældet.
 Jeg bemærker i øvrigt at i henhold til § 3 i  

 ansættelsesbevisloven (lovbekendtgørelse nr. 692 af 20. august 2002 om  

 arbejdsgiverens pligt til at underrette lønmodtageren om vilkårene for  

 ansættelsesforholdet) skal arbejdsgiveren  uanset om der er sket  

 ændringer af  

 vilkårene for ansættelsesforholdet  sikre at udstationerede  

 lønmodtagere  

 inden afrejsen har fået dokumenter i hænde som giver oplysninger om alle  

 væsentlige vilkår for ansættelsesforholdet.
 Jeg anser det for beklageligt at der  som sagen foreligger  

 oplyst  ikke over for alle ansatte som blev udsendt efter den 1. juli  

 1999,  

 blev givet en orientering om ændringen af udetillægssystemet på en  

 hensigtsmæssig  

 måde og med et varsel svarende til opsigelsesvarslet.
 Jeg har gjort Forsvarsministeriet bekendt med min opfattelse og  

 har henstillet at ministeriet genoptager sagen vedrørende dette spørgsmål.
4.  

 Tilbagereguleringen af børnetillægget Den 4. maj 2000 besluttede Forsvarsministeriet at  

 tilbageregulere børnetillægget for personel udsendt inden den 1. november  

 1999  

 således at børnetillægget under udsendelsen blev beregnet efter de satser som  

 gjaldt pr. 1. januar 1999. Tilbagereguleringen skulle dog ophøre den 31.  

 december  

 2001.
 Efter Forsvarsministeriets fornyede behandling af sagen  

 besluttede ministeriet den 18. februar 2002 frem til den 1. november 2002 at  

 fastfryse  

 børnetillægget for personel udstationeret før den 1. november 1999 på det  

 niveau der var gældende den 31. december 2001.
 Af Forsvarsministeriets beslutning af 18. februar 2002 fremgår  

 det at begrundelsen for at tilbageregulere børnetillægget var at de vedtagne  

 ændringer af beregningsmetoden medførte en mærkbar nedsættelse af visse  

 medarbejderes udetillæg, at ændringen ikke kunne henføres til almindelige  

 reguleringer,  

 og at ministeriet derfor besluttede at tilbageregulere den del af  

 udetillægget  

 som afstedkom den største reduktion i medfør af den ændrede beregningsmetode.  

 Begrundelsen for alene at lade tilbagereguleringen gælde for personel der var  

 udsendt inden den 1. november 1999, var at det personel der alene var  

 beordret  

 ud den 1. november 1999, men endnu ikke udsendt på dette tidspunkt, på  

 udstationeringstidspunktet blev oplyst om de nye satser, og at denne gruppe  

 derfor ikke kunne forvente en højere udetillægssats, samt at denne gruppe  

 ikke  

 i udstationeringsperioden havde oplevet en nedgang i udetillægget da man fra  

 første dag modtog udetillæg efter den nye, lavere sats.
Jeg har forstået det af Forsvarsministeriet anførte således at  

 ministeriet har lagt vægt på at tilbagereguleringen af børnetillægget skulle  

 omfatte de ansatte som havde en berettiget forventning om at modtage  

 udetillægget på det hidtidige niveau.
Jeg er enig i at der ved fastlæggelsen  

 af  

 hvem der skal være omfattet af tilbagereguleringen af børnetillægget, lovligt  

 kan lægges vægt på berettigede forventninger.
Jeg henviser til Bent  

 Christensen, Forvaltningsret: opgaver, hjemmel, organisation, 2. udgave,  

 (1997), s.  

 150f,  

 Jens Garde mfl., Forvaltningsret, almindelige emner, 3. udgave (1997), s.  

 205f, og Jon Andersen mfl.,  

 Forvaltningsret, 2. udgave (2002), s.  

 354f.
Forsvarsministeriet har ved bedømmelsen af om ansatte som stod  

 foran en udsendelse, havde en berettiget forventning om at modtage  

 udetillægget på det hidtidige niveau, tillagt det væsentlig betydning at  

 disse ansatte ikke særskilt og på Forsvarskommandoens foranledning blev  

 oplyst  

 om de aktuelle og faktiske udetillægssatser medmindre de selv måtte rette  

 henvendelse til Forsvarskommandoen.
Dette kan dog efter min opfattelse kun  

 tillægges  

 mindre betydning.
Udetillægssystemet havde fungeret efter de hidtidige  

 principper i en mangeårig periode og havde væsentlig betydning for et stort  

 antal ansatte i Forsvarsministeriet.
Under disse omstændigheder må det  

 forventes at ikke alene de ansatte som aktuelt var udstationerede, men i vidt  

 omfang også andre af ministeriets ansatte havde et i hvert fald grundlæggende  

 kendskab til udetillæggets hidtidige niveau.
Navnlig må det forventes at  

 mange af de ansatte som var blevet beordret til udetjeneste, men som endnu  

 ikke var blevet udsendt da udetillægssatserne blev ændret, havde et  

 betydeligt  

 kendskab hertil.
Antagelig måtte de fleste af disse ansatte foretage en række  

 væsentlige økonomiske dispositioner inden udsendelsen, og de havde derfor en  

 naturlig tilskyndelse til at sætte sig nærmere ind i den gældende  

 udetillægsordning.  

 Jeg henviser til at det fremgår af Forsvarskommandoens befalingsskrivelser at  

 personellet ikke bør påføre sig udgifter i forbindelse med udstationeringen  

 før beordringen har fundet sted, idet sådanne udgifter ikke vil blive dækket  

 i tilfælde af forfald.
Det må herved anses for forudsat at de ansatte inden  

 udstationeringen foretager visse økonomiske dispositioner.
 Der må således ved bedømmelsen af kendskabet til de aktuelle og  

 faktiske udetillægssatser hos de ansatte som var blevet beordret til  

 udetjeneste, men endnu ikke var udsendt da ændringen blev gennemført, lægges  

 vægt på at de havde en naturlig tilskyndelse til at sætte sig nærmere ind i  

 den gældende udetillægsordning.
Efter min opfattelse må det dog ved bedømmelsen af om der hos  

 disse ansatte forelå berettigede forventninger om at modtage udetillægget på  

 det hidtidige niveau, ikke alene tages i betragtning hvilket kendskab de  

 havde til de aktuelle og faktiske udetillægssatser.
Herudover, men i  

 betydelig  

 grad sammenfaldende hermed, må der lægges vægt på om de efter at være blevet  

 beordret til udetjeneste i forventning om at modtage udetillægget på det  

 hidtidige niveau havde foretaget væsentlige økonomiske dispositioner som ikke  

 lod sig ændre i den periode udetjenesten varede, eller dog kun med et  

 betydeligt  

 varsel.
For sådanne ansatte er der næppe sagligt grundlag for at antage at de  

 i  

 mindre grad end dem der allerede var udstationeret da ændringen blev  

 gennemført,  

 havde berettigede forventninger om at modtage udetillægget på det hidtidige  

 niveau.
Det er ikke af Forsvarsministeriet blevet anfægtet at de ansatte  

 som stod foran en udsendelse, i almindelighed måtte forventes at foretage  

 økonomiske dispositioner af den førnævnte art inden udsendelsen.
Herefter kan  

 det af ministeriet anførte hvorefter disse ansatte ikke særskilt og på  

 Forsvarskommandoens  

 foranledning blev oplyst om de aktuelle og faktiske udetillægssatser  

 medmindre  

 de selv måtte rette henvendelse til Forsvarskommandoen, ikke medføre et andet  

 resultat.
Det fremgår dog af sagen at Forsvarsministeriet i sin afgørelse  

 af 7. november 2000 meddelte de ansatte at Forsvarskommandoen over for  

 Forsvarsministeriet havde tilkendegivet at såfremt enkeltpersoner var af den  

 opfattelse at udetillægget ikke dækkede de med udsendelsen forbundne  

 merudgifter,  

 var man indstillet på at behandle konkrete henvendelser herom.
Det fremgår  

 ikke af sagen om enkeltpersoner har rettet henvendelse herom til  

 Forsvarskommandoen.
Jeg har overvejet om det i Forsvarsministeriets afgørelse  

 anførte skal forstås således at Forsvarskommandoen ikke blot var indstillet  

 på  

 at behandle konkrete klager over at udetillægget ikke dækkede de med  

 udsendelsen forbundne meromkostninger, og dermed foretage en individuel  

 vurdering i tilfælde hvor udetillægget ikke dækkede de med udsendelsen  

 forbundne  

 meromkostninger, men at Forsvarskommandoen også ville kompensere de ansatte  

 for økonomiske dispositioner foretaget forud for udsendelsen som ikke eller  

 kun  

 vanskeligt lod sig ændre.
Der er dog ikke noget i sagen der støtter denne  

 forståelse af det af ministeriet anførte.
Jeg må derfor lægge til grund at de  

 berettigede forventninger om at modtage udetillægget på det hidtidige niveau  

 som det må forventes havde dannet sig hos i hvert fald en del af de ansatte  

 som  

 var blevet beordret til udsendelse inden den 1. november 1999, ikke blev  

 tilgodeset, hverken ved tilbagereguleringen af børnetillægget eller på anden  

 måde.
Dette anser jeg for beklageligt.
