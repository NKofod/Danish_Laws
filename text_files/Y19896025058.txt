En grossistvirksomhed tilbød detailhandlere, der aftog et ursortiment,  

 et farve-TV, der i følge firmaets reklamebrochure kunne benyttes til  

 videofremvisning i forretningen.
Til forbrugerombudsmanden oplyste firmaet,  

 at man anså det for en tillægsgevinst i markedsføringen, at fremvisning af  

 reklame for urmærket skete på et TV af samme mærke.
Ombudsmanden udtalte, at  

 tilbudet om et farve-TV i firmaets reklametryksag ikke fremstod som et led i  

 forhandlerens markedsføring af urene, og at den konkrete markedsføring, som  

 den var kommet til udtryk i brochuren måtte karakteriseres som ulovlig  

 forhandlerpræmiering i strid med markedsføringslovens § 1.
2.2.2.1. 14 tommer farve-TV ved køb af en gros af et ursortiment En  

 grossistvirksomhed tilbød som led i introduktionen af et nyt urmærke  

 detailhandlere salgsstøtte for det pågældende urmærke.
Af grossistens  

 reklamemateriale fremgik det blandt andet »Læs denne information, og bestil urene.
I løbet af kort tid er du  

 igang med at sælge X-ure, og du får et godt 14 tommer farve-TV til brug ved  

 fx. video-fremvisning i din forretning.« »Sortimentet sælges samlet - dvs. 64 ure til en samlet pris af ca.  

 15.900,- kr.
Prisen er inclusive et 14 tommer farve-TV - naturligvis et XTV.  

 Køb og bestil X-kollektionen med det samme.
Vi får kun leveret 100 sæt til  

 introduktionen.
Du kan også købe mindre portioner - med samme høje avance,  

 men så må du undvære farveTV'et.« Grossisten oplyste, at han anså det for en tillægsgevinst i  

 markedsføringen, at fremvisning af reklame for det pågældende urmærke skete  

 på et TV af samme mærke.
Grossisten fremhævede i øvrigt, at urene egnede sig  

 bedre til en visuel, levende fremstilling i farver end til billeder i  

 annoncer.
Forbrugerombudsmanden udtalte, at tilbudet om et 14 tommer farveTV i den  

 omhandlede reklametryksag ikke fremstod som et led i forhandlerens  

 markedsføring af urene.
Denne del af markedsføringen forudsatte  

 tilstedeværelsen af såvel en videoafspiller som reklamevideoprogrammer, og  

 der var i annoncetryksagen intet nævnt om den praktiske mulighed for at  

 foretage en sådan reklamering.
Derimod var beskrevet, hvilke andre former for  

 salgsstøtte der kunne ydes til forhandleren.
Ved en vurdering af, om der  

 forelå ulovlig forhandlerpræmiering, måtte der tillige lægges vægt på, at  

 tilbudet om et farve-TV var betinget af køb af den samlede kollektion på ca.  

 64 ur.
Forbrugerombudsmanden udtalte derfor, at det var styrelsens opfattelse, at  

 urgrossistens konkrete rnarkedsføring, som den var kommet til udtryk i den  

 omhandlede reklametryksag, måtte karakteriseres som ulovlig  

 forhandlerpræmiering i strid med markedsføringslovens § 1, da fjernsynet ved  

 en umiddelbar læsning af tryksagen måtte betragtes som en vederlagsfri  

 tillægsydelse, der var beregnet til privat brug.
Ligeledes måtte  

 foranstaltningen anses som egnet til at påvirke den enkelte forhandlers  

 markedsføring og rådgivning af forbrugerne.
Endelig måtte det tillægges vægt,  

 at en sådan forhandlerpræmiering i det lange løb måtte antages at virke  

 prisfordyrende og konkurrenceforvridende til skade for forbrugeren og det  

 øvrige erhvervsliv.
Forbrugerombudsmanden henstillede derfor, at det  

 pågældende markedsføringstiltag med levering af et farve-TV ikke længere blev  

 benyttet i den foreliggende form. (J.nr.
FO 89-541-28) (* 1) Offentliggjort i Forbrugerstyrelsens juridiske årbog 1990, side 23.
