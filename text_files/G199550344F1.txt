Formålet med registeret er registrering, databehandling og arkivering af oplysninger til brug ved gynækologisk/obstetrisk afdelings undersøgelse, behandling, pleje og kontrol af patienter samt planlægning, administration, drift, vedligeholdelse og ressourcestyring i amtet.
Desuden anvendes registeret til forskning og andet videnskabeligt arbejde, som udføres i tilknytning til de sygehusafdelinger, der må føre/anvende/opbevare registeret, med henblik på udvikling og metodeforbedring inden for patientbehandlingen.
Personkreds: Registeret må kun indeholde oplysninger om patienter, herunder gravide kvinder og nyfødte børn, der er henvist til eller som er eller har været til undersøgelse, behandling, pleje og/eller kontrol på gynækologisk/obstetrisk afdeling på amtets sygehuse, fædre, personale der deltager eller har deltaget i undersøgelse, behandling, pleje og/eller kontrol af patienter, patientens læge/henvisende læge og konsultationsjordemoder, patientens nærmeste pårørende, patientens kommune samt myndigheder og institutioner, til hvem der ifølge lov eller bestemmelser skal videregives oplysninger.
 Ikrafttrædelsesdato: 01/01/1995.
