 I medfør af § 12, stk. 1, og § 16, stk. 2, i lov nr. 329 af 14. maj 1997  

 om taxikørsel m.v. fastsættes følgende:
Erhvervsmæssig og ikke-erhvervsmæssig  

 personbefordring § 1.  Den, der udfører erhvervsmæssig personbefordring  

 (taxikørsel, herunder limousinekørsel, og sygetransport) med et dansk  

 indregistreret motorkøretøj indrettet til befordring af højst 9 personer,  

 føreren medregnet, skal have tilladelse hertil, medmindre køretøjet  

 udelukkende benyttes til almindelig rutekørsel i henhold til lov om  

 buskørsel.
 Stk. 2.  Ved limousinekørsel forstås  

 repræsentationskørsel, bryllupskørsel og lignende kørsel i biler med særlig  

 indretning og udstyr.
 Stk. 3.  Ved sygetransport forstås befordring af  

 personer henvist til sundhedsfaglig behandling og personer, der på grund af  

 sygdom og/eller handicap er afskåret fra eller kun med besvær kan benytte  

 almindelige befordringsmidler, herunder taxi, samt hastende befordring af  

 blod- og organdonorer i forbindelse med sygdoms- og ulykkestilfælde.  

 Ambulancekørsel er ikke omfattet af denne bekendtgørelse.
 Stk. 4.  Kørslen anses som ikke-erhvervsmæssig  

 personbefordring, hvis følgende betingelser er opfyldt:
 Stk. 5.  Privat kørsel, hvorved forstås  

 ikke-erhvervsmæssig kørsel, jf. stk. 4, med familie, personer, der er  

 tilknyttet husstanden eller andre med en nærmere tilknytning til den, der  

 udfører kørslen, kan foretages tilladelsesfrit i et køretøj, der har den  

 pågældende som registreret ejer/bruger eller i et køretøj, der er lejet/lånt  

 af denne.
Udstedelse af tilladelse til erhvervsmæssig  

 personbefordring § 2.  Tilladelse til at udføre erhvervsmæssig  

 personbefordring, jf. § 1, kan udstedes til ansøgere, som opfylder de i § 3 i  

 loven, fastsatte bestemmelser, herunder at vedkommende Stk. 2.  Tilladelse udstedes af kommunalbestyrelsen.
Når  

 der i bekendtgørelsen henvises hertil, forstås der Storkøbenhavns Taxinævn  

 for så vidt angår Københavns Kommune, Frederiksberg Kommune og kommunerne i  

 Københavns Amt, jf. § 15 i loven.
§ 3.  Ansøgning skal ske ved benyttelse af et særligt  

 skema med tilhørende årsbudget og finansieringsplan, såfremt der er tale om  

 en ny virksomhed eller kommunalbestyrelsen i øvrigt anmoder herom.
Ansøgning  

 om godkendelse som ansvarlig leder i et selskab eller anden juridisk person,  

 der udfører sygetransport, skal ligeledes ske ved benyttelse af et særligt  

 skema.
 Stk. 2.  Ansøgningsskema kan rekvireres hos  

 kommunalbestyrelsen, som kan afvise ansøgningen, såfremt denne er udfyldt  

 ulæseligt, fejlagtigt eller ufuldstændigt, eller der ikke indbetales det for  

 behandlingen fastsatte beløb.
Kravet til økonomi § 4.  Ansøgeren skal ved ansøgning om en tilladelse  

 dokumentere at have egne kontante midler eller andre værdier på i alt mindst  

 50.000 kr.
Ved ansøgning om yderligere tilladelser forhøjes beløbet med  

 25.000 kr. for hver ekstra tilladelse.
Stk. 2.  Der kan i stedet stilles en sikkerhed med et  

 nærmere af kommunalbestyrelsen fastsat beløb og indhold af et  

 forsikringsselskab eller pengeinstitut.
Sikkerheden skal beløbsmæssigt  

 modsvare de i stk. 1 fastsatte krav til egenkapital.
Stk. 3.  Ansøgning kan afslås, såfremt ansøgeren har  

 betydelig forfalden gæld til det offentlige.
Herved forstås gæld i  

 størrelsesordenen 50.000 kr. og derover.
 Stk. 4.  Kommunalbestyrelsen kan kræve, at der  

 fremlægges oplysninger fra offentlige myndigheder til brug ved bedømmelsen af  

 ansøgerens økonomiske forhold.
 § 5.  Årsbudgettet, der skal omfatte det første  

 regnskabsår, skal indeholde alle de for bedømmelsen nødvendige oplysninger om  

 virksomhedens driftsudgifter, herunder udgifter til brændstof, forsikring,  

 afgifter, vedligeholdelse, forrentning og afskrivning, personale- og  

 administrationsudgifter m.v. samt om forventede indtægter.
 § 6.  Finansieringsplanen skal indeholde oplysning om  

 anskaffelsessummen for det til virksomhedens drift fornødne materiel,  

 betalingsvilkår, hvor stor en del af anskaffelsessummen, der er finansieret  

 ved egne midler, hvor stor en del ved optagelse af lån eller lignende, og for  

 den sidste dels vedkommende rente- og afdragsydelser i det første år.
Kravet om faglige kvalifikationer § 7.  En ansøger anses for faglig kvalificeret,  

 såfremt vedkommende inden for de sidste 10 år har Stk. 2.  Det i stk. 1, nr. 1, nævnte kursus skal være  

 gennemført senest 6 måneder efter kommunalbestyrelsens meddelelse til  

 ansøgeren om, at bevilling til taxikørsel er udstedt.
 Stk. 3.  Såfremt ansøgeren har været vedvarende  

 beskæftiget som taxivognmand i de sidste 10 år forud for ansøgningen, anses  

 ansøgeren at opfylde kravet i stk. 1, nr. 1.
Vandelskravet § 8.  Ansøgningen skal være ledsaget af en for  

 ansøgeren udstedt dåbsattest (navnebevis) og sygesikringsbevis, hvorefter  

 kommunalbestyrelsen indhenter straffeattest til offentlig brug og eventuelt  

 udskrift fra Det Centrale Kriminalregister til brug ved bedømmelsen af  

 ansøgerens vandel.
 Stk. 2.  Ansøgeren skal afgive enhver oplysning, som  

 kommunalbestyrelsen anmoder om med henblik på vurdering af, om ansøgeren vil  

 kunne drive virksomheden på forsvarlig måde og i overensstemmelse med god  

 skik inden for branchen.
 Selskaber m.v.
§ 9.  Er ansøgeren til en tilladelse til sygetransport  

 et selskab eller en anden juridisk person, skal kravet om faglige  

 kvalifikationer og vandelskravet i lovens § 3, stk. 1, nr. 7 og 8, endvidere  

 opfyldes af den fysiske person, der faktisk og vedvarende som ansvarlig leder  

 forestår sygetransportvirksomheden.
Kravet i § 7 vedrører denne person.
 § 10.  Fratræder den godkendte ansvarlige leder  

 virksomheden, bortfalder tilladelsen, såfremt virksomheden ikke inden udløbet  

 af 3 måneder efter dennes fratræden overfor kommunalbestyrelsen har  

 dokumenteret, at virksomheden har ansat en ny ansvarlig leder, der opfylder  

 de fastsatte krav.
 Stk. 2.  Kommunalbestyrelsen kan forlænge den i stk. 1  

 nævnte frist under ganske særlige omstændigheder.
Ansøgning om yderligere tilladelser og fornyelse af tilladelser § 11.  Ved ansøgning af yderligere tilladelser fra  

 virksomheder, der har tilladelse til erhvervsmæssig personbefordring, finder  

 § 8, stk. 1, anvendelse.
 Stk. 2.  Ved ansøgning om fornyelse af tilladelser, der  

 skal ske ved benyttelse af et særligt skema, jf. § 3, finder §§ 4 og 8  

 anvendelse.
Stk. 3.  Det seneste regnskab skal indsendes sammen med  

 de i stk. 1 og 2 nævnte ansøgninger.
Kommunalbestyrelsen kan kræve yderligere  

 oplysninger.
Fravigelse af indfødsretskrav og bopælskrav § 12.  Kravet om dansk indfødsret, jf. lovens § 3,  

 stk. 1, nr. 1, og § 4, stk. 2, jf. § 3, stk. 1, nr. 1, anvendes ikke på  

 statsborgere i Det Europæiske Fællesskab, og statsborgere, der har indfødsret  

 i et andet nordisk land.
 Stk. 2.  Bopælskravet i lovens § 3, stk. 1, nr. 2,  

 anvendes ikke på statsborgere i Det Europæiske Fællesskab, der er omfattet af  

 fællesskabets regler om etablering.
 Stk. 3.  Bopælskravet i lovens § 4, stk. 2, jf. § 3,  

 stk. 1, nr. 2, anvendes ikke i det omfang andet følger af Det Europæiske  

 Fællesskabs regler om arbejdskraftens frie bevægelighed.
 Stk. 4.  Bopælskravet i lovens § 3, stk. 1, nr. 2, og §  

 4, stk. 2, jf. § 3, stk. 1, nr. 2, anvendes ikke på statsborgere, der har  

 indfødsret i et andet nordisk land.
Udstedelse af tilladelse (bevilling) m.v.  

 til taxikørsel § 13.  Bevilling til taxikørsel udstedes efter  

 forudgående offentlig bekendtgørelse om, at en tilladelse er ledig.  

 Bekendtgørelsen skal samtidig sendes til Arbejdsformidlingen.
I  

 bekendtgørelsen skal de vilkår, der stilles for tilladelsen i henhold til §  

 13, stk. 1, i loven, beskrives.
Bekendtgørelsen skal indeholde opfordring til  

 interesserede om inden en fastsat frist at indgive ansøgning på et særligt  

 skema, jf. § 3.
§ 14.  Bevilling til taxikørsel udstedes til den efter  

 kommunalbestyrelsens skøn bedst kvalificerede ansøger.
Ved udøvelsen af sit  

 skøn skal kommunalbestyrelsen bl.a. lægge vægt på den erfaring, den enkelte  

 ansøger har erhvervet gennem tidligere beskæftigelse som chauffør eller  

 vognmand inden for erhvervsmæssig personbefordring.
Stk. 2.  Personer, der på grund af handicap har  

 vanskelig ved at få beskæftigelse på det almindelige arbejdsmarked, har  

 uanset stk. 1 fortrinsadgang til ledig bevilling, jf.
Arbejdsministeriets  

 bekendtgørelse om handicappede ansøgeres fortrinsadgang ved ansættelse hos  

 offentlige arbejdsgivere, bevilling til stadepladser m.v. og taxikørsel.  

 Dette gælder dog ikke, hvis den handicappede ansøger ikke opfylder  

 betingelserne i §§ 4-8 eller, hvis den handicappede ansøger ikke er i stand  

 til at udføre de arbejdsfunktioner, som normalt påhviler føreren af en taxi.
Stk. 3.  Bevilling udstedes for et tidsrum af højst 10  

 år ad gangen.
Fastsættelse af en gyldighedsperiode på under 10 år skal ske ud  

 fra objektive kriterier og omfatte alle nye bevillinger.
Stk. 4.  Bevillingen er betinget af, at indehaveren  

 inden for en frist af 3 måneder fra datoen for udstedelsen foreviser  

 kommunalbestyrelsen registreringsattest for det køretøj, bevillingen skal  

 omfatte, jf. stk. 6, samt dokumentation for, at indehaveren er tilsluttet et  

 bestillingskontor, medmindre der ikke er pligt til at være tilsluttet et  

 sådant kontor, jf. § 10 i loven.
Opfyldes betingelserne ikke rettidig,  

 bortfalder bevillingen og kommunalbestyrelsen underretter indehaveren samt  

 told- og skattemyndighederne herom.
 Stk. 5.  Der kan udstedes bevilling til en ansøger, der  

 er indehaver af en bevilling i en anden kommune.
 Stk. 6.  Bevillingen udstedes til den registrerede ejer  

 af motorkøretøjet.
Stk. 7.  Bevillingshaveren skal have erhvervet førerkort  

 i henhold til § 35, jf. dog § 40, stk. 1, medmindre han har bevilling til  

 mere end een taxi.
Førerkort er dog i alle tilfælde påkrævet, såfremt  

 bevillingshaveren selv er fører af en taxi.
§ 15.  Ved enhver bevillingsudstedelse tildeles der  

 den taxi, bevillingen vedrører, et bevillingsnummer, jf. ministeriets  

 bekendtgørelse om særlige krav til taxier m.v.
Bevillingsnummeret påføres  

 bevillingen.
Stk. 2.  Ved ændring af bopæl påhviler det  

 bevillingshaveren inden 14 dage at oplyse kommunalbestyrelsen herom.
Ved  

 udskiftning af køretøj skal bevillingen forevises ved anmeldelse af køretøjet  

 til registrering til taxikørsel, og registreringsattesten med  

 bevillingshaveren registreret som ejer skal, inden 14 dage efter attestens  

 modtagelse, forevises kommunalbestyrelsen.
 Deponering, bortfald m.v.
§ 16.  Er bevillingshaveren på grund af sygdom eller  

 lignende i længere tid afskåret fra at udnytte sin bevilling, deponeres den  

 hos kommunalbestyrelsen.
Deponeringen kan ske i et tidsrum af indtil 3  

 måneder, der, når særlige grunde foreligger, kan forlænges af  

 kommunalbestyrelsen.
 Stk. 2.  Genoptager en bevillingshaver ikke sin  

 virksomhed inden udløbet af den i stk. 1 omhandlede frist, bortfalder  

 bevillingen.
§ 17.  Ophører bevillingshaveren med at drive  

 taxivirksomhed, skal bevilling(er), bevillingsnummerplade(r) og andre  

 kendetegn, der er udleveret den pågældende, jf. ministeriets bekendtgørelse  

 om særlige krav til taxier m.v., straks afleveres til kommunalbestyrelsen,  

 der underretter told- og skattemyndighederne om ophøret.
Endvidere skal  

 taxiens registreringsplader afleveres til det lokale motorkontor.
Det samme  

 gælder, når en bevilling er tilbagekaldt, nægtet fornyet, frakendt eller  

 bortfaldet, jf. § 9 i loven.
Bestillingskontorer § 18.  I kommuner, hvor der er oprettet et eller flere  

 bestillingskontorer, jf. §10, stk. 1, i loven, er indehavere af bevilling til  

 taxikørsel, bortset fra de i lovens § 10, stk. 2 nævnte, berettiget til at  

 blive tilsluttet et bestillingskontor mod at tilsvare en forholdsmæssig andel  

 af de med etableringen og driften af kontoret forbundne udgifter.
Det er ikke  

 tilladt at være tilsluttet flere bestillingskontorer i samme kommune.
Ved  

 overgang til andet bestillingskontor påhviler det bevillingshaveren inden 14  

 dage at oplyse kommunalbestyrelsen herom samt aflevere dokumentation for  

 optagelse i det nye bestillingskontor.
§ 19.  Oprettelse og drift af et bestillingskontor  

 kræver godkendelse af kommunalbestyrelsen.
Kommunalbestyrelsen kan tillade,  

 at der oprettes flere bestillingskontorer i en kommune.
Der skal i så  

 tilfælde til hvert bestillingskontor være knyttet det antal vogne,  

 kommunalbestyrelsen bestemmer, dog mindst 10.
Stk. 2 .  Godkendelsen udstedes for et tidsrum af højst  

 10 år ad gangen.
Fastsættelse af en gyldighedsperiode på under 10 år skal ske  

 ud fra objektive kriterier og omfatte alle nye bestillingskontorer.
 Stk. 3.  Godkendelse er betinget af, at  

 bestillingskontoret har ansat en af kommunalbestyrelsen godkendt ansvarlig  

 leder af bestillingskontoret, som opfylder § 3, stk. 1, nr. 2-5, og nr. 7-8,  

 i loven, idet § 12 i bekendtgørelsen finder tilsvarende anvendelse.  

 Godkendelsen af den ansvarlige leder meddeles for et tidsrum, der højst  

 svarer til gyldighedsperioden for godkendelsen af bestillingskontoret.
Stk. 4.  Endvidere er godkendelsen betinget af, at  

 bestillingskontoret Stk. 5.  Vilkårene for bevillingshaverens tilslutning  

 til bestillingskontoret skal findes i en vedtægt, udarbejdet i  

 overensstemmelse med den i bilag nr. 3 indeholdte standardvedtægt.
Vedtægten  

 skal godkendes af kommunalbestyrelsen.
§ 20.  Såfremt antallet af vogne tilknyttet et  

 bestillingskontor i en kommune, hvor der er flere bestillingskontorer, kommer  

 under 10, eller under det af kommunalbestyrelsen godkendte mindsteantal, jf.  

 § 19, stk. 1, bortfalder godkendelsen, idet bestillingskontoret dog har en  

 frist på 6 måneder til afvikling af virksomheden.
Denne frist kan ikke  

 forlænges.
 Stk. 2.  En godkendelse udstedt i henhold til § 19, stk.  

 1, kan tilbagekaldes eller nægtes fornyet af kommunalbestyrelsen efter  

 reglerne herom i lovens § 6, stk. 3, jf. § 6, stk. 1 og 2.
 Stk. 3.  Hvis godkendelsen ikke udnyttes i et efter  

 kommunalbestyrelsens skøn rimeligt omfang, jf. § 19, stk. 4, nr. 5, kan  

 kommunalbestyrelsen i stedet for at tilbagekalde godkendelsen i første omgang  

 lukke for tilgang af nye bevillingshavere til kontoret.
Stk. 4.  En godkendelse af en ansvarlig leder, jf. § 19,  

 stk. 3, kan tilbagekaldes eller nægtes fornyet af kommunalbestyrelsen, hvis  

 den pågældende ikke længere opfylder bestemmelserne i § 3, stk. 1, nr. 5 og  

 7-8, i loven, eller hvis den pågældende groft eller gentagne gange har  

 overtrådt bestemmelser i loven, denne bekendtgørelse, eller forskrifter  

 udstedt i medfør af loven.
Godkendelsen bortfalder, hvis indehaveren ophører  

 med at opfylde betingelserne i § 3, stk. 1, nr. 2-4 i loven.
 § 21.  Bestillingskontorer inden for samme kommune kan  

 drives i fællesskab med kommunalbestyrelsens godkendelse.  

 Bestillingskontorer, der er oprettet i to eller flere kommuner, kan ligeledes  

 drives i fællesskab, såfremt kommunalbestyrelserne i de berørte kommuner  

 godkender dette.
Stk. 2.  Hvor særlige geografiske hensyn taler derfor,  

 kan Trafikministeriet tillade, at bevillingshavere i to eller flere  

 tilgrænsende kommuner, der i henhold til lovens § 10 har pligt til at være  

 tilsluttet et bestillingskontor, opretter eller tilslutter sig et for de  

 pågældende kommuner fælles bestillingskontor.
Det er dog en forudsætning  

 herfor, at kommunalbestyrelserne i de pågældende kommuner er enige om  

 fastsættelsen af Stk. 2.  Godkendelse af bestillingskontoret i henhold  

 til § 19 og vilkårene herfor meddeles af kommunalbestyrelserne i fællesskab.
 § 22.  Bevillingshavere, som i henhold til § 10 i  

 loven ikke har pligt til at være tilsluttet et bestillingskontor, kan af  

 kommunalbestyrelsen pålægges pligt til at deltage i en af kommunalbestyrelsen  

 godkendt fælles telefonvagtordning, der skal tilrettelægges således, at  

 bestilling af kørsel hurtigst muligt kan efterkommes på enhver tid af døgnet.
Disciplinærbod og voldgift § 23.  En bevillingshaver kan af bestillingskontorets  

 ledelse pålægges en disciplinærbod, jf. lovens § 11.
 Stk. 2.  En bevillingshaver kan indbringe en afgørelse  

 om disciplinærbod for en af parterne nedsat voldgiftsret, jf. lov om  

 voldgift.
Stk. 3.  Omkostningerne ved voldgiftsrettens behandling  

 af en sag om disciplinærbod, herunder honorar til voldgiftsrettens medlemmer,  

 afholdes af bestillingskontoret, hvis bevillingshaveren får medhold.
I andre  

 tilfælde træffer voldgiftsretten afgørelse om afholdelse af sagens  

 omkostninger.
Stk. 4.  De nærmere regler om disciplinærbod og voldgift  

 skal fremgå af bestillingskontorets vedtægt og være udformet i  

 overensstemmelse med pkt.
C i den i bilag 3 indeholdte standardvedtægt.
Eksklusion af bestillingskontor § 24.  Ledelsen af bestillingskontoret kan ekskludere  

 en bevillingshaver, der groft eller gentagne gange har overtrådt vedtægten  

 for bestillingskontoret.
 Stk. 2.  En afgørelse om eksklusion kan indbringes for  

 kommunalbestyrelsen.
Stk. 3.  Såfremt kommunalbestyrelsen finder eksklusionen  

 berettiget, skal bevillingshaveren ansøge om optagelse i et andet  

 bestillingskontor.
Dette kontor kan nægte bevillingshaveren optagelse, hvis  

 denne tidligere har været tilsluttet og ekskluderet af det pågældende kontor.
 Stk. 4.  Kommunalbestyrelsen skal, såfremt det ikke for  

 bevillingshaveren er muligt at tilslutte sig et andet bestillingskontor, tage  

 stilling til, om der er grundlag for en tilbagekaldelse af bevillingen.
Stk. 5.  Såfremt kommunalbestyrelsen træffer afgørelse  

 om, at der ikke er grundlag for bevillingstilbagekaldelse, er  

 bevillingshaveren berettiget til fortsat at være tilsluttet det sidst  

 tilsluttede bestillingskontor.
Såfremt kommunalbestyrelsen træffer afgørelse  

 om bevillingstilbagekaldelse, kan den pågældende forlange afgørelsen indbragt  

 for domstolene.
Annullerer domstolene kommunalbestyrelsens afgørelse, er  

 bevillingshaveren ligeledes berettiget til at være tilsluttet det sidst  

 tilsluttede bestillingskontor.
 Holdepladser m.v.
§ 25.  I kommuner med 20.000 indbyggere eller derover,  

 eller hvor der er oprettet bestillingskontor, skal kommunalbestyrelsen  

 oprette holdepladser for taxier.
Antallet af holdepladser fastsættes af  

 kommunalbestyrelsen under hensyn til de stedlige behov.
I andre kommuner kan  

 kommunalbestyrelsen oprette holdepladser for taxier.
 Stk. 2.  De i stk. 1 nævnte holdepladser må kun benyttes  

 af køretøjer, der anvendes til taxikørsel i henhold til bevilling, som er  

 udfærdiget af kommunalbestyrelsen i den pågældende kommune, jf. dog § 26.  

 Hvis der i kommunen er oprettet et eller flere bestillingskontorer, er det  

 endvidere en betingelse for at benytte holdepladsen, at køretøjet er  

 tilsluttet et bestillingskontor.
 Stk. 3.  Hvis en holdeplads er oprettet med henblik på  

 betjening af en fjerntrafikterminal, kan Trafikministeriet gøre undtagelse  

 fra det i stk. 2, 2. pkt. indeholdte krav.
§ 26.  Flere kommuner kan træffe aftale om, at enkelte  

 holdepladser i disse kommuner kan benyttes af taxier, der er berettiget til  

 at anvende holdepladser i een af kommunerne.
Er holdepladsen oprettet med  

 henblik på betjening af en fjerntrafikterminal, og kan der ikke opnås enighed  

 blandt kommunerne, træffer Trafikministeriet afgørelse herom.
 Stk. 2.  Taxier, der kører i henhold til bevilling  

 udfærdiget af Storkøbenhavns Taxinævn, kan benytte de omhandlede holdepladser  

 overalt inden for de kommuner, der er nævnt i lovens § 15.
 Stk. 3.  Er der i henhold til § 21, stk. 2, oprettet  

 fælles bestillingskontor for flere tilgrænsende kommuner, kan taxier, der er  

 tilsluttet dette kontor, benytte de her omhandlede holdepladser i enhver af  

 kommunerne.
 § 27.  Det er forbudt at standse uden for holdepladser  

 for at søge hyre, jf. dog stk. 2.
 Stk. 2.  På steder, hvor det skønnes påkrævet, kan  

 politiet som en midlertidig foranstaltning regulere færdslen på en sådan  

 måde, at der reserveres plads for til- og frakørsel af taxier.
 § 28.  Kommunalbestyrelsen kan efter forhandling med  

 politiet og brancheorganisationerne fastsætte nærmere regler om til- og  

 frakørsel på de enkelte holdepladser.
Betaling for kørslen § 29.  Maksimaltakster, herunder eventuelle takster  

 for timebetaling, samt eventuelle særlige tillæg til taksterne fastsættes af  

 kommunalbestyrelsen.
 § 30.  Kørslen skal udføres med taxametret slået til,  

 jf. dog § 31. For kørsel og ventetid i forbindelse hermed må ikke forlanges  

 højere betaling, end taxametret viser med eventuelle tillæg godkendt af  

 kommunalbestyrelsen.
Stk. 2.  Taxametret må kun være slået til, sålænge  

 vognen er hyret.
Bestilles en vogn til at møde på et bestemt sted, må  

 taxametret ikke slås til, før vognen befinder sig på stedet og til det  

 aftalte tidspunkt.
Opnås der ikke kørsel (fejltur), skal dette straks  

 anmeldes til bestillingskontoret, såfremt vognen er tilsluttet et sådant, og  

 dokumentationen herfor skal af bestillingskontoret opbevares i mindst 1  

 måned.
 Stk. 3.  Ved ethvert takstskifte, medens vognen er  

 hyret, skal taxametret straks indstilles på den nye takst, og passagererne  

 udtrykkeligt gøres opmærksom herpå.
§ 31.  Udføres kørslen som led i et større arrangement  

 med kunden, kan denne med det bestillingskontor, bevillingshaveren er  

 tilsluttet, eller hvis bevillingshaveren ikke er tilsluttet et  

 bestillingskontor, da med bevillingshaveren selv, indgå en skriftlig aftale  

 om betaling uden brug af taxameter for kørslen og ventetid i forbindelse  

 hermed.
Aftalen skal være indgået før kørslens påbegyndelse.
§ 32.  Betaling for andet end kørsel og ventetid, jf.  

 § 29, må kun forlanges for transport af bagage, som ikke kan anbringes inden  

 i vognen, for særlig assistance for eksempel i forbindelse med op- og  

 nedbæring af bagage samt ved benyttelse af betalings- og kreditkort.
Der må  

 ikke forlanges drikkepenge.
Denne bestemmelse gælder også for kørsel til  

 bestemmelsessted uden for kommunen.
Stk. 2.  De i stk. 1 nævnte tillæg må ikke overstige det  

 af kommunalbestyrelsen fastsatte maksimum herfor, jf. § 29. Er  

 bevillingshaveren tilsluttet et bestillingskontor, skal tillægget fremgå af  

 vedtægten for kontoret.
Det skal tydeligt fremgå ved skiltning i taxien, at  

 der opkræves tillæg (gebyr) for benyttelse af betalings- og kredkort.
Limousinekørsel § 33.  Bevilling begrænset til limousinekørsel, jf. §  

 1, stk. 2, gives på grundlag af kommunalbestyrelsens vurdering af behovet for  

 den ansøgte kørsel.
Ansøgningen skal indgives på en særlig formular med  

 dokumentation af, at ansøgeren opfylder de krav, der følger af §§ 2-8.
 Stk. 2.  Bevillingen meddeles for den periode, der er  

 omfattet af det dokumenterede behov, dog højst 10 år ad gangen.
 Stk. 3.  Om bevillingens tilbagekaldelse, bortfald,  

 deponering m.v. gælder reglerne i lovens §§ 6 og 8 samt reglerne i § 16 i  

 denne bekendtgørelse.
Sygetransport § 34.  Tilladelse til sygetransport, jf. § 1, stk. 3,  

 meddeles af kommunalbestyrelsen i den kommune, hvor hovedkontoret for  

 sygetransportvirksomheden er beliggende.
Ansøgningen, der skal indgives på en  

 særlig formular med dokumentation af, at ansøgeren opfylder de krav, der  

 følger af §§ 2-9.
Stk. 2.  Ophører tilladelsesindehaveren med at drive  

 sygetransportvirksomhed, skal tilladelsen tillige med andre kendetegn, der er  

 udleveret den pågældende straks afleveres til kommunalbestyrelsen, der  

 underretter told- og skattemyndighederne herom.
Det samme gælder, når en  

 bevilling er tilbagekaldt, nægtet fornyet, frakendt eller bortfaldet, jf. § 9  

 i loven.
Føreren § 35.  Godkendelse til at føre taxi (limousine) og  

 sygetransportkøretøj meddeles af kommunalbestyrelsen, såfremt ansøgeren  

 opfylder de i lovens § 3, stk. 1, nr. 2-4 og 7-8, nævnte krav:
Stk. 2.  Ansøgeren anses for faglig kvalificeret,  

 såfremt denne Stk. 3.  Ansøgningen skal være ledsaget af en for  

 ansøgeren udstedt dåbsattest (navnebevis) og sygesikringsbevis, kursusbevis  

 for beståelse af det i stk. 2, nr. 1, nævnte kursus samt en for den  

 pågældende ansøger udstedt straffeattest til brug ved bedømmelsen af  

 ansøgerens vandel.
 Stk. 4.  Såfremt ansøgeren vedvarende har været  

 beskæftiget som taxifører de sidste 10 år forud for ansøgningen, anses  

 ansøgeren at opfylde kravet i stk. 2, nr. 1.
 Stk. 5.  Kommunalbestyrelsen kan dispensere helt eller  

 delvist fra det i stk. 2, nr. 1, nævnte krav ved ansøgning om godkendelse som  

 sygetransportfører, såfremt ansøgeren har gennemført et kursus i befordring  

 af bevægelseshæmmede eller en uddannelse svarende til  

 ambulancegrunduddannelsen, jf. bekendtgørelse om ambulancekørsel.
Stk. 6.  Godkendelsen meddeles for et tidsrum af højst  

 10 år ad gangen, dog ikke længere end gyldighedsperioden for det til den  

 pågældende udstedte kørekort til erhvervsmæssig personbefordring.  

 Fastsættelse af en gyldighedsperiode på under 10 år skal i øvrigt ske ud fra  

 objektive kriterier og omfatte alle nye førere.
Godkendelsen udstedes til at  

 gælde taxikørsel eller sygetransport.
 Stk. 7.  Kommunalbestyrelsen kan, såfremt det i perioder  

 ikke er muligt at dække behovet for førere, der opfylder det i stk. 2, nr. 1,  

 nævnte krav, udstede midlertidige førerkort med en gyldighedsperiode på højst  

 3 måneder.
§ 36.  Godkendelse i henhold til § 35 meddeles i form  

 af et førerkort, som føreren skal medbringe under kørslen.
Kortet skal  

 indeholde oplysninger om førerens navn og være forsynet med dennes foto.  

 Førerkortet skal efter anmodning forevises passagererne og politiet.
 Stk. 2.  Meddeles godkendelsen i henhold til § 35, stk.  

 7, skal det fremgå af førerkortet, at dette er tidsbegrænset, og at det kun  

 kan benyttes til kørsel for vognmænd, der har fået udstedt tilladelse af den  

 pågældende kommunalbestyrelse.
§ 37.  Føreren af en taxi har pligt til at udføre  

 kørsel inden for landets grænser med det antal passagerer, som vognen er  

 godkendt til at befordre, fra et hvilket som helst sted i den kommune, hvor  

 bevillingen er udstedt, hvis dette kan ske over land og faste  

 broforbindelser.
Er der i henhold til § 21, stk. 2, oprettet fælles  

 bestillingskontor for flere tilgrænsende kommuner, gælder pligten fra et  

 hvilket som helst sted i de pågældende kommuner.
 Stk. 2.  Føreren har pligt til at medtage blinde eller  

 svagtseende personer med førerhund, medmindre dette vil være til gene for  

 førerens helbred.
 Stk. 3.  Føreren af en taxi, der er tilsluttet et  

 bestillingskontor, må ikke uden om bestillingskontoret udføre bestillinger på  

 kørsel, hvor vognen skal afhente kunden på et bestemt sted.
Stk. 4.  Kørslen skal foregå uden ophold og ad den  

 nærmeste vej til det sted, hvortil befordringen er forlangt.
Såfremt  

 pasageren anviser en anden vej, skal denne vej dog følges.
Under turen skal  

 føreren afsætte eller optage passagerer eller bagage efter passagerernes  

 anvisning.
 Betaling for udstedelse af bevillinger,  

 tilladelser m.v.
 § 38.  Kommunalbestyrelsen kan for behandling af  

 ansøgninger, meddelelse af tilladelser (bevillinger), førerkort m.v. samt for  

 udlevering af kontroldokumenter m.v. kræve betaling, hvis størrelse ikke  

 overstiger følgende beløb:
 Stk. 2  Betaling kan reguleres een gang årligt pr. 1.  

 januar, første gang 1. januar 1999. Reguleringen foretages på grundlag af den  

 helårlige, procentvise ændring i priserne, udregnet efter det af Danmarks  

 Statistik offentliggjorte forbrugerindeks for november året forud (januar  

 1980 = 100). Beløbene afrundes til hele kroner.
Straffebestemmelser § 39.  Efter lovens § 16, stk. 2, straffes  

 overtrædelser af bestemmelserne i denne bekendtgørelses §§ 15, stk. 2, 16,  

 stk. 1, 17, 18, 22, 25, stk. 2, 27, stk. 1, 30, 31, 32, 36 og 37 med bøde.
 Stk. 2.  Der kan pålægges selskaber m.v. (juridiske  

 personer) strafansvar efter straffelovens kapitel 5.
Ikrafttrædelsesbestemmelser § 40.  Bekendtgørelsen træder i kraft dagen efter  

 offentliggørelsen i Lovtidende.
For meddelelse af tilladelse i henhold til §  

 2, godkendelse af ansvarlig leder i henhold til § 9 og godkendelse af førere  

 i henhold til § 35, stk. 1, gælder dog, at de krævede kursuskrav, jf. §§ 7 og  

 35 stk. 2, først skal være gennemført den 1. september 1998.
Stk. 2.  Samtidig ophæves Trafikministeriet, den 24. april 1998 Sonja Mikkelsen / Bo Tarp Bilag 1 Fortegnelse over emner, der skal indgå i kursus for opnåelse af  

 tilladelse til taxikørsel (limousinekørsel) eller sygetransport i henhold til  

 § 7, stk. 1, nr. 1, i Trafikministeriets bekendtgørelse om taxikørsel  

 m.v.
 1. Fælles forhold for tilladelse til taxikørsel og  

 tilladelse til sygetransport:
Regler om erhvervsmæssig personbefordring (afgrænsning/opdeling) Færdselslovgivning Aftaleret Skatteforhold Told, moms og afgifter Forsikringsforhold Arbejdsret, arbejdsmarkedsforhold, overenskomster Arbejdsmiljøforhold Bilanskaffelse, finansiering og vedligeholdelse Driftsøkonomi Regnskabslære og bogføring Personaleledelse og administration Markedsføring Licitation Informationsteknik Chaufføruddannelse 2. Forhold vedrørende taxierhvervet:
Taxilovgivningen (taxametre, kontrolapparater, printere m.v.) Særlige krav til taxien og dennes benyttelse Taxameterkontrollanter Standardvedtægten Etablering og drift af bestillingskontor Konfliktafværgelse Betalingsforhold Vognmand/chaufførforholdet Kundeservice 3. Forhold vedrørende sygetransporterhvervet:
Vognmand/chaufførforholdet Førstehjælp Patientbetjening Kurset skal have en mindste varighed på 70 timer fordelt over 2-3 uger Bilag 2 Fortegnelse over emner, der skal indgå i kursus for opnåelse af  

 godkendelse til at føre taxi (limousine) eller sygetransportkøretøj i henhold  

 til § 35, stk. 2, nr. 1, i Trafikministeriets bekendtgørelse om taxikørsel  

 m.v.
 1. Fælles forhold for førere af køretøjer i henhold  

 til taxilovgivningen:
Regler om erhvervsmæssig personbefordring (afgrænsning/opdeling) Arbejdsret, arbejdsmarkedsforhold, overenskomster Færdselslovgivning Arbejdsmiljø Informationsteknik Kundeservice, herunder kundevenlig kørsel Befordring af handicappede Konfliktafværgelse Betalingsformer 2. Forhold vedrørende taxiførere:
Taxilovgivningen (taxametre, kontrolapparater, printere m.v.) Særlige krav til taxien og dennes benyttelse Taxameterkontrollanter Standardvedtægten Bestillingskontor Vognmand/chaufførforholdet Afregning Kundeservice Førstehjælp 3. Forhold vedrørende sygetransportførere:
Vognmand/chaufførforholdet Patientbetjening Førstehjælp Kurset skal have en mindste varighed på 70 timer fordelt over 2-3 uger Bilag 3 Standardvedtægt for bestillingskontor A.
Obligatoriske bestemmelser:
1. Bestillingskontorets navn og hjemsted 2. Enhver indehaver af en bevilling til taxikørsel i  

 kommunen (bevillingsområdet) kan tilsluttes bestillingskontoret.
Dette gælder  

 dog ikke, såfremt bevillingshaveren i henhold til lov om taxikørsel m.v. er  

 fritaget for pligten til at være tilsluttet et bestillingskontor, eller  

 kommunalbestyrelsen i henhold til bekendtgørelse om taxikørsel  

 (taxibekendtgørelsen) har lukket for tilgangen af nye bevillingshavere til  

 kontoret.
 Optagelsen er betinget af, at bevillingshaveren betaler en forholdsmæssig  

 andel af de med kontorets etablering og drift forbundne udgifter.
 Forud for optagelsen i bestillingskontoret udleverer ledelsen et eksemplar  

 af vedtægten til bevillingshaveren.
 Optagelse kan nægtes, hvis bevillingshaveren tidligere har været  

 tilsluttet og udelukket (ekskluderet) af kontoret, jf. § 24, stk. 3, i  

 taxibekendtgørelsen.
 3. Såfremt en bevillingshaver ikke rettidig berigtiger  

 sine betalingsforpligtelser i henhold til vedtægten, forrentes restancen fra  

 forfaldsdagen at regne med pct.
 Såfremt en bevillingshaver ikke inden måned(er) efter påkrav ved anbefalet  

 brev har berigtiget restancen, kan ledelsen udelukke ham fra kontoret.
 Ledelsen underretter kommunalbestyrelsen om udelukkelsen.
4. Bestillingskontorets ledelse kan midlertidig nægte  

 bevillingshaveren, eller en chauffør der optræder på dennes vegne, adgang til  

 at modtage bestillinger på kørsel, der indgår til kontoret (radiolukning),  

 såfremt bevillingshaveren, eller chaufføren på bevillingshaverens vegne, ikke  

 overholder vedtægtens bestemmelser.
Afgørelsen om radiolukning kan indbringes  

 for kommunalbestyrelsen, der kan beslutte, at radiolukningen skal ophøre,  

 såfremt den findes uberettiget.
 5. Ledelsen kan udelukke en bevillingshaver fra  

 kontoret, såfremt bevillingshaveren, eller en chauffør der optræder på dennes  

 vegne, groft eller gentagne gange har overtrådt vedtægten, jf. § 24 i  

 taxibekendtgørelsen.
 Forinden ledelsen træffer afgørelse om udelukkelse af en bevillingshaver,  

 skal ledelsen have truffet mindre vidtgående foranstaltninger over for  

 bevillingshaveren (radiolukning eller eventuelt pålæg af disciplinærbod) i  

 tilfælde af overtrædelse af vedtægterne.
 6. Udtræden af kontoret sker ved udgangen af den  

 måned, hvor bevillingshaveren afleverer sin/sine bevillinger til kommunen.
 Bevillinghaverens udmeldelse af bestillingskontoret skal ske ved anbefalet  

 brev til kontoret med mindst måned(er)s forudgående varsel til ophør ved  

 regnskabsårets udgang.
Bestillingskontoret underretter straks kommunalbestyrelsen om en  

 bevillingshavers udtræden eller udmeldelse af kontoret.
Bestillingskontoret  

 underretter endvidere kommunalbestyrelsen i tilfælde af bevillingshaverens  

 død.
 7. Ved udtræden af kontoret påhviler det  

 bevillingshaveren at fjerne bestillingskontorets navn og eventuelle andre  

 kendetegn fra sine vogne.
 Ved tilsidesættelse af denne forpligtelse, er kontoret berettiget til ved  

 umiddelbar fogedforretning at kræve nedlagt fogedforbud mod benyttelse af  

 kontorets navn og kendetegn.
B.
Herudover skal der findes bestemmelser om følgende forhold:
 1. Regler om betaling af bevillingshaverens andel af  

 kontorets etableringsudgifter, såfremt dette kræves, herunder om  

 betalingsfrist og eventuel tilbagebetaling ved udmeldelse m.v.
 2. Tilsvarende regler for betaling af  

 bevillingshaverens andel af kontorets driftsudgifter, herunder om  

 acontodriftsbidrag.
 3. Regler om eventuel sikkerhedsstillelse for de  

 økonomiske forpligtelser, bevillingshaveren har over for kontoret i henhold  

 til pkt. 2, samt regler om tilbagebetaling heraf ved udmeldelse m.v.
 4. Tilhører kontoret et enkeltmandsfirma eller et  

 selskab, hvor ikke alle tilsluttede bevillingshavere har indflydelse på  

 kontorets beslutninger, kan bevillingshavere, der ikke har denne indflydelse,  

 indbringe kontorets beslutning om størrelsen af de under pkt. 2 nævnte  

 løbende bidrag til dækning af kontorets driftsudgifter for  

 kommunalbestyrelsen til endelig administrativ afgørelse.
 5. Regler om kontorets styrelse m.v.
 6. Regler om regnskab og revision, der skal foretages  

 af statsautoriseret eller registreret revisor.
C.
Regler om disciplinærbod og voldgift:
 Såfremt der i vedtægten ønskes indført bestemmelser om disciplinærbod og  

 voldgift, skal bestemmelserne have følgende udformning:
1. En bevillingshaver kan af bestillingskontorets  

 ledelse pålægges en disciplinærbod, såfremt bevillingshaveren - udebliver fra en vagt uden lovligt forfald, - undlader at deltage i eller medvirke til andre foranstaltninger, som  

 bestillingskontoret etablerer af hensyn til betjeningen af offentligheden,  

 eller - på anden måde udviser en optræden, der er ødelæggende for samarbejdet  

 mellem de tilsluttede bevillingshavere.
 En bevillingshaver kan endvidere pålægges en disciplinærbod for forhold  

 udvist af chauffører, der er ansat af bevillingshaveren, såfremt  

 bevillingshaveren må anses for medansvarlig for de pågældende chaufførers  

 forhold.
 Det er en forudsætning for pålæggelse af disciplinærbod, at forholdet ikke  

 er af en sådan karakter, at det af myndighederne behandles som en  

 overtrædelse af taxilovgivningen.
Disciplinærbodens størrelse fastsættes under hensyn til forseelsens  

 grovhed.
Disciplinærboden kan højst fastsættes til 1.500 kr.
Beløbet  

 reguleres i overensstemmelse med bekendtgørelsens § 38, stk. 2.
 Inden der træffes afgørelse om disciplinærbod, skal bevillingshaveren  

 gøres bekendt med sagens oplysninger og have lejlighed til at fremkomme med  

 en udtalelse.
 En afgørelse om disciplinærbod skal meddeles bevillingshaveren skriftligt  

 med oplysning om adgangen til at få sagen behandlet ved voldgift eller ved  

 domstolene, jf. pkt. 2.
En disciplinærbod skal være betalt inden 14 dage efter modtagelsen af den  

 skriftlige meddelelse om afgørelsen, medmindre bevillingshaveren forinden har  

 udtaget stævning mod bestillingskontoret eller forlangt sagen behandlet ved  

 voldgift, jf. pkt. 2. Om ikke rettidig betaling af disciplinærbod gælder i  

 øvrigt reglerne i pkt.
A 3.
 Kommunalbestyrelsen skal underrettes om pålæg af disciplinærbod.
 2. Bevillingshaveren kan indbringe en afgørelse om  

 disciplinærbod for domstolene efter almindelige regler ved udtagelse af  

 stævning mod bestillingskontoret.
 Bevillingshaveren kan vælge i stedet at forlange sagen behandlet ved  

 voldgift.
Voldgiftsretten består af to voldgiftsmænd, hvoraf hver af parterne vælger  

 een, samt en af parterne i forening udpeget opmand, der skal være jurist.
Som  

 voldgiftsmænd og opmand kan ikke vælges personer, der har en økonomisk eller  

 personlig interesse i sagens udfald.
 Om voldgiftsrettens nedsættelse og voldgiftssagens behandling m.v. gælder  

 i øvrigt reglerne i lov om voldgift.
D.
Uniformsregulativ:
 Bestemmelser om, at bevillingshaveren og de af denne ansatte chauffører  

 skal bære uniform under udførelse af taxikørslen, kan kun fastsættes i  

 vedtægten efter særlig godkendelse heraf hos kommunalbestyrelsen.
E.
Der kan herudover være fastsat bestemmelser om:
 Ordensforskrifter af hensyn til publikumsbetjeningen, f.eks. vedrørende  

 kundeservice, bevillingshaverens pligt til at bruge kommunikationsradio  

 forbud mod at udføre »lygteture« i spidsbelastningsperioder,  

 chaufførskift m.v.
F.
Bestemmelser, der ikke må være indeholdt i vedtægten:
Bestemmelser, der forpligter den enkelte bevillingshaver til at yde  

 kundekredit.
Dog kan det pålægges bevillingshaveren at modtage de af  

 bestillingskontoret godkendte betalingsmidler, såfremt disse umiddelbart  

 efter modtagelsen af bevillingshaveren kan forlanges indløst hos  

 bestillingskontoret, således at den økonomiske risiko ved kreditordningen og  

 de administrative omkostninger i forbindelse hermed er bevillingshaveren  

 uvedkommende.
 Bestemmelser, der forpligter bevillingshaveren til at deltage i  

 aktiviteter som f.eks. fælles brændstofindkøb, fælles reparationsværksted  

 m.v., der ikke naturligt hører ind under driften af et bestillingskontor.
 Bestemmelser om, at bevillingshaveren skal være medlem af en organisation  

 for at kunne optages i bestillingskontoret.
