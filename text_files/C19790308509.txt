 Arbejdsformidlingskontorerne.
 Til orientering for arbejdsformidlingskontorerne skal man meddele at  

 arbejdsministeriet har meddelt tilladelse til, at følgende fire foreninger  

 fortsat kan udøve privat arbejdsanvisning i medfør af arbejdsløshedslovens §  

 24 a, stk. 1, efter den 1/1 1980:
 Tilladelserne, som ikke er tidsbegrænsede, er meddelt på hidtidige vilkår,  

 d.v.s., at foreningerne hvert år inden 15. februar sender en indberetning til  

 direktoratet med et nærmere bestemt indhold samt, at foreningerne månedligt  

 afgiver underretning om stedfundne anvisninger til de  

 arbejdsformidlingskontorer, hvor de i perioden anviste indtil  

 anvisningstidspunktet har haft bopæl, med en beskrivelse i hovedtræk af  

 stillingernes nærmere karakter.
 Det tilføjes, at arbejdsministeriet samtidig har pålagt de ovennævnte  

 foreninger, at de i deres anvisninger svarende til den offentlige  

 arbejdsformidlings forpligtelser skal anvende bestemmelsen om anvisning uden  

 for hjemstedet i § 4, stk. 3, i arbejdsministeriets bekendtgørelse nr. 212 af  

 11/5 1978 om anerkendte arbejdsløshedskassers anvisning af arbejde til ledige  

 medlemmer.
 Foreningerne er tillige gjort bekendt med, at arbejdsdirektoratet i  

 begyndelsen af 1982 vil tage spørgsmålet om tilpasning af vilkårene til de  

 vilkår, som gælder for arbejdsløshedskassernes anvisning, jfr. ovennævnte  

 bekendtgørelse op til nærmere overvejelse.
 Til brug ved direktoratets tilsyn med den private arbejdsanvisning skal  

 man anmode kontorerne om årligt til direktoratet at indberette modtagne  

 oplysninger fra foreningerne vedrørende anvisningsvirksomheden.
 Sådanne oplysninger vedrørende det enkelte kalenderår bedes indsendt til  

 direktoratet senest 1. februar efter det pågældende kalenderårs udløb.
 Hermed bortfalder AF-cirkulære nr. 166/78 af 4/7 1978.
 P.D.V.
