Betænkning afgivet af Europaudvalget den 20. maj 2005 Betænkning over Forslag til folketingsbeslutning om  

 fastsættelse af en dato for afskaffelse af EU's eksportsubsidier og andre  

 handelsforvridende subsidier på landbrugsvarer [af Rune Lund (EL) m.fl.] 1. Udvalgsarbejdet Beslutningsforslaget blev fremsat den 10. marts 2005 og var til  

 1. behandling den 29. april 2005. Beslutningsforslaget blev efter 1.  

 behandling  

 henvist til behandling i Europaudvalget.
Møder Udvalget har behandlet beslutningsforslaget i 1 møde.
Tidligere behandlinger Beslutningsforslaget er en uændret genfremsættelse af  

 beslutningsforslag nr.
B 35, folketingsåret 2004-05, 1. samling (se  

 Folketingstidende 2004-05, 1. samling, forhandlingerne side 1961 og tillæg A  

 side 1331 og 1332).
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller beslutningsforslaget til  

  

 forkastelse.
Socialdemokratiets medlemmer af udvalget bemærker, at der ikke skal  

 være nogen tvivl om, at Socialdemokraterne ønsker at afvikle forvridende  

 eksportstøtte.
Lande uden for EU, der producerer landsbrugsvarer til en langt  

 lavere pris, end vi gør i EU, kan ikke konkurrere på grund af vores  

 støtte  

 til landbruget.
Det har vi set masser af eksempler på.
Det er ikke rimeligt,  

 at  

 vi udkonkurrerer ulandenes produkter med støtteordninger.
Det er usolidarisk  

 og usympatisk.
Derfor er det afgørende, at Danmark i videst  

 muligt omfang arbejder for, at EU i WTO-forhandlingerne bidrager til  

 at bringe denne situation til ophør.
Socialdemokratiet imødeser, at problemerne omkring  

 landbrugssubsidier kommer højt på dagsordenen ved den ministerkonference, som  

 skal afvikles i Hong Kong i december 2005. Her er det helt centralt, at  

 EU  

 anlægger en progressiv forhandlingslinje.
Socialdemokratiet vil gennem  

 Europaudvalget  

 pålægge udenrigsministeren at spille en meget aktiv rolle i  

 EU-kredsen med  

 henblik på at realisere denne målsætning.
På den baggrund synes det  

 foreliggende beslutningsforslag ikke relevant, og Socialdemokratiet  

 støtter ikke forslaget.
Det Radikale Venstres medlemmer af udvalget bemærker, at Det  

 Radikale Venstre arbejder for at få afskaffet EU's eksportsubsidier af hensyn  

 til de fattigste lande i verden, men med respekt for de etablerede  

 forhandlingsstrukturer.
Det Radikale Venstre vil frem mod næste WTO-møde i  

 Hong  

 Kong arbejde for en strategi, der i så høj grad som muligt tager hensyn til  

 de  

 fattigste lande.
EU skal gå foran i arbejdet for at sikre fri handel med  

 landbrugsvarer  

 og fastholde afskaffelse af eksportsubsidier.
 Et  

  

 mindretal  

  

 i udvalget  

 (SF og EL) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Kristian Pihl Lorentzen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Lene Jensen (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 9 Bilagsnr.
