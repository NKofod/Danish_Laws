Ophævelse af cirkulære nr. 64 af  

 21/5 1984 om beskatning af renter af forsikringsbeløb, der er omfattet  

 af arveafgiftslovens § 5 a) Som følge af lov nr. 294 af 29/4 2000 om ændring af  

 pensionsbeskatningsloven (Kapitalpension for invalide og sygdomsramte m.v.)  

 (PBL) ophæves med virkning fra d. 15. maj 2000 cirkulære nr. 64  

 af 21/5 1984 om  beskatning af renter af forsikringsbeløb, der er  

 omfattet af arveafgiftslovens § 5 a).
1984-cirkulæret omhandler påløbne renter af  

 forsikringssummer frem til udbetaling.
Det fastslår, at renterne er  

 skattepligtige i h.t. statsskattelovens § 4 e.
Derfor skal renterne ikke  

 afgiftsberigtiges.
 Dep. har i TfS 98,288 udtalt, at principperne fortsat gælder, selv  

 om arve- og gaveafgiftsloven er blevet afløst af boafgiftsloven.
 Ændringen i PBL fastsætter, at der for dødsfald d. 15/5  

 i år og senere skal svares en afgift på 40 pct. af  

 kapitalforsikring og opsparing i pensionsøjemed ved udbetaling ved  

 ejerens død. Ændringen indebærer altså, at  

 værdien skal gøres op ved udbetalingen fremfor dødsdagen.  

 D.v.s. at de påløbne renter bliver omfattet af PBL, og dermed  

 ikke længere er almindeligt indkomstskattepligtige.
 På denne baggrund og under henvisning til boafgiftslovens § 12, som  

 indeholder en regel om passivposter, således at der inden beregning af  

 boafgifter fratrækkes afgift efter pensionsbeskatningsloven, er  

 cirkulæret overflødigt.
