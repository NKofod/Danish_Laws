 En ansøger til behovsbestemt pension solgte under sagen en beholdning  

 af pantebreve, der havde givet et årligt afkast på ca. 40.000 kr., og  

 anvendte provenuet til ekstraordinær indfrielse af prioritetsgæld.
Ansøgeren fandtes berettiget til pension på baggrund af den herved  

 skete reduktion af forsørgelsesgrundlaget. (* 1) REDEGØRELSE FOR SAGEN:
En gift kvinde søgte førtidspension i januar 1984 som 63-årig.
Hendes  

 ægtefælle modtog efterløn indtil 1. februar 1984 og derefter folkepension.  

 Ægtefællerne havde endvidere en årlig renteindtægt på ca. 40.000 kr.,  

 hidrørende fra pantebreve, de havde modtaget i forbindelse med salg af en  

 tidligere bolig.
 Ansøgeren havde ingen helbredsklager.
 AFGØRELSEN, DER KLAGES OVER:
 Revaliderings- og Pensionsnævnet gav i maj 1984 afslag på førtidspension.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
Omkring årsskiftet 1984/1985 afhændede ægtefællerne deres pantebreve og  

 anvendte provenuet til ekstraordinær indfrielse af prioritetsgælden i deres  

 nuværende bolig.
Deres indtægt bestod herefter af mandens folkepension samt  

 ATP og en renteindtægt på ca. 2.800 kr. årligt.
 ANKESTYRELSENS OVERVEJELSER OG AFGØRELSE:
 Ankestyrelsen finder, at der efter forholdene, da Revaliderings- og  

 Pensionsnævnet traf afgørelse i maj 1984, ikke var grundlag for at tilkende  

 ansøgeren behovsbestemt førtidspension.
 Ankestyrelsen finder imidlertid under hensyn til det efterfølgende oplyste  

 om ansøgerens og ægtefællens indkomstforhold, at der foreligger et varigt  

 forsørgelsesbehov.
 Ansøgeren findes herefter berettiget til førtidspension i henhold til lov  

 om social pension, § 14, stk. 3, nr. 3, med virkning fra 1. januar 1985.
 (* 1) Vurderingen af, hvorvidt der har foreligget et varigt  

 forsørgelsesbehov, er sket på baggrund af den praksis, der var gældende  

 indtil 1. januar 1987.
 Afgørelsen er tidligere offentliggjort som sag nr. 15 i SM P-005-86, der  

 er optaget på kassationslisten for 1987.
