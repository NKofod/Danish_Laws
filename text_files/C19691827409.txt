I KL's § 3, stk. 4, er der givet finansministeren bemyndigelse til at  

 fastsætte nærmere regler om gennemførelsen af beskatningen under ophold i  

 Grønland, herunder også om stedet for skatteansættelsen og om henstand med  

 opkrævningen.
Sådanne regler forventes snarest fastsat ved en bekendtgørelse,  

 der udsendes af finansministeren.
I det følgende meddeles en midlertidig vejledning for KLM's behandling af  

 anmodninger fra personer, der på grund af forventet fritagelse for  

 skattebetaling også skal fritages for skattetræk i deres A-indkomst.
Det  

 forudsættes, at de pågældende enten personligt eller gennem deres  

 arbejdsgivere har fremsat anmodning om at blive fritaget for skattetræk, idet  

 kun personer, beskæftigede hos danske indeholdelsespligtige, har et  

 øjeblikkeligt behov for at søge fritagelse for skattetræk.
 Hvis skatteyderen i forvejen har fået meddelt skattefritagelse på grund  

 af, at opholdet i Grønland vil strække sig over mindst 2 år, kan den KLM, til  

 hvem anmodningen er fremsat, udstede erklæring til skatteyderen om, at der  

 ikke skal foretages skattetræk under opholdet i Grønland.
Såfremt skatteyderen ikke i forvejen har fået meddelt skattefritagelse,  

 kan den KLM, til hvem anmodningen er fremsat, ud fra de hidtil anvendte  

 kriterier, hvad angår formodningen om opholdets varighed og karakter, og  

 eventuelt efter nærmere konference med det stedlige amtsligningsinspektorat  

 behandle anmodningen om fritagelse for skattetræk.
Imødekommes anmodningen,  

 gives der ikke skatteyderen meddelelse om, at han er fritaget for  

 skattepligt, men alene den foran omtalte erklæring til skatteyderen om, at  

 der ikke skal foretages skattetræk under opholdet i Grønland.
Fritagelsen må  

 dog længst meddeles indtil 1. april 1970.
 Koncept til erklæringen vedlægges til KLM's eventuelle anvendelse.
