 I henhold til §§ 56, 57, 76, 84, 86, stk. 2, og 114 i kildeskatteloven,  

 jfr. lovbekendtgørelse nr. 448 af 30. september 1971, bestemmes følgende:
§ 1.  A-skat, som en indeholdelsespligtig har  

 indeholdt i en kalendermåned, forfalder til indbetaling den 1. i den følgende  

 måned med sidste rettidige betalingsdag den 10. i forfaldsmåneden.
Falder  

 sidste rettidige betalingsdag på en helligdag eller en lørdag, forlænges  

 fristen til den nærmest følgende hverdag.
Inden udløbet af betalingsfristen  

 skal den indeholdelsespligtige endvidere afgive redegørelse med oplysning om  

 den i kalendermåneden i alt udbetalte eller godskrevne A-indkomst og  

 indeholdte A-skat.
Indbetaling og afgivelse af redegørelse sker til  

 kildeskattedirektoratet, der giver nærmere anvisning om den fremgangsmåde,  

 som herved skal følges.
 Stk. 2.  En indeholdelsespligtig, der udbetaler  

 A-indkomst fra flere virksomheder med hver sit arbejdsgivernummer, skal  

 indbetale og redegøre særskilt for hver virksomhed, medmindre der efter § 8 i  

 finansministeriets bekendtgørelse nr. 145 af 28. marts 1969 er meddelt  

 tilladelse til indbetaling og redegørelse under eet.
Stk. 3.  Ophører en indeholdelsespligtig med at drive  

 virksomhed, som har medført udbetaling eller godskrivning af A-indkomst, skal  

 der senest 10 dage efter ophørsdagen ske indbetaling af A-skat og afgives  

 redegørelse for A-indkomst og A-skat vedrørende tiden siden udløbet af den  

 seneste redegørelsesperiode.
Det samme gælder, når en indeholdelsespligtig,  

 der driver virksomheder under flere arbejdsgivernumre, ophører med at drive  

 en af de selvstændigt registrerede virksomheder.
Bestemmelsen i stk. 1, 2.  

 pkt., finder tilsvarende anvendelse.
 Stk. 4.  Har en indeholdelsespligtig udvist uorden eller  

 forsømmelighed med indeholdelserne eller afgivelsen af redegørelser, kan  

 kildeskattedirektoratet eller den myndighed, direktoratet bemyndiger hertil,  

 fastsætte en kortere frist for indbetaling og for afgivelse af redegørelse  

 end nævnt i stk. 1 og 3. Det kan herudover pålægges den indeholdelsespligtige  

 at indsende redegørelse med specificerede oplysninger for hver enkelt  

 indkomstmodtager.
Stk. 5.  Indeholdelsespligtige, der er tilmeldt det  

 centrale register over indeholdelsespligtige, skal indsende redegørelse,  

 uanset om der er foretaget indeholdelse af A-skat eller ej i den til grund  

 for redegørelsen liggende periode.
Kildeskattedirektoratet kan dog tillade,  

 at en indeholdelsespligtig, som i bestemte måneder ikke foretager udbetaling  

 af A-indkomst, ikke skal afgive redegørelse vedrørende disse måneder.
 Stk. 6.  En genpart af redegørelsen samt  

 regnskabsmateriale, der ligger til grund for redegørelsen, skal opbevares af  

 den indeholdelsespligtige i 5 år efter udløbet af det kalenderår, som  

 redegørelsen vedrører.
§ 2.  Når redegørelsen ikke er indgivet rettidigt,  

 skal den indeholdelsespligtige erlægge et statskassen tilfaldende gebyr på 1  

 pct. af det beløb, som skal indbetales for den pågældende periode.
Gebyret  

 skal andrage mindst 50 kr. og kan højst udgøre 300 kr.
 Stk. 2.  Når særlige forhold taler herfor,kan  

 kildeskattedirektoratet fritage for gebyr efter stk. 1.
 § 3.  Ved beregning af gebyr efter § 2, stk. 1, og af  

 renter efter kildeskattelovens § 63 bortses der fra ørebeløb.
 Stk. 2.  Hvor det beløb, der skal svares efter  

 redegørelsen, med tillæg af gebyr og renter afviger fra det indbetalte beløb,  

 skal efterbetaling fra og tilbagebetaling til den indeholdelsespligtige af  

 forskelsbeløbet kun finde sted, når beløbet overstiger 5 kr.
 § 4.  Den indeholdelsespligtige skal efter  

 nedenstående regler sikre oplysninger til brug ved afgivelsen af  

 redegørelser.
 Stk. 2.  Den indeholdelsespligtige skal modtage  

 indkomstmodtagerens skattekort (hovedkort) og opbevare det efter reglerne i §  

 5.
 Stk. 3.  På grundlag af det modtagne hovedkort eller  

 foreviste bikort eller frikort skal den indeholdelsespligtige i  

 regnskabsmaterialet vedrørende A-indkomst og A-skat notere  

 indkomstmodtagerens personnummer,den procent, hvormed indeholdelse skal  

 foretages, samt det beløb, der eventuelt skal fradrages i A-indkomsten,  

 forinden indeholdelse foretages, jfr. kildeskattelovens § 48, stk. 2.  

 Forevises frikort, foretages tillige notering om det maksimale indkomstbeløb,  

 der kan modtages fra den indeholdelsespligtige uden skattetræk.
 Stk. 4.  Tilsvarende notering som i stk. 3 foretages,  

 hvor skattemyndighederne i medfør af kildesskattelovens § 48, stk. 8,  

 meddeler den indeholdelsespligtige de oplysninger, der ellers fremgår af  

 skattekortet, bikortet eller frikortet.
Stk. 5.  Afleveres der ikke skattekort, og forevises der  

 ikke bikort eller frikort, skal den indeholdelsespligtige sikre sig  

 dokumenteret oplysning om indkomstmodtagerens identitet og foretage notering  

 om den pågældendes navn og adresse samt personnummer eller, hvor sådant ikke  

 foreligger, fødselsdato, -måned og -år.
Tilsvarende notering foretages i  

 tilfælde, hvor indeholdelse af foreløbig skat i medfør af kildeskattelovens §  

 48A sker uden anvendelse af skattekort eller bikort.
 § 5.  Hovedkort, der er afleveret til den  

 indeholdelsespligtige, jfr. § 4, stk.2,skal opbevares af denne indtil  

 kalenderårets udløb, hvorefter det tilbageleveres til indkomstmodtageren.  

 Kortet skal dog udleveres til indkomstmodtageren forinden, såfremt  

 udbetalingen af A-indkomst til ham ophører.
§ 6.  Ved udbetaling eller godskrivning af A-indkomst  

 skal den indeholdelsespligtige give indkomstmodtageren skriftlig meddelelse  

 om det udbetalte eller godskrevne indkomstbeløb, om den periode, indkomsten  

 vedrører, samt om størrelsen af det indeholdte skattebeløb.
I meddelelsen  

 skal angives den indeholdelsespligtiges navn, adresse og arbejdsgivernummer  

 samt indkomstmodtagerens navn og personnummer eller andet af den  

 indeholdelsespligtige benyttet identifikationsnummer for indkomstmodtageren.  

 I mangel af personnummer eller andet identifikationsnummer anføres  

 indkomstmodtagerens fødselsdato, -måned og -år.
 Stk. 2.  Amtsskatteinspektørerne - i Københavns og  

 Frederiksberg kommuner skattedirektøren - bemyndiges til at fastsætte de i  

 kildeskattelovens § 84, stk. 2, 2. pkt., omhandlede daglige bøder, der kan  

 pålægges en indeholdelsespligtig, som vægrer sig ved at give en  

 indkomstmodtager underretning om indeholdelserne.
 Stk. 3.  De indeholdelsespligtige skal opbevare de for  

 underretningen fornødne bilag m.v. i 5 år efter udløbet af det kalenderår,  

 hvori indeholdelsen er foretaget.
 § 7.  Amtsskatteinspektørerne - i Københavns og  

 Frederiksberg kommuner skattedirektøren - bemyndiges til at fastsætte de i  

 kildeskattelovens § 86, stk. 2, omhandlede daglige bøder, der kan pålægges en  

 indeholdelsespligtig til fremtvingelse af adgangen til eftersyn eller  

 indsendelse af regnskabsmateriale m.v.
 § 8.  Overtrædelse af bestemmelserne i § 1, stk. 6, §  

 4, § 5 og § 6, stk. 1 og 3, straffes med bøde, såfremt overtrædelsen er  

 begået forsætligt eller ved grov uagtsomhed.
§ 9.  Bekendtgørelsen træder i kraft den 1. januar  

 1972 og afløser finansministeriets bekendtgørelse nr. 366 af 4. juli 1969 om  

 redegørelse for indeholdelse af A-skat m.m. efter kildeskatteloven.
Med  

 hensyn til redegørelser, der efter den 1. januar 1972 indgives vedrørende  

 tiden før dette tidspunkt, forholdes der efter de hidtidige regler.
 Finansministeriet, den 20. december  

 1971.
 Henry Gruenbaum.
