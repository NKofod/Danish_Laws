Meddelelse om køretøjers  

 indretning og udstyr mv. nr. 1808  

 Omklassificering af teleskoplæssere fra motorredskab til godkendt  

 traktor Teleskoplæssere har gennem de seneste år gennemgået en  

 teknisk udvikling.
Fra at være traktorer med påbyggede  

 hydrauliske teleskoplæssearme, er disse maskiner nu opbygget som  

 egentlige teleskoplæssere, med en konstruktion som giver bedre  

 stabilitet ved lastløftende og lastbærende opgaver.
 Denne udvikling har medført, at disse køretøjer nu  

 må henføres under kategorien motorredskaber, jf.  

 færdselslovens § 2.
 Teleskoplæssere kan derved ikke anvendes som trækkraft for  

 uregistrerede påhængsvogne ved transport af egne produkter,  

 på samme måde som godkendte traktorer.
 Færdselsstyrelsen har fundet, at betingelserne for at foretage en  

 omklassificering, jf. færdselslovens § 69, stk. 2, er tilstede, idet  

 den tekniske udvikling har skabt nogle ugunstige forhold for landbrugs-,  

 skovbrugs- og gartnerivirksomhederne.
 Færdselsstyrelsen tillader derfor, at teleskoplæssere,  

 såfremt man ønsker det, kan omklassificeres til godkendt  

 traktor.
 Det skal bemærkes, at teleskoplæssere ikke kan registreres som  

 traktor i medfør af færdselslovens § 72, men alene godkendes i  

 overensstemmelse med færdselslovens § 75.
Syn hos Statens Bilinspektion For ibrugtagne og nye teleskoplæssere kan den omtalte  

 omklassificering til godkendt traktor ske ved syn hos Statens Bilinspektion.  

 Inden synet skal anmeldelsesblanketten udfyldes således, at der i  

 rubrikken under art anføres arten "Traktor" og i  

 rubrikken under anvendelse anføres anvendelsen "Skov-, landbrug  

 og gartneri".
 Efter synet skal anmeldelsesblanketten afleveres til et motorkontor, hvor  

 omklassificeringen vil blive registreret.
Ikrafttrædelse Meddelelsen træder i kraft den 1. september 2002.
