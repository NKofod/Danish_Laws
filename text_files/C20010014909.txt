Cirkulære om jordemodervirksomhed I medfør af § 7 i lov nr. 671 af 13. december 1978 om  

 jordemødre og EU Rådsdirektiv af 21. januar 1980 om samordning  

 af de administrativt eller ved lov fastsatte bestemmelser om adgang til og  

 udøvelse af virksomhed som jordemoder, fastsættes  

 følgende bestemmelser om jordemødres virksomhedsområde  

 mv.:
Virksomhedsområdet § 1. Jordemodervirksomhed omfatter konstatering af  

 svangerskab, varetagelse af forebyggende helbredsmæssige  

 undersøgelser under svangerskab, herunder behovsundersøgelser  

 og undersøgelser med henblik på at diagnosticere  

 risikosvangerskaber, samt fødselshjælp til den fødende og  

 barnet under spontant forløbende fødsler.
 § 2. Jordemoderen må anlægge  

 episiotomi og foretage suturering efter episiotomi eller bristninger.
 § 3. Jordemoderen må i forbindelse med  

 fødsler:
1)	anvende inhalationsanalgesi med dinitrogenoxid-oxygen  

 (N2O-O2) i en blanding med mindst 50% ilt til den  

 fødende, 2)	anlægge steriltvandspapler, 3)	anlægge infiltrations- og overfladeanalgesi af perineum og i  

 vagina, 4)	give barnet K-vitamin, 5)	give kvinden uteruskontraherende midler efter fødslen og 6)	anlægge intravenøs adgang på den fødende  

 og give isotonisk saltvand.
 § 4. På sygehuse må jordemoderen efter  

 generel bemyndigelse fra den ansvarlige overlæge anlægge  

 pudendusblokade, foretage hindesprængning og anvende vefremmende  

 medicin og anti-D immunglobulin.
 § 5. Jordemoderen må udtage  

 blodprøver fra kvinden og barnet.
Pligter § 6. Jordemoderen skal under udøvelsen af  

 sin virksomhed udvise omhu og samvittighedsfuldhed.
 § 7. Jordemoderen skal henvise til eller tilkalde  

 læge ved sygelige tilstande eller komplikationer eller ved mistanke  

 herom hos kvinden i forbindelse med graviditet, fødsel eller barsel,  

 hos det nyfødte barn eller hos fosteret.
 § 8. Er der ved en fødsel tilkaldt  

 læge, påhviler det jordemoderen at bistå denne ved den  

 behandling, som lægen skønner det nødvendigt at  

 foretage.
 Stk. 2. Indtil ansvaret for behandlingen kan overtages af en  

 læge, skal jordemoderen yde den fornødne hjælp.
 Ikrafttræden mv.
 § 9. Sundhedsstyrelsen har udarbejdet vejledning  

 om jordemødres virksomhedsområde mv.
 § 10. Cirkulæret træder i kraft den 1.  

 oktober 2001.
 Stk. 2. Samtidig ophæves Sundhedsstyrelsens  

 cirkulære nr. 70 af 8. maj 1981 om jordemødre, som ændret  

 ved cirkulære nr. 64 af 26. marts 1985.
