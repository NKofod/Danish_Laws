§ 1 I henhold til § 41 i lov om kommunernes styrelse, jfr. lovbekendtgørelse  

 nr. 313 af 20. juni 1984, samt § 42 i lov om Københavns kommunes styrelse,  

 jfr. lovbekendtgørelse nr. 314 af 20. juni 1984, indsættes efter § 11 i  

 kapitel 2 i indenrigsministeriets bekendtgørelse nr. 683 af 20. december 1982  

 om kommunernes låntagning og meddelelse af garantier m.v., som ændret ved  

 bekendtgørelse nr. 357 af 29. juni 1984:
 »§ 11 a.  Beslutning om påtagelse af  

 garantiforpligtelser, herunder beslutning om pådragelse af solidarisk  

 hæftelse gennem indtræden i en forening, en institution, et selskab eller  

 lignende træffes af kommunalbestyrelsen i et møde.
Stk. 2.  Økonomiudvalget kan dog bemyndiges til at  

 træffe de beslutninger, som er nævnt i stk. 1, inden for den beløbsramme og  

 øvrige vilkår, som kommunalbestyrelsen fastsætter.
I kommuner med  

 magistratsstyre kan kommunalbestyrelsen give bemyndigelsen til det  

 magistratsmedlem, under hvis forvaltningsområde sagen om påtagelse af  

 garantiforpligtelsen hører«.
 § 2.  Bekendtgørelsen træder i kraft den 1. juli 1985.
