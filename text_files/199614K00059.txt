Nr BTL 59 Betænkning over Forslag til lov om ændring af lov om arbejdsmiljø  

 (Hvileperiode og fridøgn)   

 Nr L 59 1996-97, 1. samling Afgivet af Arbejdsmarkedsudvalget Afgivet: 19961213 Udvalget har behandlet lovforslaget i flere møder og har herunder stillet spørgsmål til arbejdsministeren, som denne har besvaret skriftligt.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med det under nr.  

 1 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Ændringsforslag Til § 1Af et mindretal (EL), tiltrådt af et mindretal (SF):
 1) I den under nr. 1 foreslåede affattelse af § 50, stk.  

 1, ændres »de ansatte« til: »den ansatte«.
 Af et mindretal (FP):
 2) I den under nr. 1 foreslåede affattelse af § 50, stk.  

 3, udgår 2. pkt.
 3) I den under nr. 1 foreslåede affattelse af § 51, stk.  

 3, udgår 2. pkt.
 4) I den under nr. 1 foreslåede affattelse af § 54  

 udgår ordene »kun af §§ 50 og 51 i det omfang, det nærmere fastsættes af  

 arbejdsministeren«, og i stedet indsættes: »ikke af §§ 50 og  

 51«.
 5) Den under nr. 1 foreslåede affattelse af § 55  

 affattes således:
»§ 55. § 50 og § 51 kan fraviges ved aftale.« 6) I den under nr. 1 foreslåede affattelse af § 56  

 affattes 2. pkt. således:
»1. pkt. gælder ikke for personer i overordnede stillinger.« 7) I den under nr. 1 foreslåede affattelse af kapitel  

 9 udgår § 57.
Bemærkninger Til nr. 1 Konsekvensen af ændringen er, at følgende afsnit i  

 bemærkningerne side 4, 2. spalte sidste afsnit fra »Pligten og tilsynet.  

 . .« og til ». . .rettet mod arbejdsgiverne«, falder bort.
Dobbeltarbejde er et velkendt problem inden for mange fag.
Lønmodtagere  

 knokler i et arbejde for at blive færdig til at kunne møde op på arbejdsplads  

 nr. 2 for her at knokle videre.
Samtidig er antallet af anmeldte arbejdsskader og -ulykker støt stigende.  

 Skader og ulykker, der måske kunne undgås, hvis lønmodtagerne var sikret  

 hviletid.
Skader og ulykker, som koster samfundet milliarder af kroner hvert  

 år.
Hertil kommer en meget stor arbejdsløshed, der belaster både samfundet og  

 de personer, der er arbejdsløse.
Enhedslisten har noteret sig, at  

 arbejdsministeren er enig i, at det er uhensigtsmæssigt, at personer har  

 dobbeltarbejde.
Arbejdsministeren har også givet udtryk for, at det er  

 uhensigtsmæssigt, at dobbeltarbejde er muligt som en konsekvens af, at  

 lovforslaget er formuleret, som det er.
Enhedslisten mener ikke, at samfundet har råd til at tillade, at ansatte  

 ikke får en hvileperiode.
Enhedslisten har i udvalgsarbejdet noteret sig, at  

 det er arbejdsgiverens forpligtelse, at den ansatte er tilstrækkelig  

 udhvilet.
Hvilket åbenlyst er et problem, hvis den ansatte rent faktisk ikke  

 er så udhvilet, som vedkommende har givet udtryk for over for arbejdsgiveren.  

 Enhedslisten har endvidere konstateret, at der ikke er gældende regler, der  

 forhindrer, at hviletiden følger den ansatte.
Der er derfor ingen grund til,  

 som arbejdsministeren gav udtryk for under førstebehandlingen, at forlade sig  

 på, at arbejdsmarkedets parter løser dette problem, som parterne hidtil ikke  

 har ønsket at løse.
Parterne er i forhold til løsningen af dette problem jo  

 heller ikke klart veldefineret, når f.eks. 2 forskellige arbejdsgivere skal  

 finde sammen om at løse problemet.
 Med ændringsforslaget sikres og forpligtes den ansatte reelt til at have  

 en hvileperiode.
Til nr. 2-7 Ændringsforslagene går alle på det samme, nemlig at fjerne  

 ministerbeføjelserne.
Loven skal være så klar, at det ikke er nødvendigt med  

 ministerbeføjelser, hvilket er tilfældet med vedtagelse af  

 Fremskridtspartiets ændringsforslag.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk  

 Folkeparti havde ikke medlemmer i udvalget.
