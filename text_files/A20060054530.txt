Lov  

 om ændring af lov om konkurrence- og forbrugerforhold  

  

 på telemarkedet, lov om radiofrekvenser og lov om radio- og  

  

 teleterminaludstyr og elektromagnetiske forhold (Opfølgning på regeringens handlingsplan for  

 terrorbekæmpelse) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om konkurrence- og forbrugerforhold på  

 telemarkedet, jf. lovbekendtgørelse nr. 784 af 28. juli 2005, som ændret ved  

 § 1 i lov nr. 1427 af 21. december 2005, foretages følgende ændringer:
 1.  


  

 § 15, stk. 1,  

  

 affattes således:
»Udbydere af elektroniske kommunikationsnet eller -tjenester til  

 slutbrugere som nævnt i § 6, stk. 1, skal uden udgift for staten,  

 herunder for politiet, sikre, 1)  

 	  

 at det tekniske  

 udstyr og de tekniske systemer, udbyderen anvender, er indrettet således, at  

 politiet kan få adgang til at foretage indgreb i meddelelseshemmeligheden i  

 form af aflytning, fremadrettet teleoplysning og udvidet teleoplysning og  

 indgreb i form af teleobservation, jf. lov om rettens pleje, kapitel 71, 2)  

 	  

 at det tekniske  

 udstyr og de tekniske systemer, udbyderen anvender, er indrettet således, at  

 politiet kan få adgang til at foretage indgreb i meddelelseshemmeligheden,  

 jf.  

 lov om rettens pleje, kapitel 71, i form af fremadrettet teleoplysning og  

 udvidet teleoplysning umiddelbart efter, at disse oplysninger registreres, 3)  

 	  

 at det tekniske  

 udstyr og de tekniske systemer, udbyderen anvender, er indrettet således, at  

 det efter anmodning fra politiet er muligt at foretage aflytning og  

 øjeblikkelig overførsel af telekommunikation til en anden medlemsstat efter  

 artikel 18, stk. 5, litra a, sammenholdt med stk. 2, litra a og c,  

 i  

 konvention af 29. maj 2000 om gensidig retshjælp i straffesager mellem Den  

 Europæiske  

 Unions medlemsstater, 4)  

 	  

 at de  

 gateway-stationer, udbyderen anvender, er indrettet således, at udbydere af  

 elektroniske kommunikationstjenester i andre medlemsstater, der benytter  

 gateway-stationerne, har direkte adgang til disse, så det gennem sådanne  

 udbydere er muligt at foretage direkte aflytning af telekommunikation på  

 gateway-stationerne vedrørende personer, der befinder sig i den pågældende  

 medlemsstat, jf. artikel 19 i konvention af 29. maj 2000 om gensidig  

 retshjælp  

 i straffesager mellem Den Europæiske Unions medlemsstater, og 5)  

 	  

 at udbyderen har  

 direkte adgang til gateway-stationer, der befinder sig i andre medlemsstater,  

 og som udbyderen benytter, således at politiet gennem udbyderen har mulighed  

 for at foretage direkte aflytning af telekommunikation på gateway-stationen  

 vedrørende personer, der befinder sig her i landet, jf. lov om rettens pleje,  

 kapitel 71, og konvention af 29. maj 2000 om gensidig retshjælp i  

 straffesager  

 mellem Den Europæiske Unions medlemsstater.« 2.  

  

 I  

  

 § 15, stk. 2,  

  

 ændres »centraler« til:  

 »udstyr, systemer«.
 3.  

  

 I  

  

 § 15, stk. 3,  

  

 ændres »stk. 1,  

 nr. 2« til: »stk. 1, nr. 3«.
 4.  

  

 I  

  

 § 15  

  

 indsættes efter stk. 3 som nyt  

 stykke:
»Stk. 4.  

  

 Det  

 påhviler udbyderen at sikre, at politiets anmodninger om fremskaffelse af  

 historisk teleoplysning og udvidet teleoplysning behandles straks og på en  

 måde, så hensigten med indgrebet ikke forspildes.« Stk. 4 bliver herefter stk. 5.
 5.  

  

 I  

  

 § 15, stk. 4,  

  

 der bliver stk. 5,  

 ændres »stk. 1, nr. 1 og 2« til: »stk. 1, nr. 1-3«, og »centraler«  

 ændres  

 til »udstyr og systemer«.
 6.  

  

 Efter § 15 indsættes i  

  

 kapitel 3:
»§ 15 a.  

  

 Udbydere af elektroniske kommunikationsnet eller  

 -tjenester skal til en fælles database, jf. § 56, stk. 3,  

 indberette  

 og opdatere oplysninger om telefonnummer og aktuel udbyder.
Oplysninger skal  

 indberettes umiddelbart efter en slutbrugers skift af udbyder, jf. § 36  

 om  

 nummerportabilitet.
Forpligtelsen påhviler den udbyder, der modtager  

 slutbrugeren, og den gælder også i de tilfælde, hvor slutbrugeren overføres  

 uden anvendelse af procedurerne for nummerportabilitet.
 § 15 b.  

  

 Udbydere af elektroniske kommunikationsnet eller -tjenester skal registrere  

 deres virksomhed hos Rigspolitiets Telecenter.
 Stk. 2.  

  

 Ministeren for videnskab,  

 teknologi og udvikling kan efter forhandling med justitsministeren fastsætte  

 regler om, at det i stk. 1 nævnte krav kan fraviges for mindre udbydere,  

 eller hvor særlige praktiske hensyn nødvendiggør dette.
§ 15 c.  

  

 Udbydere af elektroniske kommunikationsnet eller -tjenester til slutbrugere  

 som  

 nævnt i § 6, stk. 1, skal på begæring af politiet udlevere  

 oplysninger, der identificerer en slutbrugers adgang til kommunikationsnet og  

 -tjenester.« 7.  

  

 I  

  

 § 22, stk. 2, nr. 1,  

  

 indsættes efter »§ 15,  

 stk. 1,«: »§ 15 a«.
 8.  

  

 I  

  

 § 112, stk. 1, nr. 1,  

  

 indsættes efter  

 »§ 15, stk. 3,«: »§ 15, stk. 4, § 15 c,«.
§ 2 I lov om radiofrekvenser, jf. lovbekendtgørelse nr. 680  

 af 23. juni 2004, foretages følgende ændring:
 1.  

  

 I  

  

 § 4  

  

 indsættes som  

  

 stk. 5:
»Stk. 5.  

  

 Politiet kan uanset stk. 1 anvende  

 radiofrekvenser uden tilladelse med henblik på at forstyrre eller afbryde  

 radio- og telekommunikation m.v.  

 som led i indgreb foretaget i medfør af  

 lov om rettens pleje § 791 c.« § 3 I lov om radio- og teleterminaludstyr og  

 elektromagnetiske forhold, jf. lovbekendtgørelse nr. 912 af 5. november 2002,  

 foretages følgende ændring:
 1.  

  

 Efter § 4 indsættes i  

  

 kapitel 1:
»§ 4 a.  

  

 Loven finder ikke anvendelse på politiets brug af  

 apparater med henblik på at forstyrre eller afbryde radio- og  

 telekommunikation  

 m.v., der sker som led i indgreb foretaget i medfør af lov om rettens pleje  

 § 791 c.« § 4 Stk. 1.  

  

 Loven træder i kraft den 1. juli 2006, jf. dog stk. 2-4.
 Stk. 2.  

  

 Lov om  

 konkurrence- og forbrugerforhold på telemarkedet § 15, stk. 1, nr.  

 1  

 og 2, som affattet ved denne lovs  

 § 1, nr. 1, træder i kraft den 1.  

 juli 2007, jf. dog stk. 3.
 Stk. 3.  

  

 De krav, der følger af lov om konkurrence- og  

 forbrugerforhold på telemarkedet § 15, stk. 1, nr. 1 og 2, som  

 affattet ved denne lovs § 1, nr. 1, skal dog, for så vidt angår teknisk  

 udstyr og tekniske systemer, der er sat i drift inden den 1. juli 2006,  

 senest  

 være opfyldt den 1. januar 2008.
 Stk. 4.  

  

 Lov om  

 konkurrence- og forbrugerforhold på telemarkedet § 15 a som affattet ved  

 denne lovs § 1, nr. 6, træder i kraft den 1. januar 2007.
Givet på Fredensborg Slot, den 8. juni  

 2006 Under Vor Kongelige Hånd og Segl Margrethe R.
