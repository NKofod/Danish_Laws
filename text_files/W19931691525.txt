Nogle tv-reklamer for en forretning, hvori optrådte en aldeles  

 inkompetent indkøber, som ikke var udsendt af forretningen, og som havde et  

 navn, hvis forbogstaver svarede til en af forretningens største konkurrenters  

 navn, blev anset for værende i strid med god markedsføringsskik.
Nævnet  

 anførte i forbindelse med afgørelsen, at anvendelsen af humoristiske indslag  

 i tv-reklamer selvsagt er lovlig, men humoren bør ordentligvis ikke gå ud  

 over konkurrenterne, således at de latterliggøres.
I skrivelse af 30. august 1993 klagede FDB over en række tv-reklamer for  

 Bilka.
Tv-reklamerne viser en »indkøber«, der præsenterer sig som  

 Frank D.
Buymann. »Indkøberen« viser sig at være aldeles  

 inkompetent.
Det er klagerens opfattelse, at Bilka ved valg af indkøberens  

 forbogstaver bevidst har søgt at fremstille en karikatur møntet på FDB's  

 ansatte.
Med forsøget på at latterliggøre FDB's medarbejdere mener FDB, at  

 Bilka overtræder reglerne for god og sober markedsføringsskik.
Radio- og  

 TV-Reklamenævnet anmodede den 6. september 1993 telefonisk TV2 Reklame A/S om  

 omgående at indhente en udtalelse fra annoncøren om valget og anvendelsen af  

 navnet Frank D.
Buymann.
Henvendelsen var begrundet i, at det ikke kunne  

 udelukkes, at der var tale om en nedsættende reklame.
TV2 Reklame A/S  

 meddelte samme dag at annoncøren på denne baggrund havde besluttet at stoppe  

 reklamerne.
Såvel TV2 Reklame A/S som annoncøren blev anmodet om en udtalelse  

 i sagen.
TV2 Reklame A/S anførte i skrivelse af 13. september 1993, at man  

 ikke fandt FDB latterliggjort i tv-reklamerne.
Det var således kun  

 forbogstaverne i »indkøberens« navn, der indicerer en henvisning  

 til FDB.
Reklamerne var ikke opbygget som en sammenligning med eller en  

 latterliggørelse af FDB.
TV2 Reklame A/S fandt således ikke reklamerne i  

 strid med bekendtgørelse om reklamer og sponsorering i radio og tv.  

 Annoncørens reklamebureau anførte i skrivelse af 14. september 1993, at man i  

 tv-reklamerne har skabt en person, der i tidens ånd gør galskab til morskab.  

 Personen optræder som indkøber på en så absurd facon, at han efter bureauets  

 mening aldrig kan relateres til virkelighedens verden og endnu mindre til en  

 konkret konkurrent.
Da FDB fremførte, at figuren kunne opfattes som en  

 latterliggørelse af deres medarbejdere, mødte man her en tolkning af  

 personen, som annoncøren ikke fandt ønskeligt.
Af denne grund standsede  

 annoncøren straks yderligere indrykning af seriens tv-reklamer.
Radio- og  

 TV-Reklamenævnet har behandlet klagen over de pågældende reklamer og truffet  

 følgende afgørelse: Brugen af humoristiske indslag i tv-reklamer er selvsagt  

 lovlig, men humoren bør ordentligvis ikke gå ud over konkurrenterne, således  

 at de latterliggøres.
Tv-reklamerne viser i dette tilfælde en ikke særlig  

 klog »indkøber«, som ikke er udsendt af Bilka.
Forbogstaverne i  

 denne »indkøbers« navn svarer til navnet på en af Bilkas største  

 konkurrenter.
Denne sammenhæng forekommer efter Nævnets opfattelse ikke  

 utilsigtet.
Der er derfor tale om en reklame, hvori en konkurrent indirekte  

 gøres til genstand for latterliggørelse.
Radio- og TV-Reklamenævnet finder  

 derfor de indklagede tv-reklamer for værende i strid med bekendtgørelse om  

 reklamer og sponsorering i radio og tv § 7, stk. 1 og stk. 2 jf.  

 markesføringslovens § 1, samt kodeks for reklamepraksis art. 7. Nævnets  

 afgørelse er enstemmig.
