 Bemærkningerne  

 i anmeldelsen om, at forfatteren i sin bog havde benyttet sig af andre  

 forfatteres  

  herunder anmelderens  arbejder uden behørig kildekreditering,  

 var udtryk for  

 anmelderens vurdering af bogens indhold, og der var ikke grundlag for at give  

 genmæle over for sådanne vurderinger.
Bladet  

 havde over for klager og Pressenævnet erkendt, at det ikke var korrekt, når  

 det  

 i anmeldelsen anførtes, at der i bogen mangler forklaringer om  

 Svingkornemøllen  

 og Barbaresklandene.
Nævnet fandt dog, at den forkerte oplysning ikke var  

 egnet  

 til at påføre klager skade af betydning, og der var derfor ikke grundlag for  

 genmæle på dette punkt.
 Uanset  

 om de oplysninger, der ønskedes genmæle over for i forbindelse med omtalen af  

 Lyshøj Andelsmølle, måtte være forkerte, fandt nævnet, at oplysningerne ikke  

 var egnet til at påføre klager skade af betydning, og der var derfor ej  

 heller  

 grundlag for genmæle på dette punkt.
Kendelse  

 fra Pressenævnet i sag 2004-6-104 Et bogforlag [A] har ved [B] klaget til Pressenævnet over, at  

 tidsskriftet Møllen har afvist at bringe et genmæle i anledning af en  

 anmeldelse af [B]s bog Vindmøller og Vandmøller i Danmark, bind  

 2.
 Anmeldelsen, der blev bragt i Møllen nr. 3562, maj-juni 2004,  

 havde følgende ordlyd:
 For ca. tre måneder siden udkom andet bind af [B]s værk  

 Vindmøller og Vandmøller i Danmark på [A].
Som første bind er det en meget smuk bog med fine  i hovedsagen  

 nyoptagne  farvebilleder.
Som indledning til bind 2 er der et  

 interessant  

 afsnit om Digte fortæller møllehistorie.
Herefter følger så,  

 ligesom i 1.  

 bind, 31 mølleportrætter, der er blevet til ved at sammenskrive, hvad andre  

 forfattere før har publiceret plus nogle oplysninger afgivet mundtligt af  

 nuværende ejere, møllelaugsmedlemmer o. lign.
I flere tilfælde bygger beskrivelserne i hovedsagen på én kilde,  

 som så er udbygget med enkelte oplysninger andre steder fra.
Det er der for  

 så  

 vidt ikke noget odiøst i, hvis ellers der var lavet tydelig reference til,  

 hvilken forfatters arbejde, man har lænet sig op ad, og det er ikke  

 tilfældet!  

 Selv i tilfælde, hvor 4-5 sider eller mere er tekstnært referat af en andens  

 arbejde, står det ikke i teksten, hvis arbejde det er, hun udnytter.
Det er  

 simpelthen ikke hæderligt at bruge andres slid med de primære kilder uden  

 behørig kreditering! Kildehenvisningerne er i denne henseende ikke til nogen nytte.  

 De er lavet på en måde, som jeg aldrig har set i andre fagartikler.
Efter  

 hver  

 artikel er alle brugte kilder  både publicerede og upublicerede såvel  

 som  

 mundtlige meddelere nævnt i en skøn blanding, og uden linjeskift mellem hver  

 kilde, så det er uhyre svært at finde hoved og hale i.
Det gør det ikke  

 lettere,  

 at kilderne er nævnt efter alder og ikke alfabetisk.
Selv om [B] låner sit grundmateriale af andre, så lykkes det  

 hende alligevel flere steder at misforstå eller overfortolke det  

 forhåndenværende materiale.
I artiklen om Rørvig Mølle skriver hun side 148:  

 Familien opbevarer også tegningerne til møllen . Det er rent  

 gætværk! At  

 tegningerne eksisterer ved hun fra anmelderens artikel Rørvigs  

 Møller i  

 Mellem Kattegat og Isefjord fra 2002, hvor disse tegninger for  

 første gang  

 blev publiceret.
I teksten har jeg skrevet, at tegningerne er i  

 privateje.  

 Men det er nu ikke familien, men en privat samler, der ejer de fantastisk  

 flotte tegninger.
I min artikel fra 2002 skriver jeg, at der er fremstillet en ny  

 vingeaksel til Rørvig Mølle.
Det får [B] til, at en ny møllesten blev  

 installeret i  

 2002.  

 Men akselen ligger altså stadig i 2004 på møllebyggerens værksted og afventer  

 den videre restaurering af møllen.
 Der er naturligvis tale om småfejl, men det demonstrerer for mig  

 at se en lidt lemfældig omgang med kilderne, som i dette tilfælde altså er en  

 af mine artikler.
Nu vil jeg selvfølgelig blive skudt i skoen, at jeg er  

 fornærmet, fordi der her er tale om meget tæt referat af mit arbejde med  

 Rørvig  

 Mølles historie.
Men man kan jo nu engang bedst bedømme teksterne om de  

 møller,  

 man selv kender til.
Og teksten om Lyshøj Andelsmølle (i Udbyneder sogn) er  

 ikke spor bedre.
Den bygger helt tydeligt ensidigt på bogtrykker Ib  

 Damsgaards  

 lille jubilæumshæfte Lyshøj Mølle - hundrede år i med- og modvind.  

 1894-  

 1994, udgivet af Damsgaards Tryk i Mariager.  

 På side 6-7 i hæftet fortæller Damsgaard om de gamle møller, der har været på  

 egnen, og nævner her en lang række gamle privilegerede vandmøller   

 heriblandt  

 Å Mølle, Kærby Mølle og Kastbjerg Mølle samt den ligeledes privilegerede  

 Overgårds Vindmølle.
Han skriver videre:  Sognenes bønder skulle  

 anvende de  

 privilegerede møller ..
Det har [B] i indledningen til afsnittet om  

 Lyshøj  

 Mølle fået til, at egnens bønder (og her må vel i hendes sammenhæng forstås  

 Udbyneder sogns bønder) fik malet på Å Mølle, Kærby Mølle og Kastbjerg Mølle.  

 Under forudsætning af, at vi her taler om de potentielle kunder til Lyshøj  

 Mølle (og hvis vi ikke gør det, så er afsnittet helt irrelevant), så er det  

 noget sludder.
Enhver, der kender omgivelserne mellem Randers og Mariager  

 Fjorde vil vide, at det har været umuligt for bønder i Udbyneder sogn at  

 komme  

 til Kærby Mølle med datidens transportmidler.
Vejen er meget smal, meget  

 lang,  

 meget slynget og går op og ned af både Enslev og Blentrup Bjerge.
At nogen  

 skulle have brugt Å Mølle er lige så utænkeligt.
For at komme til Å Mølle fra  

 Udbyneder sogn, skal man passere både den store Kastbjerg Mølle og den mindre  

 Tuus Mølle.
Og havde de ikke vand nok, var der ingen grund til at køre til Å  

 Mølle,  

 hvortil vejen er tre gange så lang som til Kastbjerg, for Å Mølle var den  

 nederste af 4 møller på Kastbjerg Å, og havde Kastbjerg og Tuus Møller ikke  

 vand, så havde Å Mølle da slet ikke.
I øvrigt var Å Mølle ret uinteressant for bønderne, for nok var  

 den i middelalderen en betydelig kornmølle, men den blev tidligt ombygget til  

 oliemølle og senere til kalkmølle, som med egne skibe udskibede den største  

 del  

 af sin produktion ad Mariager Fjord.
Da Lyshøj Mølle blev bygget havde den  

 ingen betydning som kornmølle.
Og hvorfor skulle Udbyneder sogns bønder dog også køre udensogns  

 for at få malet deres korn, når de havde to fine kundemøller selv?  ud  

 over en  

 herregårdsmølle.
Disse møller spilder forfatteren til gengæld ikke mange ord  

 på.
Overgårds Vindmølle nævnes kun i forbifarten:  Overgård, hvor en ny  

 ejer  

 Frederik von Arenstorff i 1807 byggede Overgårds Mølle, der ikke længere  

 eksisterer,  

 men lå for sig selv, kun  

 500 meter  

 nordvest for Lyshøj Mølle .
Sandheden er, at Overgårds Mølle er nævnt  

 allerede  

 i 1688. I 1807 blev stubmøllen revet ned, og der blev bygget en stor solid  

 hollænder. [B] mener, den lå for sig selv.
Jeg vil mene, at den  

 lå rigtig  

 strategisk på bakken lige midt mellem de to gamle landsbyer i sognet,  

 Udbyneder  

 og Udbyover.
Denne hollandske mølle blev solgt til privateje allerede i 1812,  

 og var sognets vigtigste kundemølle.
I et par generationer hed mølleren  

 Hansen,  

 og Kristoffer Hansen (junior) var en god kunde hos Frichs Fabrikker i Århus  

 og  

 hos den navnkundige møllebygger Niels Olsen i Randers.
Da Lyshøj Mølle blev  

 bygget, var Overgårds Vindmølle altså en topmoderne mølle med jerngangtøj,  

 stort maskineri og eget bageri, og kunne godt have fortjent en lidt mere  

 uddybende omtale.
Men Overgårds Mølle var ikke alene om at betjene sognets  

 bønder.
I den sydlige del af sognet lå en mindre vindmølle, som i 1889 var  

 flyttet hertil efter først af have været hjælpemølle ved Kastbjerg Vandmølle,  

 og som især husmændene betjente sig af.
Den sydligst liggende mølle blev nedlagt i 1917, mens Overgårds  

 Mølle stod lige så længe som Lyshøj Mølle var andelsmølle.
Førstnævnte blev  

 nedlagt i 1920 og nedrevet midt i 1920erne og sidstnævnte blev solgt i  

 1924.  

 Lyshøj Mølles nye ejer satsede primært på handel med korn- og foderstoffer.
 Herregårdsmøllen på Overgård var en hollænder bygget lige øst  

 for ladegården i 1848. Den betjente kun godset og fungerede til den brændte  

 den  

 4. august 1902, hvorefter godset begyndte at sende kornet til dampmølle i  

 Randers.
 Det havde da været mere oplagt at skrive om disse 3 møller, der  

 alle lå et stenkast fra Lyshøj, end om de vandmøller, der aldrig var eller  

 kunne blive nogen konkurrent til andelsmøllen.
 Og så vil den nuværende ejer af Charlottendal sikkert more sig  

 herligt over, at den nydelige proprietærgård af [B] er blevet udnævnt som den  

 ene af to store herregårde.
Da de 31 mølleportrætter er sammenskrivninger af allerede kendt  

 materiale, er afsnittene meget uensartede i deres indhold.
I nogle portrætter  

 fylder f.eks. den tekniske beskrivelse meget, i andre er den dimension slet  

 ikke med  alt afhængig af hvilken synsvinkel ophavsmanden/-mændene nu  

 har  

 arbejdet ud fra.
 Men [B] er en meget dygtig sprogbehandler, og selv om hun  

 refererer sine kilder tæt, lykkes det hende at skrive i et ensartet og flot  

 dansk, som tydeligvis henvender sig til det brede publikum, for  

 hvem bogen   

 alle unøjagtigheder ufortalt  givetvis fremstår som en guldgrube af  

 oplysninger.
Kun et enkelt sted går det galt.
Krudtmøllen i Frederiksværk er  

 en meget speciel mølle, hvis tekniske installationer ikke er særlig kendte.  

 Netop derfor bør man som forfatter være omhyggelig med sine beskrivelser.
Det  

 oplyses  

 f.eks. at svingkornemøllen fra 1854 er Krudtværkmuseets klenodie, men man  

 leder  

 forgæves efter en forklaring på, hvordan sådan en fungerer  det er vist  

 ikke  

 almenviden i 2004? Det hedder også side 59, at en større produktion af krudt  

 gik til barbaresklandene.
Dette udtryk kunne en 1800-tals  

 forfatter bruge  

 uden at blive misforstået, men når samme 1800-talsforfatter refereres i 2004  

 burde man måske lige tilføje, at det er de små nordafrikanske stater Marokko,  

 Algeriet, Tunis og Tripolitania (i dag Libyen), der menes.
Det kan vist  

 heller  

 ikke forventes at være almenviden i 2004.
Ligesom ved bind 1s udgivelse lancerer forlaget bogen som En  

 lang række af Danmarks mest interessante møller  M.h.t. de udvalgte  

 møller, så  

 sukkede jeg i anmeldelsen af 1. bind over at det kun var medtaget én mølle  

 (Dorf) fra Vendsyssel og slet ingen fra Himmerland, men at det måske kom i  

 bind  

 2. I dette bind er der imidlertid ikke en eneste mølle med fra hverken  

 Vendsyssel eller Himmerland.
Er der da slet ingen af Nordjylland Amts 59  

 bevarede vand- og vindmøller, der er værd at skrive om? Bogen er smuk som boghåndværk en nydelse, men indholdsmæssigt er  

 der for mange unøjagtigheder og alt for meget gætværk, der hvor forfatteren  

 ikke har kunnet få de forhåndenværende kilders ender til at nå sammen. [A] anmodede ved brev af 31. maj 2004 Møllen om at bringe  

 følgende genmæle:
 Refererende museumsinspektør Lise Andersens omtale af [B]: Vindmøller  

 og Vandmøller i Danmark BIND 2 følgende berigtigelse:
1/ [B] (AML) har ikke stjålet fra Lise Andersens (LA) skriftlige  

 arbejder vedr.  

  

 Rørvig Mølle.
Da AML  

 har haft de samme skriftlige kilder/arkiver til rådighed som LA, skal  

 naturligvis de samme oplysninger fremkomme.
Der er facts i AMLs  

 artikel, som  

 ikke findes i LAs, så der er altså ikke tale om tekstnært  

 referat.
AML har i  

 øvrigt side 146 2. spalte 3. sidste linie henvist til LAs arbejde i  

 artiklen  

 om Rørvig Mølle og ligeledes i kildefortegnelsen.
At LA beskylder AML for at  

 være ikke hæderlig er en uforskammethed.
At AML skriver at akslen blev installeret, selv om den stadig  

 ligger på møllebyggerens værksted, skyldes manglende oplysninger fra Rørvig  

 Naturfredningsforening og møllebygger John Jensen, sidstnævnte har ikke  

 ønsket  

 at være behjælpelig.
Det er altså ikke lemfældig afskrivning fra LAs  

 artikel.
2/  

  

 Kildehenvisninger  

  

 er på side 6 angivet klart og tydeligt  

  

 med  

  

 linieskift.
Efter hver artikel er særligt for netop denne artikel angivet  

 først  

 skriftlige kilder og derefter mundtlige kilder.
Kronologisk rækkefølge  

 anvendes  

 i øvrigt ofte ved kildehenvisninger.
3/  

  

 Krudtværket i  

 Frederiksværk  

  

 LA kritiserer manglende forklaring på Svingkornemøllen og  

 Barbaresklandene.
LA har altså ikke læst artiklen, for der er forklaring  

 henholdsvis side 65 2. spalte linie 28 og side 56 1. spalte sidste linie.
 4/  

  

 Lyshøj Andelsmølle  

  

 Artiklen bygger ikke ensidigt på Damsgaards bog, der naturligvis er nævnt i  

 kildefortegnelsen ligesom Henning Madsen, den sidste møllers søn, der har  

 været  

 med i udarbejdelsen af artiklen.
Charlottendal er ganske rigtig ikke en herregård i officiel  

 forstand, men det er tydeligt forklaret, hvad det er for en gård side 116 1.  

 spalte 2. afsnit ff.
Overgårds Mølles beliggenhed blev af beboerne på stedet  

 beskrevet som gengivet, den stod for sig selv da gårdene lå  

 omkring gadekæret  

 inde i byen.
 AML skriver: Bønderne på egnen fik malet på de vandmøller, der  

 var i området.  underforstået: det område de respektive bønder  

 boede i.
LA bruger mange linier på at hovere over, at det var umuligt for  

 egnens bønder at komme til Kærby Mølle.
AML har ikke skrevet  

 noget om, at  

 bønderne i Udbyneder skulle køre til hverken Kærby eller Å Mølle, LA påstår,  

 at  

 noget som AML ikke har skrevet, er forkert! LA bruger udtrykket sammenskrivning, hvilket er uartigt og  

 misvisende.
Hvis LA havde læst bogen eller blot havde set kildefortegnelserne  

 igennem, ville hun have kunnet konstatere, at langt de fleste af møllerne  

 ikke  

 har været behandlet tidligere undtagen for nogens vedkommende i kortfattede  

 foldere.
AML har således ikke blot sammenskrevet allerede udgivet litteratur,  

 som LA beskylder hende for, da den ikke eksisterer.
Forlag [A] Ved brev af 8. juni 2004 afviste redaktøren af Møllen at bringe  

 et genmæle.
Der blev ikke givet klagevejledning.
 Ved brev af 10. juni 2004 anmodede [A] redaktøren om at give [B]  

 en undskyldning i bladet.
Ved breve af 6. og 19. juli 2004 anmodede forlaget på ny  

 redaktøren om at bringe et genmæle i bladet.
Henvendelserne blev ikke  

 besvaret.
[A] har anført, at det er uacceptabelt, at det af anmeldelsen  

 fremgår, at [B] er uhæderlig, og at hun har skrevet af fra Lise Andersens  

 skriftlige arbejder om Rørvig Mølle.
Da [B] har haft de samme skriftlige  

 kilder/arkiver til rådighed som Lise Andersen, vil de samme oplysninger  

 naturligvis fremkomme.
Der er facts i [B]s artikel, som ikke findes i Lise  

 Andersens artikel, og der er derfor ikke tale om et tekstnært  

 referat.
Der er  

 i øvrigt i artiklen om Rørvig Mølle henvist til Lise Andersens artikel såvel  

 i  

 selve artiklen som i kildefortegnelsen efter artiklen.
[A] har videre anført, at kildehenvisningerne på side 6 er  

 tydeligt angivet med linieskift.
Efter hver artikel er særligt angivet først  

 skriftlige kilder og derefter mundtlige kilder.
Linieskift er ikke anvendt  

 her,  

 da det rent grafisk ikke ville se pænt ud.
For så vidt angår Møllens kritik af bogens manglende  

 forklaringer om Svingkornemøllen og Barbaresklandene i forbindelse med  

 omtalen  

 af Krudtværket i Frederiksværk (s. 54) har klager anført, at forklaringerne  

 fremgår på s. 56 og s. 65 i bogen.
En berigtigelse af Møllen på dette punkt  

 ville være uden betydning, da dette forhold udgør en begrænset del af  

 anmodningen om genmæle.
Berigtigelsen er i øvrigt endnu ikke bragt.
[A] har endelig anført, at oplysningen (s. 116) om, at Overgårds  

 Mølle lå for sig selv, er korrekt.
Det er stedets beboere, der  

 har beskrevet  

 møllens beliggenhed, idet gårdene lå omkring gadekæret inde i byen.
I forhold  

 til udsagnet i anmeldelsen  det har været umuligt for bønder i  

 Udbyneder sogn  

 at komme til Kærby Mølle  har klager anført, at [B] ikke i bogen har  

 anført,  

 at bønderne i Udbyneder skulle køre til Kærby eller Å Mølle.
Møllen påstår  

 således, at noget, som [B] ikke har skrevet, er forkert.
Møllen har anført, at man ikke har beskyldt [B] for at stjæle  

 fra andre forfattere, men det fastholdes, at omtalen af Rørvigs lermøller er  

 et  

 tekstnært referat af en artikel, som Møllens redaktør tidligere  

 har  

 forfattet, uden at der i bogen er nogen egentlig reference til den pågældende  

 artikel.
Det forekommer usandsynligt, at [B] i sin bog skulle nå frem til de  

 samme resultater som Møllens redaktør, blot fordi hun har anvendt det samme  

 historiske kildemateriale, idet dette giver grundlag for et væld af  

 fortolkningsmuligheder.
 Møllen har videre anført, at opstillingen af kildehenvisninger  

 efter de enkelte artikler er uoverskuelig, idet der ikke er anvendt  

 linjeskift.  

 Opstillingen lever ikke op til normal praksis i historisk litteratur.
 Møllen har i forhold til det oplyste om Krudtværket i  

 Frederiksværk beklaget, at man ikke ved anmeldelsen var opmærksom på de  

 forklaringer, der er bragt i bogen om Svingkornemøllen og Babaresklandene.  

 Møllen var villig til at bringe en berigtigelse, hvilket imidlertid blev  

 afvist  

 af [A].
Med hensyn til omtalen af Lyshøj Mølle har Møllen anført, at der  

 ikke er nogen garanti for, at det er korrekt, når de lokale beboere har  

 beskrevet Overgårds Mølle som liggende for sig selv.
Med en smule  

 kildekritik  

 ville fejlen ikke være opstået.
Hvis sætningen Bønderne på egnen fik  

 malet på  

 de vandmøller, der var i området  ikke er ment som en henvisning til  

 bønder i  

 området omkring Lyshøj, så er det uforståeligt, hvorfor udsagnet er bragt og  

 vandmøllerne nævnt i afsnittet om Lyshøj Mølle.
 I sagens behandling har følgende nævnsmedlemmer deltaget:
 Lene Pagter  

 Kristensen, Michael Ulveman, Lars Lindskov  

 og Kirsten Dyregaard.
 Pressenævnet udtaler:
Det fremgår af medieansvarslovens § 40, stk. 1, at afslag på  

 genmæle snarest muligt skal meddeles den, der har anmodet om genmæle, med  

 oplysning om, at afslaget kan indbringes for Pressenævnet senest 4 uger  

 efter,  

 at afslaget er kommet frem.
Nævnets adresse skal samtidig fremgå.
Da Møllen har undladt at give den klagevejledning, der følger af  

 medieansvarsloven, behandler nævnet den indgivne klage, uanset om den er  

 indgivet for sent til nævnet.
Det er nævnets opfattelse, at korrekt  

 klagevejledning er af væsentlig betydning for, at en klage kan indgives  

 rettidigt.
 Bemærkningerne i anmeldelsen om, at [B] i sin bog har benyttet  

 sig af andre forfatteres  herunder anmelderens  arbejder uden  

 behørig  

 kildekreditering, er udtryk for anmelderens vurdering af bogens indhold, og  

 der  

 er ikke grundlag for at give genmæle over for sådanne vurderinger.
Anmeldelsens bemærkning om, at der ikke er linieskift mellem  

 hver enkelt kilde, knytter sig til de kilder, der er angivet efter hver  

 artikel.
Nævnet finder, at Møllen ikke har bragt forkerte oplysninger på  

 dette  

 punkt.
Møllen har over for [A] og Pressenævnet erkendt, at det ikke er  

 korrekt, når det i anmeldelsen anføres, at der i bogen mangler forklaringer  

 om  

 Svingkornemøllen og Barbaresklandene.
Nævnet finder dog, at den forkerte  

 oplysning ikke er egnet til at påføre [A] skade af betydning, og der er  

 derfor  

 ikke grundlag for genmæle på dette punkt.
 Uanset om de oplysninger, der ønskes genmæle over for i  

 forbindelse med omtalen af Lyshøj Andelsmølle, måtte være forkerte, finder  

 nævnet, at oplysningerne ikke er egnet til at påføre [A] skade af betydning,  

 og  

 der er derfor ej heller grundlag for genmæle på dette punkt.
 Afgjort den 9. februar 2005.
