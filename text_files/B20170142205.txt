Bekendtgørelse om ændring af bekendtgørelse om afviklingsplanlægning og afviklingsberedskab § 1 I bekendtgørelse nr. 821 af 3. juli 2015 om afviklingsplanlægning og afviklingsberedskab, som ændret ved bekendtgørelse nr. 317 af 31. marts 2016 og bekendtgørelse nr. 640 af 2. juni 2017, foretages følgende ændringer:
 1. I §14, stk. 4, ændres »Den første revisorerklæring« til: »Revisorerklæringen, jf. stk. 3,« og »årsregnskab for 2015« til: »årsregnskab«.
 2. Bilag 3 affattes som bilag 1 til denne bekendtgørelse.
 3. Bilag 5 affattes som bilag 2  til denne bekendtgørelse.
§ 2 Bekendtgørelsen træder i kraft den 1. januar 2018.
Erhvervsministeriet, den 5. december 2017 Brian Mikkelsen / Hans Høj Bilag 1 » Bilag 3 Specifikation af forpligtelser, jf. lov om restrukturering og afvikling af visse finansielle virksomheder Sumdata skal indsættes i de markerede (x) felter.
 Bail-in, jf. §§ 24-28 i lov om restrukturering og afvikling af visse finansielle virksomheder, finder ikke anvendelse på realkreditinstitutter, jf. lovens § 24, stk. 4. Realkreditinstitutter skal derfor kun udfylde kolonerne; post i alt, sikrede forpligtelser, jf. § 25, stk. 3, nr. 2, samt koncerninterne forpligtelser.
 Herudover skal virksomheden tilvejebringe følgende specifikationer:
1. Specifikation af sikrede forpligtelser, jf. § 25, stk. 3, nr. 2, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi samt en beskrivelse af de tilknyttede sikkerheder, herunder regnskabsklassifikation og bogført værdi.
2. Specifikation af deponerede beskyttede forpligtelser, jf. § 25, stk. 3, nr. 3, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
3. Specifikation af betroede beskyttede forpligtelser, jf. § 25, stk. 3, nr. 4, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
4. Specifikation af forpligtelser med en oprindelig løbetid < 7 dage, jf. § 25, stk. 3, nr. 5, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
5. Specifikation af forpligtelser med en løbetid < 7 dage overfor registrerede systemer, jf. § 25, stk. 3, nr. 6, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
6. Specifikation af øvrige undtagne forpligtelser, jf. § 25 stk. 3, nr. 7, i lov om restrukturering og afvikling af visse finansielle virksomheder.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
7. Specifikation af koncerninterne forpligtelser.
Specifikationen skal indeholde en beskrivelse af alle de undtagne forpligtelser, herunder regnskabsklassifikation og bogført værdi.
8. Specifikation af visse poster med modregningsadgang i henhold til § 42 i konkursloven, jf. § 25, stk. 1, 2. pkt., i lov om restrukturering og afvikling af visse finansielle virksomheder.
Specifikationen skal opgøres per modpart som vist i tabel a.
Specifikationen skal udfyldes af alle virksomheder, der i regnskabet har poster, som kan henføres til regnskabsposterne indlån og anden gæld og garantier.
