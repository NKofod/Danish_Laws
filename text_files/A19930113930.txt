 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om luftfart, jf. lovbekendtgørelse nr. 118 af 12. marts 1993,  

 foretages følgende ændringer:
 1. I § 71, stk. 2, affattes 3. og 4. pkt.  

 således:
»Afgiften påhviler brugeren af såvel danske som udenlandske  

 luftfartøjer ved flyvning i det område, hvor hjælpemidler kan benyttes.
Hvis  

 brugerens identitet ikke er kendt, påhviler afgiften ejeren af luftfartøjet,  

 medmindre ejeren godtgør, hvem der var bruger.« 2. § 71, stk. 4 og 5 , affattes således:
 » Stk. 4.  Trafikministeren kan fastsætte regler om  

 opkrævning og inddrivelse af afgifterne, herunder at danske myndigheder, i  

 det omfang det følger af Multilateral Agreement Relating to Route Charges,  

 yder bistand til inddrivelse af Eurocontrols udestående afgifter.
Stk. 5.  Afgifterne med påløbne renter og gebyrer kan  

 inddrives ved udpantning.« § 2 Loven træder i kraft den 1. januar 1995.
§ 3 Loven gælder ikke for Færøerne og Grønland.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
