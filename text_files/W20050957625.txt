 Da en  

 båndoptager i dag anses for et almindeligt journalistisk arbejdsredskab til  

 brug ved telefoninterviews, fandt Pressenævnet ikke grundlag for at  

 kritisere,  

 at interviewet med direktør [A] blev optaget på bånd, uden at journalisten af  

 egen drift gjorde opmærksom på det.
 Nævnet  

 lagde til grund, at direktør [A] var bekendt med, at han talte med en  

 journalist  

 fra Danmarks Radio, og at han indledningsvis tilkendegav, at han ikke ønskede  

 at kommentere den konkrete sag eller i øvrigt at medvirke i udsendelsen, og  

 tilkendegav, at sagen efter hans opfattelse ikke havde almen interesse.  

 Klager  

 havde ikke gjort gældende, at journalisten inden interviewet gav tilsagn om,  

 at  

 man ikke ville benytte samtalen i en udsendelse.
 På  

 baggrund af parternes divergerende oplysninger og Pressenævnets begrænsede  

 muligheder for bevisbedømmelse kunne nævnet imidlertid ikke vurdere, om der  

 ved  

 telefoninterviewets afslutning blev givet direktør [A] et tilsagn om, at  

 optagelsen ikke ville blive benyttet i indslaget.
Pressenævnet  

 fandt, at der var en samfundsmæssig interesse i at omtale et  

 forsikringsselskabs forhold til dets kunder og pressen.
Hensynet til  

 beskyttelse af direktør [A], der ikke ønskede at medvirke i indslaget,  

 fandtes  

 at måtte vige for den samfundsmæssige interesse, der var knyttet til omtalen  

 af  

 forsikringsselskabet.
Nævnet lagde herved også vægt på, at det var  

 forsikringsselskabets  

 direktør, der blev interviewet, og at direktøren var klar over, at han talte  

 med en journalist fra Danmarks Radio.
Direktøren måtte som følge af sin  

 overordnede funktion antages at være bekendt med mediernes arbejdsmetoder og  

 vant til pressekontakt.
 Pressenævnet  

 fandt på denne baggrund ikke grundlag for at udtale kritik af Danmarks Radio  

 for tilsidesættelse af god presseskik, og nævnet fandt heller ikke grundlag  

 for  

 at pålægge Danmarks Radio at fjerne indslaget fra sin hjemmeside eller  

 beklage  

 det.
Kendelse  

 fra Pressenævnet i sag 2005-6-195/196 Popermo Forsikring g/s, ved advokat Jørn Frøhlich, har klaget  

 til Pressenævnet over et indslag i udsendelsen Kontant bragt af  

 Danmarks  

 Radio den 29. marts 2005 samt forlangt, at indslaget fjernes fra Danmarks  

 Radios hjemmeside, idet selskabet finder, at god presseskik er tilsidesat.
Indslaget omhandlede en familie, der som forsikringstager i  

 Popermo Forsikring g/s havde fået problemer som følge af en større vandskade  

 i  

 huset med efterfølgende skimmelsvampeangreb.
Familien blev i de følgende  

 måneder genhuset flere gange, og indslagets synspunkt var, at Popermo  

 Forsikring g/s ikke levede op til sit ansvar med effektivt og hurtigt at  

 udbedre skaderne på huset, og at selskabet bevidst trak sagen i langdrag til  

 stor gene for den pågældende familie.
 Indslaget indeholdt uddrag af en båndet telefonsamtale mellem  

 journalist Lisbeth Kølster og direktør i Popermo Forsikring g/s, Klaus  

 Delman,  

 hvori det hed:
Delman:  

  

 Vi er jo et  

 nicheselskab  Så vi har jo ikke brug for et godt eller et dårligt presseimage  

 overhovedet.
Vi er et nicheselskab, som handler med politifolk og  

 retsvæsenets  

 folk, ikke  Der er jo ingen almen interesse i en sag af den art.
Journalist:  

  

 Du mener,  

 at I har jeres kunder under alle omstændigheder? Delman:  

  

 Ja, det vil  

 jeg tillade mig at gå ud fra.
Det kan selvfølgelig lyde lidt arrogant, især  

 hvis du citerer mig for det  Øh, det er klart, så  Men det vil jeg tillade  

 mig  

 at gå ud fra.
Journalist:  

  

 Altså; I  

 har en naturlig kundekreds hos politi og domstole? Delman:  

  

 Det kan man  

 roligt sige, at det har vi.
Uanset om du bringer den her sag eller ej.
Under interviewet med journalisten oplyste direktør Klaus Delman  

 med det samme, at han ikke ønskede at kommentere den konkrete sag eller i  

 øvrigt at medvirke i udsendelsen.
Han oplyste endvidere, at sagen efter hans  

 opfattelse ikke havde almen interesse, da der var tale om en meget sjælden  

 forekommende skadetype.
Direktør Klaus Delman fik ikke af journalisten at vide, at telefonsamtalen  

 blev optaget.
Han blev imidlertid opmærksom herpå, da der sidst i interviewet  

 lød et klik.
Journalisten bekræftede herefter på direktørens forespørgsel, at  

 interviewet af kontrolhensyn blev optaget.
Direktør Klaus Delman gjorde  

 opmærksom på, at han gik ud fra, at båndet ikke blev benyttet i udsendelsen.
 Danmarks Radio har bekræftet, at direktøren med det samme  

 oplyste, at han hverken ønskede at kommentere den konkrete sag eller i øvrigt  

 medvirke i udsendelsen, samt at den konkrete sag efter hans opfattelse ikke  

 havde nogen almen interesse.
 Under interviewet tilkendegav journalisten afslutningsvis, at  

 Danmarks Radio sandsynligvis ikke ville bruge optagelsen af interviewet.
 Popermo Forsikring g/s har anført, at det er i strid med god  

 presseskik at viderebringe båndoptagelsen i tv-udsendelsen, uden at direktør  

 Klaus Delman på forhånd gav sit samtykke hertil.
 Popermo Forsikring g/s har endvidere anført, at journalisten ikke  

 oplyste, at telefonsamtalen blev optaget.
 Popermo Forsikring g/s har endelig henvist til Pressenævnets kendelse  

 i sag nr. 2004-6-35 og har i den forbindelse anført, at der ikke under  

 interviewet er fremkommet oplysninger af en sådan betydning for sagen, at  

 hensynet til direktør Klaus Delman må vige for den samfundsmæssige interesse,  

 der er knyttet til det pågældende emne.
 Danmarks Radio har bestridt, at god presseskik er tilsidesat, og  

 har peget på, at udsendelsen Kontant er et forbrugerprogram, som  

 sætter fokus  

 på forbrugernes dagsorden, følger deres klager, kommer med gode råd,  

 undersøger  

 og giver overblik.
Danmarks Radio har anført, at ordet sandsynligvis ikke kan tages som et tilsagn fra journalisten, og at  

 tilkendegivelsen alene skal anses for en journalistisk vurdering i den  

 daværende fase i arbejdet med indslaget.
Danmarks Radio har videre anført, at Pressenævnet i kendelsen i  

 sag nr. 2004-6-35 anerkender, at båndoptager i dag anses som et almindeligt  

 journalistisk arbejdsredskab, og at det derfor ikke er i strid med god  

 presseskik, at et interview optages på bånd, uden at journalisten har gjort  

 opmærksom på det.
Det fremgår endvidere af båndudskriften, at direktør Klaus  

 Delman var klar over, at han talte med en journalist, at hans udtalelser  

 kunne  

 blive citeret, og at sagen kunne blive genstand for et indslag.
Endvidere har Danmarks Radio anført, at direktør Klaus Delman  

 under interviewet fremkom med den væsentlige oplysning, at Popermo Forsikring  

 g/s ikke mener, det kan skade selskabet, at der fremkommer medieomtale, som  

 kan  

 give selskabet et dårligt image.
En sådan holdning er af interesse for  

 selskabets kunder, der kan risikere at ende i samme situation.
Det bestyrker  

 betydningen af udtalelsen, at den kommer fra selskabets direktør.
Danmarks  

 Radio finder på denne baggrund, at udtalelsen har klar samfundsmæssig  

 interesse, og at den kun kan dokumenteres gennem udsendelse af den båndede  

 telefonsamtale.
En direktør for et selskab af ikke ubetydelig størrelse må  

 tåle, at hans udtalelser om selskabets forhold eksponeres i massemedierne.
 Om Pressenævnets kendelse i sag nr. 2004-6-35, som Popermo Forsikring  

 g/s har henvist til i sin klage, har Danmarks Radio anført, at  

 telefonsamtalen  

 med direktør Klaus Delman adskiller sig fra interviewet i den pågældende sag,  

 hvor der var tale om en lang telefonsamtale med en almindelig medarbejder i  

 Vejdirektoratet, efter at mediet havde indhentet udtalelser fra direktoratets  

 pressechef og fået afslag på uddybning fra direktoratets direktør.  

 Medarbejderen udtalte sig alene om betydningen af, om der har været et vist  

 antal klager, og generelt om direktoratets opgave med at drive rastepladser.
 Danmarks Radio har henvist til Pressenævnets årsberetning 2004,  

 s. 22, hvor det bl.a. er anført, at der utvivlsomt må være videre rammer for  

 medierne i forhold til optagelse og afspilning af telefonsamtaler med  

 personer,  

 der har en overordnet funktion og er vant til kontakt med pressen.
 Endelig har Danmarks Radio oplyst, at mediet på baggrund af  

 klagen har indskærpet, at der altid skal ringes tilbage til personer, som har  

 fået at vide, at de er blevet optaget på bånd, og hvor der har været  

 usikkerhed, om båndoptagelsen de facto vil blive anvendt i udsendelsen, hvis  

 det ender med at være tilfældet.
 I sagens behandling har følgende nævnsmedlemmer deltaget:  

 Niels Grubbe, Michael Ulveman, Lene  

 Sarup og Kirsten Dyregaard.
 Pressenævnet udtaler:
 Da en båndoptager i dag anses for et almindeligt journalistisk  

 arbejdsredskab til brug ved telefoninterviews, finder nævnet ikke grundlag  

 for  

 at kritisere, at interviewet med direktør Klaus Delman blev optaget på bånd,  

 uden at journalisten af egen drift gjorde opmærksom på det.
Nævnet lægger til grund, at direktør Klaus Delman var bekendt  

 med, at han talte med en journalist fra Danmarks Radio, og at han  

 indledningsvis tilkendegav, at han ikke ønskede at kommentere den konkrete  

 sag  

 eller i øvrigt at medvirke i udsendelsen, og tilkendegav, at sagen efter hans  

 opfattelse ikke havde almen interesse.
Popermo Forsikring har ikke gjort  

 gældende, at journalisten inden interviewet gav tilsagn om, at man ikke ville  

 benytte samtalen i en udsendelse.
 På baggrund af parternes divergerende oplysninger og Pressenævnets  

 begrænsede muligheder for bevisbedømmelse kan nævnet imidlertid ikke vurdere,  

 om der ved telefoninterviewets afslutning blev givet direktør Klaus Delman et  

 tilsagn om, at optagelsen ikke ville blive benyttet i indslaget.
Pressenævnet finder, at der er en samfundsmæssig interesse i at  

 omtale et forsikringsselskabs forhold til dets kunder og pressen.
Hensynet  

 til  

 beskyttelse af direktør Klaus Delman, der ikke ønskede at medvirke i  

 indslaget,  

 findes at måtte vige for den samfundsmæssige interesse, der er knyttet til  

 omtalen af forsikringsselskabet.
Nævnet lægger herved også vægt på, at det  

 var  

 forsikringsselskabets direktør, der blev interviewet, og at direktøren var  

 klar  

 over, at han talte med en journalist fra Danmarks Radio.
Direktøren må som  

 følge af sin overordnede funktion antages at være bekendt med mediernes  

 arbejdsmetoder og vant til pressekontakt.
 Pressenævnet finder på denne baggrund ikke grundlag for at udtale  

 kritik af Danmarks Radio for tilsidesættelse af god presseskik, og nævnet  

 finder heller ikke grundlag for at pålægge Danmarks Radio at fjerne indslaget  

 fra sin hjemmeside eller beklage det.
 Afgjort den 23. august 2005.
