 Resumé  


  

 En kvinde klagede over at Sundhedsvæsenets Patientklagenævn havde afvist at  

 behandle hendes klage over en operation foretaget i 1963. Patientklagenævnet  

 havde som en del af begrundelsen henvist til § 22, stk. 1, i lov om  

 sundhedsvæsenets centralstyrelse hvorefter der gælder en frist på to år for  

 indgivelse af klager til nævnet.
 Klageren anførte at hun hverken var eller burde være bekendt med  

 de påklagede forhold før i 1994. Klagen der var indgivet samme år, måtte  

 derfor  

 være rettidig.
 Ud over fortsat at henvise til toårsfristen i  

 centralstyrelseslovens § 22, stk. 1, anførte Patientklagenævnet i en  

 udtalelse  

 til ombudsmanden at kvindens reelle muligheder for erstatning ikke længere  

 var  

 til stede, og at klagen, 30 år efter, formentlig ikke lod sig undersøge.
Efter sin formulering retter bestemmelsen i  

 centralstyrelseslovens § 22, stk. 1, sig mod klagers subjektive forhold.  

 Ombudsmanden lagde til grund at nævnet på et senere tidspunkt af sagsforløbet  

 var af den opfattelse at kvinden ikke var eller burde være bekendt med de  

 forhold hun klagede over, før i 1994. Hun havde således - også efter nævnets  

 opfattelse - klaget inden for fristen.
Da klagen var rettidigt indgivet, gav  

 den pågældende bestemmelse ikke hjemmel til at afvise klagen.  

 Patientklagenævnet burde derfor ikke have henvist til bestemmelsen som (en  

 del  

 af) begrundelsen for ikke at behandle sagen.
Det er almindeligt antaget at en myndighed i særlige tilfælde kan  

 undlade at behandle en i øvrigt rettidigt indgivet klage.
Under henvisning  

 til  

 det der var oplyst om kvindens manglende retlige interesse i at få det  

 påklagede forhold bedømt, havde ombudsmanden ikke grundlag for at henstille  

 at  

 Patientklagenævnet genoptog sagens behandling. (J.nr. 1995-2286-420).
Almindelig frist for udnyttelse af klagemulighed.  

 Forældelsesfrist i lov om Sundhedsvæsenets centralstyrelse C klagede på vegne af A til  

 mig over at Sundhedsvæsenets Patientklagenævn havde afvist at behandle hendes  

 klage over en operation i 1963. Patientklagenævnet havde bl.a. henvist til §  

 22, stk. 1, i lov om sundhedsvæsenets centralstyrelse mv.
 Sagens omstændigheder var  

 følgende:
 Den 14. november 1994 klagede  

 A til Patientklagenævnet over en operation på Gentofte Amtssygehus i 1963.  

 Hun  

 henviste til resultatet af en undersøgelse den 17. oktober 1994 hos  

 speciallæge  

 i intern medicin og nefrologi, overlæge B.
 Af speciallægens erklæring  

 (af 18. oktober 1994) fremgår bl.a. følgende:
 "  

  

 Aktuelle:
 For 30 år siden KAS Gentofte,  

 opereret i underlivet og steriliseret, 1-2 år efter hysterektomi og  

 oophorektomi, husker ikke hvorfor, fik ingen hormonbehl. trods  

 overgangsaldersympt.
 ...
Jan. 94 døde ægtefælle, blev  

 svært påvirket af dette og blev til sidst indl. til udredning i Kalundborg  

 feb.  

 94, hvor bl.a. gastroskopi viste normale forhold.
Ultralyd viste normale  

 organer i abdomen, bortset fra at hø. nyre var omdannet til en stor  

 hydronefrotisk  

 sæk, suppl urografi viste normal ve. nyre og ikke fungerende nyre på hø.  

 side,  

 samt et metalfragment ved hør. blærehjørne (på bill. kunne det godt ligne en  

 af  

 de clips, der bruges til sterilisation)".
 Overlægen konkluderede  

 afslutningsvist bl.a. følgende:
 "Jeg har forklaret  

 hende, hvad det er, der er sket, også at det formentlig er den clips, der er  

 brugt til sterilisation, som er fejlplaceret på ureter samtidig.
Nyrerne kan man således ikke  

 gøre noget for..." Den 16. november 1994 afviste  

 Sundhedsvæsenets Patientklagenævn at behandle klagen idet nævnet henviste til  

 toårsfristen i centralstyrelseslovens § 22, stk. 1. Nævnet anførte bl.a.  

 følgende:
"De oplyser, at De efter  

 operationen havde mange gener bl.a. i form af mavesmerter.
På den baggrund er  

 det Patientklagenævnets opfattelse, at De på tidspunktet umiddelbart efter  

 operationen, hvor De havde generne blev bekendt med eller burde være blevet  

 bekendt med, at der eventuelt kunne være sket en fejl på KAS Gentofte.
Da De  

 ikke har indsendt klagen inden 2 år fra dette tidspunkt, og da der ikke  

 findes  

 at være særlige grunde til at se bort fra klagefristen, kan  

 Patientklagenævnet  

 ikke behandle Deres klage." Den 29. november 1994 - efter  

 at A igen havde skrevet til nævnet - fastholdt nævnet sin afgørelse med den  

 givne begrundelse.
A's egen læge henvendte sig  

 den 9. december 1994 til nævnet idet hun fandt afvisningen uforståelig,  

 "idet pt. jo rent faktisk har konsulteret flere læger, uden at man har  

 kunnet finde årsagen til pt. smerter.
Først ved besøg hos dr. (B) har man  

 kunnet finde årsagen".
 Patientklagenævnet indhentede  

 herefter den 21. december 1994 det materiale som overlæge B havde om A,  

 herunder  

 den tidligere nævnte erklæring af 18. oktober 1994.
 I sit følgebrev bemærkede  

 speciallægen bl.a. følgende over for Patientklagenævnet:
 "...
 Alt i alt tyder det på en  

 årsagssammenhæng, som den der er fremført i pt.s klage nemlig, at man ved  

 operationen er kommet til at sætte en klemme på urinlederen.
Det er muligt, at komme  

 forholdene lidt nærmere ved at suppl. med billede af metalfragmentet, taget i  

 forskellige projektioner, men skal man helt til bunds i det, vil det  

 formentlig  

 være nødvendigt med en expl. laparotomi." I et brev til A af 31. marts  

 1995 svarede nævnet herefter bl.a. følgende:
 "De har anført, at De  

 først den 17. oktober 1994 ved lægekonsultationen hos overlæge (B) blev  

 bekendt med, at der eventuelt kunne være begået en fejl ved operationen i  

 1963.  

 Speciallæge (B) har oplyst til Patientklagenævnet, at man sandsynligvis er  

 kommet til at sætte en klemme på urinlederen i forbindelse med en operation i  

 1963 på Gentofte Amtssygehus.
 Ifølge bemærkningerne til lov  

 om sundhedsvæsenets centralstyrelse mv. løber klagefristen efter § 22 først  

 fra  

 det tidspunkt, hvor klageren var eller burde være bekendt med det forhold,  

 der  

 klages over.
 I praksis antages det  

  

 imidlertid  

  

 (fremhævet af mig), at denne  

 regel skal ses i sammenhæng med reglerne om forældelse af krav på erstatning.  

 Erstatningskrav forældes i henhold til lovgivningen om disse spørgsmål senest  

 20 år efter den begivenhed, som udløste kravet.
Da den behandling, som De har  

 modtaget fandt sted for mere end 20 år siden, set i forhold til klagens  

 indgivelse til Patientklagenævnet, er Deres klage ikke indgivet rettidigt, og  

 Patientklagenævnet kan således ikke behandle den." Den 18. april 1995 skrev C på  

 A's vegne bl.a. følgende til nævnet:
"I de mellemliggende 32  

 år har (A) været indlagt 4 gange med alarmerende symptomer som blodstyrtning,  

 svimmelhed, forhøjet blodtryk, smerter i underlivet m.m.
Hun har desuden  

 konsulteret adskillige læger, uden at man på noget tidspunkt har næret  

 mistanke  

 om, at der kunne foreligge en fejl i forbindelse med operationen eller være  

 noget i vejen med nyrerne.
Specielt i de første år efter operationen var (A)  

 ud  

 over smerter hjemsøgt af inkontinens, træthed, depression m.m. og blev  

 behandlet for blærebetændelse, tyktarmskatar, nervøsitet og andre formodede  

 årsager til de stadigt tilbagevendende plager.
Den for tidlige overgangsalder  

 efter operationen fik også sin del af skylden.
 ...
Det man her forlanger er, at  

 patienten skal være bedre orienteret om fejl, der kan forekomme under en  

 operation, end lægerne.
Og selv om (A) havde haft mistanke om at være blevet  

 offer for regulær lægesjusk, så står det jo ikke i patientens magt at  

 udforske  

 det nærmere.
 ...
Min påstand er, at  

 klagefristen i denne sag løber fra den 17/10-94, hvor patienten fik  

 kendskab til lægefejlen.
Jeg anmoder derfor Sundhedsvæsenets Patientklagenævn  

 om at behandle klagen." Den 11. maj 1995 fastholdt  

 nævnet - i et brev til Dem - sin afgørelse i sagen.
Nævnet henviste til det  

 der  

 var anført i brevet af 31. marts 1995.
 I anledning af C's klage til  

 mig afgav Sundhedsvæsenets Patientklagenævn en udtalelse af 12. januar 1996  

 som C kommenterede den 19. januar 1996.
I brevet henviste nævnet til  

 en udtalelse fra mig refereret i Folketingets Ombudsmands beretning (herefter  

 FOB) for året 1989, s. 184ff.
Nævnet anførte herefter bl.a. følgende:
 "Patientklagenævnet har  

 opfattet udtalelsen fra Folketingets Ombudsmand således, at nævnet i de  

 tilfælde, hvor klager ikke var eller burde være bekendt med det forhold, der  

 klages over, kan analogisere til de tilsvarende regler i forældelsesloven om  

 forældelse af erstatningskrav, således at klager skal være indgivet til  

 nævnet  

 senest 20 år efter den påklagede handling.
 På tidspunktet for (A)'s  

 klage til Patientklagenævnet var der gået over 30 år, fra hun blev opereret  

 på  

 Amtssygehuset i Gentofte, til hun klagede. (A)'s reelle mulighed for at opnå  

 erstatning var således forældet ifølge § 4 i forældelsesloven af 1908, da der  

 var forløbet mere end 20 år fra skadens indtræden og dermed stiftelsen af et  

 eventuelt erstatningskrav.
Det fremgår af bemærkninger  

 til Centralstyrelseslovens § 22, stk. 1, at indførelsen af den 2-årige  

 forældelsesfrist var begrundet, dels i efterforskningsmæssige forhold, dels i  

 ressourcemæssige forhold, jf.
FT 1986-87, tillæg A, sp. 1165.
Patientklagenævnet bemærker i  

 den forbindelse, at sygehusjournalen er en væsentlig del af  

 oplysningsgrundlaget i sager, hvor der klages over en sundhedsfaglig  

 behandling  

 på et hospital.
En læges pligt til at opbevare journalmaterialet strækker sig  

 imidlertid ikke udover 10 år fra den seneste optegnelse i journalen, jf.  

 lægelovens § 13, stk. 3.
For Patientklagenævnet vil  

 det således være forbundet med vanskeligheder, og sandsynligvis ikke være  

 muligt, at få oplyst et påklaget forhold, der ligger over 30 år tilbage i  

 tiden, således at nævnet kan tage stilling til klagen på et tilstrækkeligt  

 grundlag." Ombudsmandens udtalelse "(A)'s sag vedrører  

 først og fremmest forståelsen af centralstyrelseslovens § 22, stk. 1. Inden  

 jeg  

 kommer nærmere ind på denne bestemmelse, finder jeg anledning til en kort  

 omtale af de almindelige forvaltningsretlige regler (om bl.a. klagefrister)  

 som  

 finder anvendelse hvis der på et område enten ikke findes specialregler,  

 eller  

 den konkrete sag ikke kan henføres under disse.
 Den konkrete sag rejser for mit  

 vedkommende følgende spørgsmål:
gælder der en almindelig frist for udnyttelse af en  

 klage-/rekursmulighed, er (A)'s klage indgivet for sent i forhold til  

 toårsfristen i lov om sundhedsvæsenets centralstyrelse, § 22, stk. 1, og har Sundhedsvæsenets Patientklagenævn - hvis klagen må  

 anses for at være indgivet inden for fristen - haft et tilstrækkeligt  

 grundlag  

 for at afvise at behandle (A)'s patientklage.
Om en almindelig frist for udnyttelse af en klage-/rekursmulighed I 1989-90 behandlede jeg en sag  

 hvorunder det i overskriften nævnte spørgsmål opstod.
Sagen er omtalt i FOB  

 1990, s.  

 250f.
Jeg  

 vedlægger en kopi af de to sider til Deres orientering.
Sagen gav mig ikke anledning  

 til at udtale en opfattelse af gældende ret på området.
Under henvisning til  

 de  

 udtalelser fra betænkning nr. 657/1972 - særligt s. 63, 1. sp. - og til den  

 juridiske litteratur som er omtalt i den pågældende sag, er det min  

 opfattelse  

 at der  

  

 ikke  

  

 gælder nogen almindelig  

 frist for udnyttelse af en klage-/rekursmulighed.
Jeg henviser tillige til  

 Forvaltningsret (1994) ved Karsten Loiborg mfl., s. 640.
Om toårsfristen i centralstyrelseslovens § 22, stk. 1 Patientklagenævnet har ved  

 sit afslag på at tage (A)'s klage op til behandling henvist til § 22, stk. 1,  

 i  

 lov om sundhedsvæsenets centralstyrelse:
'  

  

 § 22.  

  

 Klage skal være indgivet inden 2 år efter det tidspunkt, hvor  

 klageren var eller burde være bekendt med det forhold, der klages over.  

 Nævnet  

 kan dog se bort fra overskridelse af fristen, hvis særlige grunde taler  

 derfor.' Om forståelsen af denne  

 bestemmelse udtalte jeg den 22. januar 1990 bl.a. følgende (FOB 1989, s.  

 184ff,  

 mit j.nr. 1989-1048-43):
 '...
 Patientklagenævnets afgørelse  

 er truffet i henhold til § 22 i lov nr. 397 af 10. juni 1987 om  

 sundhedsvæsenets centralstyrelse mv., som har følgende ordlyd:
'Klager skal være indgivet  

 inden 2 år efter det tidspunkt, hvor klageren var eller burde være bekendt  

 med  

 det forhold, der klages over. ...' Det følger af bemærkningerne  

 til bestemmelsen (Folketingstidende 1986-87, tillæg A, sp. 1180), at fristen  

 på  

 2 år er begrundet i efterforskningsmæssige forhold, idet sager, der ligger  

 flere år tilbage, vanskeligt lader sig oplyse, og i ressourcemæssige forhold.
 Det præciseres dog, at  

 forældelsesfristen - i overensstemmelse med lovens ordlyd - først løber fra  

 det  

 tidspunkt, hvor klageren var eller burde være bekendt med det forhold, der  

 klages over.
 Herudover giver lovens ordlyd  

 eller dens forarbejder ikke nogen vejledning om, hvornår en klager skal anses  

 for at være eller burde være bekendt med det forhold, der klages over.
Patientklagenævnet har i  

 udtalelsen til mig redegjort for forældelsesbestemmelsens anvendelse i  

 forskellige tilfældegrupper, som har foreligget i praksis.
Jeg finder ikke at  

 have grundlag for at kommentere disse tilfælde nærmere, men skal mere  

 generelt  

 om fortolkningen af forældelsesregler - udtale følgende:
 Bestemmelsen må efter min  

 opfattelse ses i sammenhæng med et af hovedformålene med at oprette  

 Patientklagenævnet, nemlig at sikre den enkelte borgers retssikkerhed  

 (Folketingstidende 1986-87, tillæg A, sp. 1165).
 Selv om det fremgår  

 udtrykkeligt af bemærkningerne til centralstyrelsesloven, at  

 Patientklagenævnet  

 ikke kan tage stilling til erstatningsspørgsmål, har nævnets udtalelser ofte  

 afgørende betydning for klagere, der mener sig berettiget til erstatning.  

 Dette fremgår bl.a. af Patientklagenævnets årsberetning for 1988, hvor der  

 anføres følgende:
...(citatet fra  

 Patientklagenævnets årsberetning er udeladt her) Et eventuelt erstatningskrav  

 f.eks. som følge af fejlagtig udført lægebehandling forældes ifølge § 1, stk.  

 1, nr. 5, i forældelsesloven af 1908 på 5 år regnet fra kravets forfaldstid,  

 jf. § 2. Spørgsmålet om, hvornår denne forældelsesfrist begynder at løbe, må  

 ses i sammenhæng med § 3 i loven.
Fristen suspenderes, såfremt skadelidte på  

 grund af utilregnelig uvidenhed om sit krav ikke har kunnet gøre dette  

 gældende.
Herefter regnes forældelsesfristen først fra den tid, da skadelidte  

 var eller ved sædvanlig agtpågivenhed ville have været i stand til at kræve  

 sit  

 krav betalt.
 Som det fremgår af  

 ovenstående, er der en nær sammenhæng mellem Patientklagenævnets faglige  

 vurdering af, om en given behandling er ansvarspådragende, og patientens  

 reelle  

 mulighed for erstatning.
 Det må derfor efter min  

 opfattelse antages, at begyndelsestidspunktet for 2-års fristen for  

 indgivelse  

 af klage til Patientklagenævnet - i mangel af nærmere vejledning i motiverne  

 -  

 må forstås i overensstemmelse med § 2 og § 3 i forældelsesloven af 1908.
Fristen kan således først  

 regnes fra det tidspunkt, hvor klageren (patienten) ved sædvanlig  

 agtpågivenhed  

 må antages at have haft en sådan viden, at han med rimelighed var i stand til  

 at sætte sine gener i forbindelse med en mulig fejlbehandling.
Først på dette  

 tidspunkt har patienten anledning til at indgive en klage til nævnet.
..." Patientklagenævnet har i  

 udtalelsen til mig - med henvisning til den ovenfor citerede  

 ombudsmandsudtalelse om bestemmelsen i centralstyrelseslovens § 22, stk. 1 -  

 som begrundelse for ikke at undersøge den foreliggende patientklage anført at (A)'s reelle muligheder for erstatning ikke længere  

 er til stede, og at klagen på nuværende tidspunkt, 30 år efter,  

 formentlig ikke lader sig undersøge.
 Som det fremgår af citatet  

 ovenfor, angik min henvisning til 1908-lovens regler (§§ 2 og 3)  

 begyndelsestidspunktet  

 for toårsfristen og fremkom i sammenhæng med at centralstyrelseslovens  

 forarbejder ikke ydede bidrag til den nærmere fastlæggelse af fristens  

 begyndelsestidspunkt.
Som nævnet er inde på i  

 udtalelsen til mig og som nævnt i min tidligere udtalelse, er toårsfristen  

 ifølge forarbejderne begrundet med (generelle) efterforsknings-og  

 ressourcemæssige  

 forhold.
Nævnet har som begrundelse for ikke at behandle (A)'s klage, i  

 forbindelse med sin henvisning til centralstyrelseslovens § 22, stk. 1,  

 henvist til efterforskningsog ressourcemæssige forhold i den konkrete sag.  

 Som  

 bestemmelsen i § 22, stk. 1, er formuleret, retter denne sig mod klagers  

 subjektive  

 forhold.
Sådanne objektive forhold som nævnet i udtalelsen til mig er inde  

 på,  

 får derfor efter min opfattelse først betydning når vurderingen af klagers  

 subjektive forhold er foretaget, og klagen anses for at være indgivet inden  

 for fristen.
De (konkrete) forhold som nævnet er inde på, kan indgå i den  

 efterfølgende vurdering af om klagen - uanset den er indgivet rettidigt -  

 skal  

 optages til behandling.
Forholdene har imidlertid som anført intet med  

 toårsfristen at gøre.
Patientklagenævnet afslog den  

 16. november 1994 at behandle (A)'s patientklage fordi hun ikke havde klaget  

 inden for toårsfristen.
Nævnet fastholdt sin afgørelse den 29. november 1994  

 med den givne begrundelse.
På baggrund af nævnets formulering i brevet af 31.  

 marts 1995 - ordet imidlertid, se citatet ovenfor, s. 3 - og det nævnet har  

 anført i sin udtalelse til mig, må jeg lægge til grund at nævnet - på dette  

 senere tidspunkt af sagsforløbet - er af den opfattelse at (A) ikke var  

 eller burde have været bekendt med de forhold som hun har klaget til  

 Patientklagenævnet  

 over, før i 1994. Jeg må derfor konkludere at (A) - også efter nævnets  

 opfattelse - har klaget inden for fristen.
Nævnet har imidlertid - også på  

 dette senere tidspunkt - henvist til centralstyrelseslovens § 22, stk. 1, som  

 (en del af) begrundelsen for ikke at behandle sagen.
Da klagen, er indgivet  

 rettidigt, giver § 22, stk. 1, ikke hjemmel til at afvise klagen, og  

 Patientklagenævnet burde derfor ikke have henvist til denne bestemmelse.
 Jeg har gjort nævnet bekendt  

 med min opfattelse.
Om afslag på at optage en i øvrigt rettidigt indgivet klage til  

 behandling Det er almindeligt antaget at  

 en myndighed i særlige tilfælde kan undlade at behandle en i øvrigt rettidigt  

 indgivet klage.
I forbindelse med den konkrete vurdering kan der lægges vægt  

 på  

 om det påklagede forhold har (stadig har) en retlig eller faktisk betydning,  

 og klager således har tilstrækkelig retlig interesse i at få det påklagede  

 forhold bedømt, eller om sagen i forhold til den pågældende, eller det  

 offentlige, (i øvrigt) er af væsentlig betydning.
Jeg henviser til den  

 tidligere nævnte sag refereret i FOB 1990 (s.  

 250f  

 ) og den der omtalte litteratur.
 Som anført har  

 Patientklagenævnet i udtalelsen til mig som begrundelse for ikke at undersøge  

 den foreliggende patientklage anført at (A)'s reelle muligheder for  

 erstatning ikke længere er til stede, og at klagen på nuværende tidspunkt, 30  

 år efter, formentlig ikke lader sig undersøge.
(A) har ifølge  

 Patientklagenævnets sagsakter på intet tidspunkt tilkendegivet over for  

 nævnet  

 at hun ønskede sagen behandlet i nævnet med henblik på at opnå erstatning.
Af  

 (A)'s henvendelse til mig udleder jeg imidlertid at klagen til  

 Sundhedsvæsenets  

 Patientklagenævn blev indgivet som led i hendes bestræbelse på at opnå  

 erstatning som følge af den formodede fejl på amtssygehuset i Gentofte.
På  

 den  

 baggrund og idet jeg henviser til det nævnet har anført om (A)'s reelle  

 muligheder  

 for erstatning, har jeg ikke tilstrækkelig anledning til at foretage mig mere  

 på dette punkt.
Om sagen på nuværende  

 tidspunkt kan oplyses i et omfang så nævnet vil kunne træffe afgørelse, er i  

 følge nævnets sagsakter og udtalelsen til mig ikke afklaret.
Nævnet har over  

 for mig udtalt at dette formentlig ikke lader sig gøre.
Om dette forhold i  

 sig  

 selv kunne give tilstrækkeligt grundlag for at afvise at behandle sagen, har  

 jeg ikke anledning til at komme nærmere ind på.
Jeg henviser til det jeg  

 ovenfor har anført om (A)'s manglende retlige interesse i at få det påklagede  

 forhold bedømt, og foretager mig heller ikke mere på dette punkt.
