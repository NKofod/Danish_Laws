Fremsat den 3. april 2001 af  

 Ole M.
Nielsen (KRF),  

 Hans Christian Schmidt (V), Erik Larsen (V),  

 Henriette Kjær (KF),  

 Knud Erik Kirkegaard (KF),  

 Svend Aage Fauerholdt (DF) og Ebbe Kaln&aelig  

 ;s (CD) Forslag til folketingsbeslutning om lempeligere adgang til skiltning i det åbne  

 land Folketinget opfordrer regeringen til at fremsætte de  

 nødvendige lovforslag og foretage de nødvendige ændringer  

 i administrative forskrifter, således at virksomheder i  

 landdistrikterne   især mindre erhvervsaktiviteter og  

 seværdigheder   får lempeligere adgang til at opsætte  

 henvisnings- og oplysningsskilte ved veje i det åbne land.
Skiltningen  

 må ikke forringe trafiksikkerheden og skal respektere de landskabelige  

 værdier.
Bemærkninger til forslaget De fleste er enige om, at det er  

 ønskeligt at fastholde levende landdistrikter, det vil sige  

 områder, hvor mennesker bor og arbejder.
Dette er blandt andet  

 formuleret i regeringens betænkning nr. 1333 fra marts 1997 om  

 landdistrikternes udviklingsmuligheder, hvoraf fremgår, at det er et  

 overordnet ønske, at landdistrikterne udvikler sig til levedygtige  

 områder med gode beskæftigelsesmuligheder og varierede service-,  

 kultur- og fritidstilbud, således at landdistrikterne kan være en  

 realistisk bosætningsmulighed for flest mulige borgere.
Det nævnes i betænkningen, at det er  

 vanskeligt at fastholde befolkningen, hvis beskæftigelsesmulighederne  

 ikke er til stede.
Forbedrede indkomstmuligheder for landdistrikterne sikrer  

 også, at  fordelingen af  indkomsterne i landet sker på en sund  

 måde og ikke ved forøget anvendelse af  

 overførselsindkomster.
 Planlovens landzonebestemmelser tillader, at  

 overflødiggjorte landbrugsbygninger uden tilladelse fra  

 landzonemyndigheden kan tages i brug til håndværks- og  

 industrivirksomhed samt lager- og kontorformål under visse betingelser.  

 Denne mulighed henvender sig især til iværksættere og  

 skulle bidrage til at skabe nye arbejdspladser.
 Imidlertid har en del af de virksomheder, der har  

 etableret sig i tomme landbrugsbygninger i det åbne land eller i  

 forbindelse med indehaverens bopæl, og andre virksomheder i  

 landdistrikterne   fortrinsvis iværksættere   behov for at oplyse  

 trafikanter i området om deres eksistens og placering.
 For at imødekomme dette behov foreslås det,  

 at det generelle forbud mod reklamer i det åbne land lempes,  

 således at virksomheder under visse betingelser får adgang til at  

 opsætte mindre henvisnings- og oplysningsskilte ved virksomhedens  

 indkørsel, ved vejmunding eller vejkryds m.v. afhængig af behov  

 og trafikanternes muligheder for at observere virksomheden og finde frem til  

 virksomhedens placering.
Det er en betingelse, at skiltningen ikke er  

 skæmmende for området, og det foreslås, at  

 henvisningsskiltene skal have en ensartet størrelse, udformning og  

 design   eventuelt være autoriserede   og i videst muligt omfang ligge  

 op ad den i forvejen opsatte skiltning.
Desuden er det en betingelse, at  

 skiltningen betales af den pågældende virksomhed.
 Det må også være en betingelse, at  

 virksomheden er momsregistreret.
 Ud over at skiltningen imødekommer et behov hos de  

 erhvervsdrivende, er det også en service over for den del af  

 befolkningen, der ønsker at besøge de pågældende  

 steder   ikke mindst turisterne.
Endelig vil skiltningen være af betydning for  

 færdselssikkerheden, fordi trafikanterne lettes i deres søgen  

 efter erhvervsaktiviteten.
Søgende bilister og bilister, der stopper i  

 vejsiden eller foretager vendinger, fordi de er kørt for langt, er til  

 stor fare for sig selv og andre trafikanter.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lempeligere adgang  

 til skiltning i det åbne land.
(Beslutningsforslag nr.
B 174).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
