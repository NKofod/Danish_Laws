Bekendtgørelse om ændring af bekendtgørelse om kørekort1) § 1 I bekendtgørelse nr. 312 af 25. marts 2015 om kørekort, som ændret ved bekendtgørelse nr. 1017 af 29. juni 2016, bekendtgørelse nr. 1222 af 29. september 2016, bekendtgørelse nr. 1599 af 13. december 2016 og bekendtgørelse nr. 1713 af 16. december 2016, foretages følgende ændringer:
 1. Indledningen  affattes således:
»I medfør af §§ 56-57, §§ 59-61, § 63, stk. 5, § 64, stk. 5, § 66, stk. 6, § 88 a, stk. 1, § 118, stk. 8, § 124 q, § 130, stk. 1, § 134 b og § 134 c i færdselsloven, jf. lovbekendtgørelse nr. 38 af 5. januar 2017 fastsættes:« 2. § 30, stk. 1, ophæves, og i stedet indsættes:
»Kørekort kan kun udstedes til en person, der er i besiddelse af tilstrækkelig synsevne og i øvrigt har den fornødne åndelige og legemlige førlighed.« 3. I § 30, stk. 3, ændres »Rigspolitiet« til: »Færdselsstyrelsen« og »Sundhedsstyrelsen« til: »Styrelsen for Patientsikkerhed«.
 4. § 32, stk. 1, ophæves, og i stedet indsættes:
 »På grundlag af oplysningerne i lægeattesten afgøres det, om ansøgeren opfylder de helbredsmæssige betingelser for erhvervelse af det ønskede kørekort.
 Stk. 2. Indeholder lægeattesten ikke oplysninger om sygdom ud over oplysninger om ansøgerens synsstyrke eller høreevne træffes afgørelsen af kommunalbestyrelsen, jf. dog stk. 3, nr. 3.
 Stk. 3.  I øvrige sager træffes afgørelsen af politiet, som også træffer afgørelsen i følgende tilfælde:
 1) Kommunalbestyrelsen vurderer, at ansøgeren ikke opfylder betingelserne for synsevne.
 2) Lægen har angivet særlige forhold om ansøgerens helbred, som kræver supplerende vurdering.
3) Der er ansøgt om kørekort til kategori C1, C1/E, C, C/E, D1, D1/E, D og D/E, kørekort til erhvervsmæssig personbefordring eller kørekort med påtegning om godkendelse som kørelærer og lægeattesten indeholder oplysninger om ansøgerens høreevne.« Stk. 2-4 bliver herefter stk. 4-6.
 5. I § 33, stk. 4, ændres »§ 32, stk. 2 og 4« til: »§ 32, stk. 4 og 6«.
 6. Bilag 2, punkt B, affattes således:
»B.
Hørelsen 1) Kørekort kan udstedes, fornyes eller bevares for ansøgere og førere i gruppe 2 efter en udtalelse fra egen læge eller speciallæge i øre-næse-hals-sygdomme om graden af hørenedsættelsen og dennes betydning for høreevnen.
Ved undersøgelsen skal lægen særligt udtale sig om, hvilke indretninger der bedst muligt kan kompensere for den nedsatte høreevne eksempelvis i form af brug af høreapparat eller spejle på køretøjet.« 7. Bilag 8, afsnit II, affattes som bilag 1 til denne bekendtgørelse.
§ 2 Stk. 1.  Bekendtgørelsen træder i kraft den 1. marts 2017, jf. dog stk. 2.
 Stk. 2.  § 1, nr. 7, træder i kraft 1. maj 2017.
Trafik-, Bygge- og Boligstyrelsen, den 27. februar 2017 Carsten Falk Hansen / Stefan Søsted Bilag 1 »II.
EU-harmoniserede koder Koderne i dette afsnit er angivet i overensstemmelse med det under EU fastsatte fællesharmoniserede kodesystem.
 Koderne i dette afsnit og de dermed følgende vilkår og/eller begrænsninger har gyldighed i EU-medlemsstater og EØS-lande (Island, Liechtenstein og Norge).
Koderne 73-81 anvendes ved ombytning af kørekort udstedt i EU-medlemsstater eller EØS-lande, i det omfang det pågældende kørekort indeholder en underkategori af køretøjer i overensstemmelse med bestemmelserne i Europa-Parlamentets og Rådets direktiv 2006/126/EF om kørekort.
Underkategorierne er anført i parentes efter kodens indhold i kolonnen »Betydning«.
 Fører (lægelige årsager):
 Køretøjstilpasninger:
 Forvaltning:
1) EU-tidende 1985, nr.
L 370 af 31. december 1085, side 8.« 1) Bekendtgørelsen indeholder bestemmelser, der gennemfører Kommissionens direktiv 2015/653/EU af 24. april 2015 om ændring af Europa-Parlamentets og Rådets direktiv 2006/126/EF om kørekort, EU-Tidende 2015, nr.
L 107, side 68.
