(Til alle frie grundskoler) Hermed fremsendes Undervisnings- og Forskningsministeriets cirkulære af  

 26. juli 1989 om aflønning og afvikling af overtimer og undertimer for ledere  

 og lærere ved friskoler og private grundskoler m.v. (frie grundskoler).
 Cirkulæret er ændret som følge af de ved cirkulære af 15. juli 1988  

 udsendte ændringer af afspadseringsordningen for folkeskolens tjenestemænd.  

 Endvidere er der gennemført en række ændringer med det formål at tilpasse  

 reglerne til de frie grundskolers særlige forhold samt en række ændringer af  

 redaktionel karakter.
Bemærkninger til lønningscirkulæret Reglerne gælder alene for skoleledere, viceskoleinspektører og lærere.
 Reglerne gælder således ikke for børnehaveklasseledere,  

 børnehaveklasseassistenter, børnehaveklassemedhjælpere og skoleassistenter.
Bemærkninger til de enkelte bestemmelser Bemærkninger til § 2 Ledere/lærere er heltidsbeskæftigede, hvis det gennemsnitlige ugentlige  

 timetal er mindst det pligtige årlige timetal minus 40, divideret med 40.  

 Hvis det ugentlige timetal er lavere, er lederen/læreren deltidsbeskæftiget.
 Hvis der i løbet af skoleåret sker bortfald af undervisningstimer m.v.,  

 der vil medføre, at det gennemsnitlige ugentlige timetal vil blive mindre end  

 det pligtige årlige timetal minus 40, divideret med 40, overgår en  

 heltidsbeskæftiget leder/lærer til deltidsbeskæftigelse med lønmæssig  

 virkning fra første lønudbetaling.
Bemærkninger til § 5 Ved skoleårets slutning foretages pr. 31. juli en årsopgørelse for  

 heltidsbeskæftigede lærere for at få konstateret eventuelle overtimer eller  

 undertimer.
For deltidsbeskæftigede lærere foretages ingen årsopgørelse.
Viser det sig, at en lærer ved årsopgørelsen har et lavere årstimetal end  

 det pligtige årlige timetal, indgår de overtimer, der er løbende betalt i  

 løbet af skoleåret, i årsopgørelsen med henblik på at afgøre, om der er  

 foretaget udbetaling af flere overtimer, end der er optjent.
I så fald  

 foretages tilbagebetaling for det timetal, der er udbetalt for meget.
Bemærkninger til § 6 Af hensyn til de særlige forhold ved de frie grundskoler har man valgt at  

 lade udbetaling af fremkomne overtimer være hovedreglen.
Overtimer kan tillægges en fuldtidsbeskæftiget lærer som overtimer i fast  

 skema udover det årlige pligtige timetal skemalagt forud for hele skoleåret,  

 og sådanne overtimer afregnes med løbende månedlig betaling forud.
Overtimer  

 tillagt en fuldtidsbeskæftiget lærer, og som er fremkommet ved årsopgørelsen,  

 afregnes snarest muligt og senest den 31. juli i det pågældende skoleår.
Bemærkninger til §§ 7-10 Heraf fremgår, at det i stedet for udbetaling af overtimer kan aftales, at  

 disse afspadseres i det/de følgende skoleår efter de anførte regler.
Hvis en  

 lærer fremsætter ønske om, at optjente overtimer afspadseres efter reglerne  

 herfor, skal der - i det omfang det er foreneligt med tjenstlige hensyn -  

 indgås aftale herom.
Der kan ikke ydes overtimebetaling til lærere, der har opnået  

 timereduktion fra det 60. år og der kan ikke ydes overtimebetaling til  

 skoleledere.
Disse følger reglerne om afspadsering, uden at der indgås særlig  

 aftale herom.
Bemærkninger til § 11 Undertimer overføres som hidtil til det følgende skoleår.
Bemærkninger til §§ 12 og 13 Vikartimer/midlertidige timer i henhold til § 16, stk. 1, pkt. 1, i  

 tjenestetidscirkulæret afregnes som hovedregel med betaling.
Det kan dog  

 aftales, at timer, der tillægges for mindre end 4 uger, indgår i  

 årsopgørelsen, jf § 13. Timer for heltidsbeskæftigede efter § 16, stk. 1,  

 pkt. 2, i tjenestetidscirkulæret (mere end 4 uger) indgår i årsopgørelsen,  

 jf. § 2, pkt. 4, i bilaget til dette cirkulære.
 P. m. v.
 e. b.
Pia Thomsen fm.
