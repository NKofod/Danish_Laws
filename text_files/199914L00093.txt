Betænkning afgivet af Trafikudvalget den  

 11. november 1999 Betænkning over Forslag til lov om ændring af lov om  

 anlæg af fast forbindelse over Øresund (Tv-overvågning m.v.) Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret skriftligt.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse  

 uændret.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Enhedslisten kan ikke støtte lovforslaget, fordi  

 det indeholder en række retspolitiske problemer i relation til  

 spørgsmålet om overvågning.
Ud over tv-overvågning  

 giver lovforslaget politimyndighederne på begge sider af grænsen  

 mulighed for at pålægge operatøren på  

 overvågningscentralen, der dækker hele strækningen, at  

 registrere (optage) billeder fra tv-overvågningen, ligesom optagelserne  

 kan opbevares i længere tid.
Definitionen af, hvad der kan  

 udløse optagelse, er uklar, og politiet skal hverken argumentere for  

 eller forklare et pålæg om at gemme optagelser.
 Enhedslisten ser den generelle overvågning af  

 motorvejsstrækningen som en glidebane i udviklingen mod et  

 overvågningssamfund, som Enhedslisten ikke ønsker at  

 støtte.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Svend Erik Larsen (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Jette Gottlieb (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Kristeligt Folkeparti og Frihed 2000 havde ikke medlemmer  

 i udvalget.
