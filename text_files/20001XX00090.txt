Skriftlig fremsættelse (10. november  

 2000) Indenrigsministeren (Pia Gjellerup, fg.):
 Herved tillader jeg mig for Folketinget at  

 fremsætte:
 Forslag til lov om ændring af lov om beskatning  

 til kommunerne af faste ejendomme. (Loft over grundskyldpromillen for  

 produktionsjord).
(Lovforslag nr.
L 91).
 I aftalen om finansloven for 2001 mellem regeringen  

 (Socialdemokratiet og Det Radikale Venstre) og Centrum Demokraterne samt  

 aftalen om finansloven for 2001 mellem regeringen (Socialdemokratiet og Det  

 Radikale Venstre), Socialistisk Folkeparti og Enhedslisten hedder det i pkt.  

 henholdsvis 8.1 og 14.9:
»Landbrugets grundskyld I 2001 indføres et loft over den  

 primærkommunale grundskyld på landbrugsjord på 12 promille  

 i 2001.
(  )« Lovforslaget indebærer i overensstemmelse med  

 finanslovsaftalens ordlyd, at den kommunale grundskyld af landbrugets  

 produktionsjord og af skovbrugsejendomme nedsættes med ca. 134 mio. kr.  

 i 2001.
 Kommunerne kompenseres dog for nedsættelsen gennem  

 tilskud for statskassen.
 Lovforslaget skal notificeres for Europa-Kommissionen.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
