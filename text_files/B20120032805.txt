Bekendtgørelse om kommunernes medfinansiering af arbejdsløshedsdagpenge, uddannelsesydelse og befordringsgodtgørelse til de forsikrede ledige I medfør af § 82 a, stk. 6, i lov om arbejdsløshedsforsikring m.v., jf. lovbekendtgørelse nr. 838 af 4. juli 2011, § 109, stk. 2, i lov om en aktiv beskæftigelsesindsats, jf. lovbekendtgørelse nr. 710 af 23. juni 2011, § 4 i lov nr. 17 af 15. januar 2012 om ændring af lov om en aktiv beskæftigelsesindsats og § 4 i lov nr. 268 af 27. marts 2012 om ændring af lov om en aktiv beskæftigelsesindsats fastsættes efter forhandling med Beskæftigelsesrådet:
Kapitel 1 Anvendelsesområde § 1. Kommunerne skal bidrage til finansieringen af statens udgifter til arbejdsløshedsdagpenge (a-dagpenge), uddannelsesydelse og befordringsgodtgørelse.
Stk. 2. I denne bekendtgørelse fastsættes regler for forvaltningen og opkrævningen af kommunernes bidrag og kommunernes og arbejdsløshedskassernes (a-kassernes) opgaver i forbindelse hermed.
Videre fastsættes betingelserne og dokumentationen for beregningen af bidraget.
 § 2. Den enkelte kommune skal bidrage til statens udgifter til a-dagpenge og uddannelsesydelse, der udbetales af en a-kasse til ledige a-dagpengemodtagere og modtagere af uddannelsesydelse med ophold i kommunen.
 Stk. 2. Den enkelte kommune skal også bidrage til statens udgifter til befordringsgodtgørelse, der udbetales af en a-kasse til ledige med ophold i kommunen.
 Stk. 3. Kommunerne skal ikke bidrage til a-dagpenge til personer, der er omfattet af artikel 64 og 65 i forordning (EØF) 883/04.
Stk. 4. Kommunerne skal ikke bidrage, hvis udbetalingen af a-dagpenge, uddannelsesydelse eller befordringsgodtgørelse er sket med urette.
Det gælder, uanset om det fejludbetalte beløb skal betales tilbage af a-kassen eller den ledige.
Kommunen skal heller ikke bidrage, hvis a-dagpenge, uddannelsesydelse eller befordringsgodtgørelse er udbetalt med rette, men a-kassen mister retten til refusion på grund af fejl i a-kassens sagsbehandling.
Definitioner § 3. Ved en a-dagpengeuge forstås i denne bekendtgørelse ugen fra mandag - søndag.
Stk. 2. Ved en a-dagpengemåned forstås i denne bekendtgørelse den 4 eller 5 ugers periode, der begynder mandagen efter den næstsidste søndag i den ene måned og slutter den næstsidste søndag i den næste måned.
Efter § 46, stk. 1, i lov om arbejdsløshedsforsikring m.v. kan direktøren for Arbejdsmarkedsstyrelsen ændre en a-dagpengemåned, når særlige forhold taler for det.
Stk. 3. Ved »aktive timer med lav medfinansiering« forstås i denne bekendtgørelse timer i en a-dagpengeuge, hvor den ledige deltager i tilbud om uddannelse efter § 32, stk. 1, nr. 1, i lov om en aktiv beskæftigelsesindsats og tilbud om virksomhedspraktik efter kapitel 11 i lov om en aktiv beskæftigelsesindsats.
Ved »aktive timer med høj medfinansiering« forstås i denne bekendtgørelse timer i en a-dagpengeuge, hvor den ledige deltager i tilbud om vejledning og opkvalificering, jf. § 32, stk. 1, nr. 2, i lov om en aktiv beskæftigelsesindsats.
Ved passive timer forstås timer i en a-dagpengeuge, hvor den ledige modtager a-dagpenge og ikke deltager i tilbud.
Ved passive timer med ret og pligt forstås timer i en a-dagpengeuge, hvor den ledige har ret og pligt til at være i tilbud, men ikke er i tilbud, eller tilbuddet tillagt timer med beskæftigelse ikke har det foreskrevne omfang og varighed.
Ved opgørelsen af ret og pligt medregnes tilbud efter kapitel 12 i lov om en aktiv beskæftigelsesindsats.
 Stk. 4. Ved opholdskommune forstås i denne bekendtgørelse den kommune, hvor den ledige har sin bopæl eller sædvanligvis opholder sig, jf. reglerne i kapitel 3 i lov om retssikkerhed og administration på det sociale område (retssikkerhedsloven) og de regler, der er fastsat med hjemmel heri.
Stk. 5. Ved karensperiode forstås i denne bekendtgørelse en periode med udbetaling af a-dagpenge eller uddannelsesydelse som, jf. arbejdsløshedsforsikringslovens § 82 a, stk. 4, ikke skal indgå i kommunernes medfinansiering.
Ved opgørelsen af karensperioden medregnes uger med a-dagpenge og uddannelsesydelse, jf. dog § 35, stk. 2, efter den seneste indplacering i en a-dagpengeperiode.
Kapitel 2 Den bidragspligtige kommune § 4. Bidraget til udgifterne til a-dagpenge og uddannelsesydelse for en uge skal betales af den kommune, der ved starten af a-dagpengeugen er den lediges opholdskommune, jf. § 3, stk. 4.
 Stk. 2. Bidraget til udgifterne til befordringsgodtgørelse skal betales af den kommune, der ved starten af a-dagpengemåneden er den lediges opholdskommune, jf. § 3, stk. 4.
Kommunens ansvar § 5. Den enkelte kommune har ansvaret for, at bidraget for den ledige, der har ophold i kommunen i en given a-dagpengeuge, beregnes og opgøres.
Det sker på baggrund af oplysninger fra kommunen og a-kasserne.
 Stk. 2. Kommunen har ansvaret for, at data om aktiveringsforløb og fritagelser, som skal indgå i grundlaget for beregningen af bidraget, er afstemt med data i kommunens sags- og økonomisystemer.
 Stk. 3. Kommunen er videre ansvarlig for at indberette bidragets størrelse og beregning til staten og løbende at korrigere opgørelsen for fejl og reguleringer.
 Stk. 4. Kommunen skal kunne dokumentere regnskabsmaterialet, herunder beregningsgrundlag på individniveau og de relevante data og opgørelser, som er nødvendige for sags- og økonomirevisionen og økonomistyringen i stat og kommune.
Stk. 5. Kommunen skal opbevare regnskabsmateriale, herunder beregningsgrundlag på individniveau og de relevante data og opgørelser i overensstemmelse med Økonomi- og Indenrigsministeriets Budget og regnskabssystem for kommuner.
Kommunen skal dog opbevare regnskabsmaterialet mindst 260 uger efter den a-dagpengeuge, hvor a-dagpengeudbetalingen fandt sted.
 Stk. 6. Inden kommunen skifter databehandler, har kommunen pligt til at sikre, at den nye databehandler får adgang til det fornødne datagrundlag for at foretage en fortsat korrekt beregning, herunder efterregulering, af medfinansieringsbeløbet.
Digital løsning § 6. Kommunen har pligt til at sikre, at data, jf. § 5, behandles og udveksles digitalt.
Stk. 2. Inden en digital løsning sættes i drift, skal kommunalbestyrelsen sikre, at der foreligger en uafhængig revisorerklæring om, at det pågældende system fungerer i et edb-miljø med en tilfredsstillende system- og datasikkerhed, og at de interne kontroller i systemerne sikrer en fuldstændig og nøjagtig behandling af godkendte transaktioner og beregning af medfinansieringsbidraget i overensstemmelse med reglerne i denne bekendtgørelse.
Efter udarbejdelsen skal kommunen sende en kopi af erklæringen til Arbejdsmarkedsstyrelsen, inden den digitale løsning sættes i drift.
Stk. 3. Revisorerklæringen skal udarbejdes hvert år samt i forbindelse med væsentlige ændringer af den digitale løsning eller i kravene til behandling af oplysninger.
Det skal fremgå af revisors beretning om revision af kommunens regnskaber, jf. bekendtgørelse om statsrefusion og tilskud, samt regnskabsaflæggelse og revision på Social- og Integrationsministeriets, Beskæftigelsesministeriets, Ministeriet for By, Bolig og Landdistrikters og Ministeriet for Børn og Undervisnings ressortområder, om revisorerklæringen er udarbejdet og om gennemgangen har givet anledning til bemærkninger.
Kapitel 3 Kommunens bidrag til a-dagpenge § 7. Kommunen skal bidrage til finansieringen af a-dagpenge udbetalt efter §§ 52 a og 52 e samt § 55, stk.1 og 2, i lov om arbejdsløshedsforsikring m.v.
 Stk. 2. Bidraget efter stk. 1 er:
 1) 50 pct. af udgifterne til a-dagpenge, når den ledige deltager i tilbud i form af uddannelse efter § 32, stk. 1, nr. 1, i lov om en aktiv beskæftigelsesindsats (aktive timer med lav medfinansiering).
 2) 50 pct. af udgifterne til a-dagpenge, når den ledige deltager i tilbud efter kapitel 11 i lov om en aktiv beskæftigelsesindsats (aktive timer med lav medfinansiering).
 3) 70 pct. af udgifterne til a-dagpenge, når den ledige deltager i tilbud i form af vejledning og opkvalificering efter § 32, stk. 1, nr. 2, i lov om en aktiv beskæftigelsesindsats (aktive timer med høj medfinansiering).
 4) 70 pct. af udgifterne til a-dagpenge, når den ledige ikke deltager i tilbud.
 5) Hvis tilbud efter reglerne i kapitel 16 i lov om en aktiv beskæftigelsesindsats ikke påbegyndes rettidigt eller ikke har det foreskrevne omfang og varighed, udgør bidraget dog 100 pct. af udgifterne til a-dagpenge for de timer, som ikke er omfattet af tilbuddet (passive timer med ret og pligt).
 Stk. 3. Bidraget beregnes af udbetalte a-dagpenge før skat, men efter fradrag for ATP-bidrag.
Kommunens bidrag til uddannelsesydelse § 8. Kommunen skal bidrage til finansieringen af uddannelsesydelse udbetalt jf. § 6, stk. 3, i lov nr. 152 af 28. februar 2012.
 Stk. 2. Bidraget efter stk. 1 er 70 pct. af udgifterne til uddannelsesydelse, når den ledige deltager i selvvalgt uddannelse efter reglerne i kapitel 8 a i lov om en aktiv beskæftigelsesindsats.
 Stk. 3. Bidraget beregnes af udbetalt uddannelsesydelse før skat, men efter fradrag for ATP-bidrag.
Karensperioder § 9. Kommunen skal ikke bidrage til udgifterne til a-dagpenge, jf. § 7, eller uddannelsesydelse, jf. § 8, der er udbetalt for de sammenlagt første 4 uger efter et medlems indplacering i en a-dagpengeperiode, jf. §§ 53 og 54 i lov om arbejdsløshedsforsikring m.v.
I 2012 skal kommunen ikke bidrage for de første 8 uger.
 Stk. 2. Karensperioderne efter stk. 1 opgøres på grundlag af uger, hvori der er udbetalt a-dagpenge eller uddannelsesydelse.
 Stk. 3. Karensperioderne efter stk. 1 finder anvendelse fra mandag i uge 1 i det pågældende kalenderår.
Kommunens bidrag til befordringsgodtgørelse § 10. Kommunen skal bidrage til finansieringen af udgifterne til befordringsgodtgørelse, der udbetales efter § 82 i lov om en aktiv beskæftigelsesindsats og regler fastsat i kapitel 11 i Arbejdsmarkedsstyrelsens bekendtgørelse om en aktiv beskæftigelsesindsats.
 Stk. 2. Bidraget efter stk. 1 udgør 50 pct. af statens udgifter til befordringsgodtgørelse.
 Stk. 3. Bidraget beregnes af statens udgifter til befordringsgodtgørelse opgjort før skat.
Kapitel 4 Oplysninger til brug for beregningen af kommunens bidrag § 11. Opgørelsen af bidrag sker på baggrund af oplysninger på individniveau fra a-kasserne og kommunerne.
 Stk. 2. De tekniske specifikationer, hvorefter oplysningerne skal indberettes, kan ændres efter forudgående drøftelse mellem Arbejdsmarkedsstyrelsen, KMD EDI-service, de kommunale databehandlere, KL, Arbejdsløshedskassernes Samvirke og ASE.
Oplysninger fra a-kasserne om udbetalte a-dagpenge, uddannelsesydelse og befordringsgodtgørelse § 12. A-kasserne skal til brug for opgørelsen af kommunernes bidrag til a-dagpenge oplyse antallet af timer med a-dagpenge og a-dagpengeudgiften for hver uge i den seneste a-dagpengemåned.
Også uger i karensperioden skal indberettes.
 Stk. 2. A-kassen skal indberette følgende om a-dagpengeudgifter:
 1) Dataleverandør.
 2) A-kassenummer.
 3) Transaktionstype.
4) Personnummer 5) A-dagpengemåned.
 6) Leverancenummer.
 7) År-Ugenummer.
 8) Valutakode.
 9) A-dagpengeudgift før skat men efter fradrag for ATP.
 10) Samlet timetal med a-dagpenge.
 11) Timer med fradrag for beskæftigelse.
 12) Antal a-dagpengeuger.
 13) Dato for seneste indplacering i a-dagpengesystemet.
 14) Dato for næstsidste indplacering i a-dagpengesystemet.
 15) Første udbetalingsdato.
 16) Tidsstempling.
 17) Samlet leverancenr.
 Stk. 3. Hvis seneste indplacering i a-dagpengeperioden er før 1. januar 2010 indberettes endvidere:
 1) Antal a-dagpengeuger før 2010 med a-dagpenge eller aktiveringsydelse efter seneste indplacering.
 § 13. A-kasserne skal til brug for opgørelsen af kommunernes bidrag til uddannelsesydelse oplyse udgiften til uddannelsesydelse for hver uge i den seneste a-dagpengemåned.
 Stk. 2. A-kassen skal indberette følgende om udgiften til uddannelsesydelse:
 1) Dataleverandør.
 2) A-kassenummer.
 3) Transaktionstype.
 4) Personnummer.
 5) A-dagpengemåned.
 6) Leverancenummer.
 7) År-Ugenummer.
 8) Valutakode.
 9) Udgift til uddannelsesydelse før skat men efter fradrag for ATP.
 10) Antal a-dagpengeuger.
 11) Dato for seneste indplacering i a-dagpengesystemet.
 12) Dato for næstsidste indplacering i a-dagpengesystemet.
 13) Første udbetalingsdato.
 14) Tidsstempling.
 15) Samlet leverancenr.
 § 14. A-kasserne skal til brug for opgørelsen af bidraget oplyse om udbetalt befordringsgodtgørelse i den seneste a-dagpengemåned.
 Stk. 2. A-kasserne skal indberette følgende om udgifter til befordringsgodtgørelse:
 1) Dataleverandør.
 2) A-kassenummer.
 3) Transaktionstype.
 4) Personnummer.
 5) A-dagpengemåned og år.
 6) Leverancenummer.
 7) År-Ugenummer.
 8) Valutakode.
 9) Befordringsgodtgørelse før skat.
 10) Første udbetalingsdato.
 11) Tidsstempling.
 12) Samlet leverancenr.
§ 15. A-kasserne skal indberette oplysninger om udbetalte a-dagpenge og uddannelsesydelse efter fradrag af ATP og om udbetalt befordringsgodtgørelse.
Indberetningen kan ske parallelt med indberetningen til SKB (Statens Koncern Betalinger) og skal udtrækkes fra samme datagrundlag som indberetningen til SKB.
Indberetningen skal opfylde regnskabslovens krav til dokumentation og transaktionsspor.
Indberetningen skal ske til a-kassens EDI-postkasse (tidligere AT&T postkasse-serveren). Oplysningerne skal senest være indberettet til postkassen den næstsidste bankdag i måneden kl. 16.00. Oplysningerne kan indberettes løbende.
Stk. 2. KMD EDI-service, der har driftsansvaret for a-kassernes EDI-postkasser, er umiddelbart herefter forpligtet til at flytte datasættet til samtlige databehandlere, der er registreret hos KMD EDI-service som kommunal databehandler af a-kasse-oplysninger.
Forudsætningen for overflytning af data til de kommunale databehandlere er, at disse har indgået aftale med KMD EDI-service om dataudvekslingen.
Afvisning af a-kassedata § 16. Hvis indberetningen efter §§ 12-14 ikke leveres korrekt, afvises transaktionen fra kommunens databehandler overfor a-kassen, og der vedhæftes følgende oplysninger:
 1) Fejlkoder.
 2) Afvisningsgrund.
 3) Tidsstempling.
 Stk. 2. A-kassen skal aflevere de korrigerede oplysninger til a-kassens EDI-postkasse igen, jf. §§ 12-14. Modtages oplysningerne senere end fristen i § 15, stk. 1, indgår de i opgørelsen for den følgende a-dagpengemåned.
Efterregulering af a-kassernes indberetninger § 17. A-kassernes indberetninger efter §§ 12-14 kan efterreguleres.
Stk. 2. Reguleringen kan skyldes for høje eller for lave udbetalinger.
Det kan også skyldes, at udbetalingen af a-dagpenge, uddannelsesydelse eller befordringsgodtgørelse er sket med urette, jf. § 2, stk. 4.
 § 18. Reguleringen, jf. § 17, skal ske efter erstatningsprincippet, således at den nyeste indberetning gælder.
Stk. 2. Ved efterreguleringen skal a-kassen aflevere oplysningerne, jf. § 12, stk. 2 og 3, § 13, stk. 2, og § 14, stk. 2, til a-kassens EDI-postkasse.
Der skal herudover vedhæftes følgende oplysninger:
 1) Reguleringskode.
 Stk. 3. Indberetninger om reguleringer af udbetalinger med urette skal ske ved førstkommende datakørsel efter, at a-kassen træffer afgørelse om fejludbetalingen.
 Stk. 4. Hvis den ledige flytter mellem to kommuner, er det den lediges opholdskommune i den uge, som efterreguleringen vedrører, der er ansvarlig for beregning og eventuel udligning vedrørende en efterregulering, jf. § 4.
Forældelse af a-kassernes reguleringer § 19. A-kassernes efterreguleringer, jf. § 18, kan ske til og med 260 uger efter den uge udbetalingen vedrører.
 Stk. 2. Efterreguleringer for uddannelsesydelse skal dog ske senest ved den a-dagpengemåned, der slutter i december 2013.
Oplysninger om aktiveringsforløb og fritagelser fra kommunen § 20. Kommunen skal til brug for opgørelsen af bidraget til a-dagpenge anvende oplysninger om alle aktiveringsforløb omfattet af kapitel 10, 11 og 12 i lov om en aktiv beskæftigelsesindsats.
Det gælder aktiveringsforløb, som er afsluttet i a-dagpengemåneden eller er i gang i den sidste uge af a-dagpengemåneden.
 Stk. 2. Kommunen skal indberette følgende på hvert personnummer:
 1) Dataleverandør.
 2) Kommunenummer.
 3) Transaktionstype.
 4) A-dagpengemåned og år.
 5) Leverancenummer.
 6) Personnummer.
 7) GUID (et unikt nummer for en aktivitet).
 8) Angivelse af kodeliste for typen af aktivering, jf. kodelister for aflevering af resultatdata.
 9) Typen af aktivering, jf. kodelister for aflevering af resultatdata.
 10) Aktivitets startdato.
 11) Aktivitets slutdato.
 12) Ugentlig gennemsnitlig timetal - timer.
 13) Ugentlig gennemsnitlig timetal - minutter.
 14) Tidsstempling.
 15) Samlet leverancenr.
 Stk. 3. For personer, der er fritaget for pligt til at deltage i tilbud, deltager i selvvalgt uddannelse på fuld tid og personer, der i henhold til bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge er fritaget for pligt til at deltage i tilbud skal kommunen endvidere indberette følgende på hvert personnummer:
1) Dataleverandør 2) Kommunenummer 3) Transaktionstype 4) A-dagpengemåned og år 5) Leverancenummer 6) Personnummer 7) GUID 8) Fritagelse startdato 9) Fritagelse slutdato 10) Årsag 11) Regulering 12) Tidsstempling Stk. 4. Oplysningerne efter stk. 2 og 3 skal udtrækkes digitalt via kommunens fagsystemer.
 Stk. 5. Kommunen skal videregive oplysningerne efter stk. 2 og 3 digitalt til sin databehandler, der forestår opgørelsen af kommunens bidrag til a-dagpenge, uddannelsesydelse og befordringsgodtgørelse.
 Stk. 6. Oplysningerne skal være kommunens databehandler i hænde senest kl. 16.00 den næstsidste bankdag i måneden.
Afvisning af kommunens data § 21. Hvis indberetningen efter § 20 ikke leveres korrekt, afvises transaktionen over for kommunen, og der vedhæftes følgende oplysninger:
 1) Fejlkode.
 2) Afvisningsgrund.
 3) Tidsstempling.
 Stk. 2. Kommunen skal fremsende de korrigerede oplysninger igen, jf. § 20, stk. 2 og 3. Modtages oplysningerne senere end fristen i § 20, stk. 6, indgår de i opgørelsen for den følgende a-dagpengemåned.
Efterregulering af kommunens indberetninger § 22. Kommunens indberetninger efter § 20 kan efterreguleres.
Reguleringen skal ske efter erstatningsprincippet, således at den nyeste indberetning gælder.
Ved efterreguleringen skal kommunen indberette oplysninger, jf. § 20, stk. 2 og 3. Der skal herudover vedhæftes følgende oplysninger:
 1) Reguleringskode.
 Stk. 2. Hvis den ledige flytter mellem to kommuner, er det den lediges opholdskommune i den uge, som efterreguleringen vedrører, der er ansvarlig for beregning og eventuel udligning vedrørende en efterregulering, jf. § 4.
Forældelse af kommunens reguleringer § 23. Kommunens efterreguleringer, jf. § 22, kan ske til og med 260 uger efter den a-dagpengeuge, hvor a-dagpengeudbetalingen fandt sted.
Kapitel 5 Opgørelse af kommunens bidrag § 24. Kommunen skal opgøre bidraget efter §§ 7 - 10 pr. uge og afregne til staten månedsvis.
 Stk. 2. Kommunens databehandler modtager a-kassernes oplysninger og kommunernes oplysninger, jf. kapitel 4. Databehandleren indhenter den sidste bankdag i måneden oplysninger fra CPR om den lediges registrering af bopæl i CPR pr. uge, jf. § 4. På det grundlag beregner kommunens databehandler den enkelte kommunes månedlige bidrag.
 Stk. 3. Kommunens databehandler skal indberette:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
 6) Månedligt bidragsbeløb.
 7) Opgørelsestidspunkt.
 Stk. 4. Indberetningen efter stk. 3 skal ske elektronisk til Social- og Integrationsministeriets refusionsenhed senest kl. 10.00 den 1. bankdag i måneden efter opgørelsen.
 Stk. 5. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen, de kommunale databehandlere og Social- og Integrationsministeriets refusionsenhed.
 § 25. For kommuner omfattet af bestemmelser om fritagelse fra minimumskrav til varighed og hyppighed for tilbud til dagpenge- og kontanthjælpsmodtagere som led i forsøg med frikommuner, jf. bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge vil Arbejdsmarkedsstyrelsen foretage en manuel tilbageførsel af 30 pct. af medfinansieringsbeløbet i de tilfælde, hvor kommunerne har bidraget med 100 pct. medfinansiering ved ikke rettidige timer.
Overførsel af kommunens bidrag til staten § 26. Social- og Integrationsministeriets refusionsenhed modtager oplysningerne efter § 24, stk. 3, og foretager en betalingsoverførsel ved at trække det månedlige bidrag på den enkelte kommunes konto i Offentlig BetalingsSystem (OBS) og indsætte beløbet på Arbejdsmarkedsstyrelsens konto.
Det sker den 1. bankdag i måneden efter opgørelsen.
Stk. 2. Når betalingen, jf. stk. 1, er gennemført, skal Social- og Integrationsministeriets refusionsenhed sende en kvittering digitalt til kommunens databehandler.
Kvitteringen skal indeholde:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
 6) Betalt bidragsbeløb.
 7) Opgørelsestidspunkt.
 Stk. 3. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen, de kommunale databehandlere og Social- og Integrationsministeriets refusionsenhed.
Kapitel 6 Regnskabsregistrering i Arbejdsmarkedsstyrelsen § 27. Til brug for Arbejdsmarkedsstyrelsens registrering af kommunens bidrag i statsregnskabet skal den enkelte kommune indberette følgende oplysninger:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Valutakode.
6) A-dagpenge bidragsbeløb 25 pct. (for aktive timer; bidrag til a-dagpenge som vedrører 2010) 7) A-dagpenge bidragsbeløb 50 pct. (for passive timer; bidrag til a-dagpenge som vedrører 2010) 8) A-dagpenge bidragsbeløb 50 pct. (for aktive timer med høj refusion) 9) A-dagpenge bidragsbeløb 70 pct. (for aktive timer med lav refusion) 10) A-dagpenge bidragsbeløb 70 pct. (for passive timer, herunder under deltagelse i selvvalgt uddannelse; bidrag til a-dagpenge, der vedrører perioden efter 3. januar 2011) 11) A-dagpenge bidragsbeløb 100 pct. (ikke rettidige timer) 12) Bidragsbeløb uddannelsesydelse.
 13) Bidragsbeløb befordringsgodtgørelse.
 14) Kørselstidspunkt.
 Stk. 2. Indberetninger, jf. stk. 1, skal ske digitalt til Arbejdsmarkedsstyrelsen den 1. bankdag i måneden efter opgørelsen.
 Stk. 3. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen og de kommunale databehandlere.
Regnskabsopfølgning i Arbejdsmarkedsstyrelsen § 28. Til brug for Arbejdsmarkedsstyrelsens regnskabsopfølgning skal den enkelte kommune indberette følgende oplysninger:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Personnummer.
 6) A-dagpengeuge.
7) Seneste indplacering 8) Næstsidste indplacering 9) Valutakode.
 10) A-dagpengebeløb.
11) Timetal samlet med a-dagpenge 12) Timer i beskæftigelse.
 13) Timer i aktivering med lav medfinansiering.
 14) Timer i aktivering med høj medfinansiering.
 15) Rettidighedskode.
 16) Dagpengebeløb i karensperioden (a-dagpenge hvor bidragsbeløb er 0 pct.).
 17) Uddannelsesydelse i karensperioden (uddannelsesydelse hvor bidragsbeløb er 0 pct.).
 18) Beregningsgrundlag for a-dagpenge for:
a) Bidragsbeløb for aktive timer med lav medfinansiering b) Bidragsbeløb af aktive timer med høj medfinansiering (fra 3. januar 2011).
 c) Bidragsbeløb for passive timer, herunder under deltagelse i selvvalgt uddannelse.
 d) Bidragsbeløb 100 pct. (ikke rettidige timer).
 19) Beregningsgrundlag for uddannelsesydelse.
 20) Beregningsgrundlag for befordringsgodtgørelse.
 21) A-kassenummer.
 22) Efterreguleringskode.
 23) Kørselstidspunkt.
 Stk. 2. Den enkelte kommune skal indberette følgende oplysninger om de aktiveringsforløb, der indgår i beregningerne:
 1) Dataleverandør.
 2) Transaktionstype.
 3) Betalingsmåned og år.
 4) Kommunenummer.
 5) Personnummer.
 6) A-dagpengeuge.
 7) GUID (et unikt nummer for en aktivitet).
 8) Angivelse af kodeliste for typen af aktivering, jf. kodelister for aflevering af resultatdata.
 9) Typen af aktivering, jf. kodelister for aflevering af resultatdata.
 10) Aktivitets startdato.
 11) Aktivitets slutdato.
 12) Ugentlig gennemsnitlig timetal - timer.
 13) Ugentlig gennemsnitlig timetal - minutter.
 Stk. 3. Indberetninger, jf. stk. 1 og 2, skal ske digitalt til Arbejdsmarkedsstyrelsen den 1. bankdag i måneden efter opgørelsen.
 Stk. 4. De tekniske specifikationer, hvorefter indberetningen skal ske, kan ændres efter forudgående drøftelse mellem Arbejdsmarkedsstyrelsen og de kommunale databehandlere.
Bogføring i kommunen § 29. Til brug for kommunens bogføring skal kommunens databehandler give den enkelte kommune følgende oplysninger:
 1) Betalingsmåned og år.
 2) Samlet beløb vedr. a-dagpenge:
 a) Samlet beløb - 25 pct. bidrag (for aktive timer; bidrag til a-dagpenge som vedrører 2010).
 b) Samlet beløb - 50 pct. bidrag (for passive timer; bidrag til a-dagpenge som vedrører 2010).
 c) Samlet beløb - 50 pct. bidrag (for aktive timer med lav medfinansiering).
 d) Samlet beløb - 70 pct. (for aktive timer med høj medfinansiering).
 e) Samlet beløb - 70 pct. (for passive timer, herunder under deltagelse i selvvalgt uddannelse; bidrag til a-dagpenge, der vedrører perioden efter 3. januar 2011).
 f) Samlet beløb - 100 pct. bidrag (for ikke rettidige timer).
 3) Samlet beløb - uddannelsesydelse.
 4) Samlet beløb - befordringsgodtgørelse.
Dokumentation i kommunen § 30. Til brug for regnskabsopfølgningen skal den enkelte kommune kunne fremlægge følgende oplysninger på individniveau:
 1) Kommunenummer.
 2) Personnummer.
 3) Uge nr.
 4) A-dagpengebeløb samlet.
 5) Timer samlet.
 6) Timer i aktivering.
 7) Bidragsbeløb for a-dagpenge:
 a) Bidragsbeløb 0 pct.
 b) Bidragsbeløb 25 pct. (for aktive timer; bidrag til a-dagpenge der vedrører 2010).
 c) Bidragsbeløb 50 pct. (for passive timer; bidrag til a-dagpenge der vedrører 2010).
 d) Bidragsbeløb - 50 pct. bidrag (for aktive timer med lav medfinansiering).
 e) Bidragsbeløb - 70 pct. (for aktive timer med høj medfinansiering).
 f) Bidragsbeløb - 70 pct. (for passive timer, herunder under deltagelse i selvvalgt uddannelse; bidrag til a-dagpenge, der vedrører perioden efter 3. januar 2011).
 g) Bidragsbeløb 100 pct. (for ikke rettidige timer).
 8) Bidragsbeløb uddannelsesydelse.
 9) Bidragsbeløb befordringsgodtgørelse.
 10) Efterreguleringskode.
 11) Betalingsmåned og år.
Kapitel 7 Ændringer i tekniske specifikationer § 31. Ændringer i de tekniske specifikationer vil efter forudgående drøftelse, jf. § 11, stk. 2, § 24, stk. 5, § 26, stk. 3, § 27, stk. 3, og § 28, stk. 4, blive varslet overfor a-kasserne, kommunernes databehandlere m.v. senest 3 måneder før idriftsættelse.
I tilfælde af lov- eller bekendtgørelsesændringer, som har betydning for de oplysninger, som skal indberettes, kan varslet dog være kortere.
Årsopgørelse i kommunen § 32. Efter regnskabsårets afslutning udarbejder kommunen en samlet opgørelse over kommunens medfinansiering til brug for revisionen, jf. § 33.
Revision § 33. Reglerne om berigtigelse samt revision og kontrol af kommunerne i § 68 samt kapitel 11 og 14 i bekendtgørelse om statsrefusion og tilskud, samt regnskabsaflæggelse og revision på Social- og Integrationsministeriets, Beskæftigelsesministeriets, Ministeriet for By, Bolig og Landdistrikters og Ministeriet for Børn og Undervisnings ressortområder finder tilsvarende anvendelse ved registreringer og beregninger til brug for opgørelse af kommunernes bidrag.
 Stk. 2. Revisionen påser, at opgørelsen af kommunernes medfinansiering af a-dagpenge, uddannelsesydelse og befordringsgodtgørelse foretages i overensstemmelse med § 82 a i lov om arbejdsløshedsforsikring m.v. og § 109, stk. 2, i lov om en aktiv beskæftigelsesindsats og denne bekendtgørelse.
 § 34. Reglerne i bekendtgørelse om revision af de anerkendte a-kasser finder også anvendelse ved registreringer og indberetninger fra a-kasserne til brug for opgørelsen af kommunernes bidrag.
Kapitel 8 Ikrafttræden mv.
§ 35. Bekendtgørelsen træder i kraft den 16. april 2012 og finder anvendelse for opgørelse af medfinansieringsbidrag fra a-dagpengeuge 14 i 2012 og frem, jf. dog stk. 2.1) Stk. 2. Ved opgørelsen af karensperioden efter § 9 indgår også uger efter seneste indplacering i a-dagpengeperioden med a-dagpenge eller aktiveringsydelse før 4. januar 2010 og uddannelsesydelse udbetalt efter 3. januar 2011.
 § 36. Bekendtgørelse nr. 202 af 2. marts 2012 om kommunernes medfinansiering af arbejdsløshedsdagpenge, uddannelsesydelse og befordringsgodtgørelse til forsikrede ledige ophæves, jf. dog stk. 2-6, og § 37, stk. 1.
 Stk. 2. Henvisningen til forordning (EØF) 1408/71 i § 2, stk. 3 i bekendtgørelse nr. 1350 af 14. december 2009 om kommunernes medfinansiering af arbejdsløshedsdagpenge og befordringsgodtgørelse til forsikrede ledige forbliver i kraft, og anvendelsen af denne forordning bevares så længe det enkelte EØS-land ikke har tilsluttet sig forordning (EØF) nr. 883/04.
 Stk. 3. Bekendtgørelse nr. 1350 af 14. december 2009 om kommunernes medfinansiering af arbejdsløshedsdagpenge og befordringsgodtgørelse til forsikrede ledige finder dog anvendelse for opgørelsen af bidrag for a-dagpenge, der vedrører a-dagpengeuge 52 2010 og tidligere.
 Stk. 4. Bekendtgørelse nr. 316 af 6. april 2011 om kommunernes medfinansiering af arbejdsløshedsdagpenge, uddannelsesydelse og befordringsgodtgørelse til forsikrede ledige finder dog anvendelse for opgørelsen af bidrag for a-dagpenge, der vedrører a-dagpengeuge 01 2011 til og med a-dagpengeuge 39 2011.
 Stk. 5. Bekendtgørelse nr. 992 af 14. oktober 2011 om kommunernes medfinansiering af arbejdsløshedsdagpenge, uddannelsesydelse og befordringsgodtgørelse til forsikrede ledige finder dog anvendelse for opgørelsen af bidrag for a-dagpenge, der vedrører a-dagpengeuge 40 2011 til og med a-dagpengeuge 09 2012.
 Stk. 6. Bekendtgørelse nr. 202 af 2. marts 2012 om kommunernes medfinansiering af arbejdsløshedsdagpenge, uddannelsesydelse og befordringsgodtgørelse til forsikrede ledige finder dog anvendelse for opgørelsen af bidrag for a-dagpenge, der vedrører a-dagpengeuge 10 2012 til og med a-dagpengeuge 13 2012.
Overgangsordning § 37. Kommunerne kan indtil den a-dagpengemåned, der slutter i maj 2012, opgøre medfinansieringsbidrag som a conto bidrag efter de indtil pr. 22. januar 2012 henholdsvis 1. april 2012 gældende regler om ret og pligt til aktivering i kapitel 16 i lov om en aktiv beskæftigelsesindsats.
Stk. 2. Kommunerne skal foretage genberegning og efterregulering af kommunernes medfinansieringsbidrag fra 23. januar 2012 henholdsvis 2. april 2012, hvor de ændrede regler om ret og pligt til aktivering træder i kraft, og frem til det tidspunkt, hvor kommunen kan it-understøtte de nye regler.
Genberegningen og efterreguleringen skal dog senest være foretaget 31. maj 2012 og således senest indgå i kommunens betaling af medfinansieringsbidrag den 1. juni 2012.
 § 38. Til brug for kommunernes rettidighedsopgørelse ved beregning af kommunernes medfinansieringsbidrag af a-dagpenge leverer Arbejdsmarkedsstyrelsen opstartsdata vedr. ret og pligt.
 Stk. 2. Til brug for kommunens opgørelse af ret og pligt giver Arbejdsmarkedsstyrelsen kommunens databehandler følgende oplysninger:
 1) Dataleverandør.
 2) Transaktionstype.
3) År-uge nummer 4) Leverancenummer.
 5) Personnummer.
 6) Sammenlagt bruttoledighed (tæller for intensiv aktivering).
7) Ret og pligt ugetæller (ungeaktivering) 8) Sammenlagt ledighed (næste aktiverings ugetæller) 9) Aktiveringsform.
 10) Tidsstempling.
Arbejdsmarkedsstyrelsen, den 10. april 2012 Marie Hansen / Søren Tingskov 1) Der udarbejdes en vejledning til bekendtgørelsen.
