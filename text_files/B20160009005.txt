Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 80 af 28. januar 2015 om økologisk arealtilskud, som ændret ved bekendtgørelse nr. 930 af 28. juli 2015, foretages følgende ændringer:
 1. § 2, nr. 15, affattes således:
»15) Randzonearealkort: Miljø- og Fødevareministeriets vejledende kort over randzonearealer.« 2. I § 9, nr. 3, og § 13 udgår »Miljøministeriets«.
 3. I § 18, stk. 5, indsættes som nr. 4 og 5:
 »4) Landskabselementer i form af fortidsminder omfattet af god landbrugs- og miljømæssig stand, jf. bekendtgørelse om krydsoverensstemmelse.
5) Arealer, der i form af frivillige randzoner er anmeldt som miljøfokusområder, jf. § 27 a.« 4. § 19, nr. 1, litra b, 3. og 4. pkt., og § 21, nr. 2, 3. og 4. pkt., ophæves.
 5. Efter § 23 indsættes:
 »§ 23 a.   Hvis tilsagnsperioden for tilsagn om økologisk arealtilskud for et areal begynder den 1. september 2014, kan NaturErhvervstyrelsen uanset § 2, nr. 5, efter ansøgning tillade, at tilsagnsperioden for arealet forkortes med et eller flere tilsagnsår, når følgende betingelser er opfyldt:
 1) Bedriften omfatter et eller flere arealer, der i perioden fra den 1. september 2014 og til og med den 31. august 2015 har været omfattet af tilsagn om tilskud til omlægning til økologisk jordbrug i medfør af landdistriktsloven for en tilsagnsperiode, der begynder den 1. september 2010, 2011, 2012 eller 2013.
 2) Arealet, der er omfattet af ansøgning om en forkortet tilsagnsperiode, har ved udløbet af den forkortede tilsagnsperiode i en sammenhængende periode på mindst 60 måneder været omfattet af tilsagn om økologisk arealtilskud, tilsagn om miljøbetinget tilskud i medfør af landdistriktsloven, særlig støtte til ekstensivt landbrug, særlig støtte til pleje af permanente græsarealer eller særlig støtte til pleje af støtteberettigede græsarealer under enkeltbetalingsordningen.
Stk. 2. Ansøgning i medfør af stk. 1 skal indgives på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen.
Ansøgningen skal være modtaget i NaturErhvervstyrelsen i perioden fra den 1. februar og til og med fristen for indgivelse af Fællesskema samme kalenderår.
Ansøgningen skal være modtaget senest i det kalenderår, hvor den ansøgte forkortede tilsagnsperiode udløber.
I 2016 kan der dog indgives ansøgning om en forkortet tilsagnsperiode, der udløber den 31. august 2015.« 6. Overskriften til kapitel 8 affattes således:
»Kapitel 8 Indgivelse af erklæring ved anvendelse af revisionsklausulen« 7. § 25 ophæves.
 8. § 26 affattes således:
»§ 26. Hvis et tilsagn omfatter et areal, for hvilket der er bortfald af tilsagn om tilskud i medfør af § 33 a, kan tilsagnshaver indgive erklæring om, at bortfald af tilsagnet ikke accepteres.
Erklæringen kan kun omfatte tilsagn, hvor et tilsagnsareal bliver omfattet af § 33 a for det tilsagnsår, som erklæringen vedrører.
 Stk. 2. Hvis et tilsagn for en tilsagnsperiode, der begynder den 1. september 2014 eller den 1. september 2015, omfatter et areal, for hvilket tilskuddet skal nedsættes i medfør af § 27 a, og der for arealer omfattet af tilsagnet ikke tidligere har været nedsættelse af tilskud i medfør af § 27 a, kan tilsagnshaver indgive erklæring om, at nedsættelse af tilskuddet ikke accepteres.
 Stk. 3. Hvis et tilsagn for en tilsagnsperiode, der begynder den 1. september 2014 eller den 1. september 2015, omfatter et areal, for hvilket tilskuddet skal nedsættes i medfør af § 27 b, og der for arealet ikke tidligere har været nedsættelse af tilskud i medfør af § 27 b, kan tilsagnshaver indgive erklæring om, at nedsættelse af tilskuddet ikke accepteres.
Stk. 4. Erklæring i medfør af stk. 1-3 skal omfatte alle de tilsagnsarealer, der er omfattet af det eller de tilsagn, som erklæringen vedrører.
Erklæring i medfør af stk. 1 kan tidligst indgives ved begyndelsen af det tilsagnsår, som erklæringen vedrører.
Erklæring i medfør af stk. 2 kan tidligst indgives samtidig med Fællesskema for det kalenderår, hvor tilsagnsåret, som erklæringen vedrører, udløber.
Erklæring i medfør af stk. 3 kan tidligst indgives den 1. februar i det kalenderår, hvor tilsagnsåret, som erklæringen vedrører, udløber.
Erklæringen skal være modtaget i NaturErhvervstyrelsen senest ved udløbet af fristen for indgivelse af Fællesskema i det kalenderår, hvor tilsagnsåret, som erklæringen vedrører, udløber.
Stk. 5. Erklæringen skal indgives til NaturErhvervstyrelsen på et særligt skema, der fås via NaturErhvervstyrelsens hjemmeside eller ved henvendelse til NaturErhvervstyrelsen.
Erklæringen skal indeholde de oplysninger, der forlanges til brug for sagsbehandlingen.
Erklæring i medfør af stk. 1 skal være vedlagt et markkort, der sikrer en grad af nøjagtighed, som mindst svarer til graden af nøjagtighed i kartografi i målforholdet 1:5.000. De markblokke og markbloknumre, der fremgår af Miljø- og Fødevareministeriets markblokregister ved indgivelse af erklæringen, og målforholdet skal fremgå af markkortet.
Stk. 6. Ved rettidig modtagelse af erklæringen bortfalder det eller de tilsagn, der er omfattet af erklæringen, hvis erklæringen er i overensstemmelse med stk.  4 og det stykke, som erklæringen indgives i medfør af.
Det eller de tilsagn, der er omfattet af erklæringen, bortfalder med virkning fra begyndelsen af det tilsagnsår, som erklæringen vedrører.
Stk. 7. NaturErhvervstyrelsen kan i særlige tilfælde dispensere fra den i stk. 4 anførte frist for indgivelse af erklæringen.« 9. § 27, stk. 2, nr. 3, ophæves.
 10. § 27, stk. 4, affattes således:
 »Stk. 4. Uanset stk. 1 nedsættes det årlige tilskud for det tilsagnsår, der begynder den 1. september 2014, til 0 kr. pr. ha for følgende arealer:
 1) Arealer, der er beliggende inden for de 2 meter bræmmer, der gælder efter § 69 i lov om vandløb, og langs med arealer, for hvilke der er nedsættelse af tilskud efter stk. 2, nr. 1 eller 2.
2) Arealer, for hvilke der i 2014 er søgt om kompensation for randzoner, og som var randzoner den 1. august 2014.« 11. Efter § 27 indsættes i kapitel 9:
»§ 27 a.
Uanset § 27, stk. 1, nedsættes det årlige tilskud for det pågældende tilsagnsår til 0 kr. pr. ha for arealer, der i form af frivillige randzoner og landskabselementer i form af fortidsminder samt små søer og vandhuller omfattet af god landbrugs- og miljømæssig stand, jf. bekendtgørelse om krydsoverensstemmelse, er anmeldt som miljøfokusområder i Fællesskema for det kalenderår, hvor tilsagnsåret udløber.
§ 27 b.
Uanset § 27, stk. 1, nedsættes det årlige tilskud for det pågældende tilsagnsår til 0 kr. pr. ha for arealer, der den 1. februar i det kalenderår, hvor tilsagnsåret udløber, er beliggende inden for de 2 meter bræmmer, der gælder efter § 69 i lov om vandløb.
§ 27 c.
Hvis tilsagnsperioden begynder den 1. september 2016 eller senere, nedsættes det årlige tilskud for det pågældende tilsagnsår uanset § 27, stk. 1, til 0 kr. pr. ha for arealer, der den 1. februar i det kalenderår, hvor tilsagnsåret udløber, er landskabselementer i form af fortidsminder samt små søer og vandhuller omfattet af god landbrugs- og miljømæssig stand, jf. bekendtgørelse om krydsoverensstemmelse.« 12. Efter § 33 indsættes i kapitel 11:
»§ 33 a.
Tilsagn om tilskud bortfalder, jf. revisionsklausulen, for arealer, der inden for det pågældende tilsagnsår er omfattet af § 21 b, stk. 1, i lov om miljøbeskyttelse, jf. lovbekendtgørelse nr. 1317 af 19. november 2015. Tilsagnet bortfalder med virkning fra begyndelsen af det pågældende tilsagnsår.« § 2 Bekendtgørelsen træder i kraft den 1. februar 2016.
