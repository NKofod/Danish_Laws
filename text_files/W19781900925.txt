Udtalt, at der i tilfælde, hvor en ansøger er i insulinbehandling som  

 følge af sukkersyge, er hjemmel til at yde støtte til diætkost.
I den  

 foreliggende sag skønnedes det dog, at ansøgeren havde midler til selv at  

 afholde de med diætkosten forbundne merudgifter (* 1) En 27-årig mand indankede en afgørelse truffet af amtsankenævnet, hvorved  

 nævnet stadfæstede en af det sociale udvalg truffen afgørelse, hvorefter  

 udvalget havde meddelt afslag på en ansøgning om hjælp til betaling af  

 merudgifter til diætkost i forbindelse med sukkersyge.
 Det fremgik af sagen, at ansøgeren led af sukkersyge, der behandledes med  

 insulin og diæt.
Ansøgeren havde i 1976 haft en arbejdsintægt på ca. 73.000 kr.
Hustruen  

 havde ikke erhvervsarbejde.
Der var to mindreårige børn i hjemmet.
Ansøgeren havde søgt om hjælp til dækning af merudgifter i forbindelse med  

 sukkersygen.
Det sociale udvalg havde refunderet udgifterne til medicin i  

 henhold til bistandslovens § 58, men udvalget fandt ikke grundlag for at yde  

 hjælp til diætkost og standardsprøjter eller erstatning for tabt  

 arbejdsfortjeneste ved kørsel til undersøgelse på sygehus.
Udvalget var af  

 den opfattelse, at ansøgeren selv var i stand til at afholde udgifterne,  

 ligesom man ikke fandt, at der var lovhjemmel til at yde erstatning for  

 udgifterne i forbindelse med sygdommen.
 Amtsankenævnet havde tiltrådt det sociale udvalgs afslag på ansøgningen om  

 at yde hjælp til diætkost, da udgiften til diætkost ikke i ansøgerens  

 situation sås at kunne indeholdes i nogen bestemmelse i loven.
 Ankestyrelsen henviste i sin afgørelse til bistandslovens § 46, stk. 1,  

 hvorefter der i tilfælde, hvor en person har udgifter til sygebehandling,  

 medicin, tandbehandling eller lignende, der ikke dækkes efter lovgivningen om  

 offentlig sygesikring eller social ulykkesforsikring, kan ydes hjælp hertil,  

 såfremt pågældende ikke selv har midler til at afholde udgiften.
 Ankestyrelsen fandt, at der i det foreliggende tilfælde, hvor ansøgeren  

 var i insulinbehandling som følge af sukkersyge, var hjemmel i den nævnte  

 bestemmelse til at yde støtte til diætkost.
 Ankestyrelsen fandt imidlertid, at ansøgeren selv havde midler til at  

 afholde de med diætkosten forbundne merudgifter.
(* 1) Jfr.
SM O-041-78 og SM O-161-77.
