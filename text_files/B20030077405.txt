Bekendtgørelse om afgrænsning af ejendomskategorier og  

  

 indfrielse af lån ved overgang til anden ejendomskategori I medfør af § 45, stk. 1, og § 101,  

 stk. 3 og 4, i realkreditloven, jf. lovbekendtgørelse nr. 57 af 20.  

 januar  

 2003, fastsættes:
Afgrænsning af ejendomskategorier Generelle bestemmelser § 1.  

  

 Ved  

 realkreditbelåning af fast ejendom anvendes reglerne for værdiansættelse og  

 låneudmåling,  

 herunder lånegrænser og lånetyper, for den ejendomskategori, hvortil  

 ejendommen  

 må henregnes efter bestemmelserne i stk. 2-3 og §§ 2-14. Såfremt  

 pantet efter nævnte bestemmelser består af flere ejendomskategorier, skal  

 værdiansættelse og låneudmåling ske særskilt for de enkelte  

 ejendomskategorier,  

 jf. dog realkreditlovens § 45, stk. 3.
 Stk. 2.  

  

 Ved  

 realkreditbelåning af ideelle anparter af fast ejendom skal belåning  

 tilsvarende ske efter reglerne for den ejendomskategori, som brugsretten er  

 knyttet til.
Stk. 3.  

  

 Ved  

 bedømmelse af ejendomskategori tages udgangspunkt i den lovlige anvendelse,  

 herunder på grundlag af dispensationer, der dog ikke må være personlige.
Hvis  

 der er flere lovlige anvendelsesmuligheder, er det den faktiske anvendelse,  

 der  

 er afgørende, jf. dog § 2, stk. 3, og § 3, stk. 2.
Ejerboliger til helårsbrug § 2.  

  

 Ved  

 ejerboliger til helårsbrug, jf. realkreditlovens § 26, stk. 1, nr.  

 1,  

 forstås ejendomme som parcelhuse, rækkehuse, kædehuse, ejerlejligheder,  

 anpartslejligheder m.m., der lovligt kan benyttes til helårsbeboelse for  

 ejeren.
 Stk. 2.  

  

 Endvidere  

 er tofamilieshuse omfattet af denne ejendomskategori, når mindst en af  

 lejlighederne benyttes af ejeren.
 Stk. 3.  

  

 Såfremt en  

 ejendom omfattet af stk. 1, men ikke af stk. 2, er udlejet af  

 ejeren,  

 omfattes den kun af denne ejendomskategori, hvis:
1)  

 	  

    

 ejendommen er udlejet  

 i henhold til en lejeaftale, som har en maksimal restløbetid på 3 år, og hvor  

 tidsbegrænsningen må anses for tilstrækkeligt begrundet i ejerens forhold,  

 eller 2)  

 	  

    

 ejeren efter  

 lejelovgivningen kan opsige lejeren med henblik på selv at benytte det  

 lejede.
 Stk. 4.  

  

 Stuehuse  

 til landbrugsejendomme kan ikke belånes som ejerboliger til helårsbrug, jf.  

 dog  

 § 12, stk. 3.
Fritidshuse § 3.  

  

 Ved  

 fritidshuse, jf. realkreditlovens § 26, stk. 2, nr. 1, forstås  

 beboelsesejendomme, der er opført på en grund, hvor helårsbeboelse ikke er  

 tilladt, og ejendomme, der kun lovligt kan anvendes til ophold en del af  

 året.
 Stk. 2.  

  

 En flerhed  

 af fritidshuse, der ejes af samme ejer, og hvortil der hører fælles  

 bygninger,  

 kan belånes som en kontor- og forretningsejendom, jf. § 11.
Private andelsboliger § 4.  

  

 Ved  

 private andelsboliger, jf. realkreditlovens § 26, stk. 1, nr. 2,  

 forstås beboelseslejligheder, der ejes af en privat andelsboligforening, et  

 boligaktieselskab eller et boliganpartsselskab, der er omfattet af reglerne i  

 kapitel II eller III i lov om andelsboligforeninger og andre  

 boligfællesskaber.
 Stk. 2.  

  

 Beboelseslejligheder,  

 der ejes af boligkommanditselskaber, boliginteressentskaber og lignende, som  

 opfylder bestemmelserne i kapitel III i lov om andelsboligforeninger og andre  

 boligfællesskaber, henregnes til denne ejendomskategori.
 Stk. 3.  

  

 Såfremt  

 ejendommen indeholder mindst 13 beboelseslejligheder, omfattes ejendommens  

 lokaler, der er udlejet til andet end beboelse, af reglerne for denne  

 ejendomskategori.
Private beboelsesejendomme til udlejning § 5.  

  

 Ved  

 private beboelsesejendomme til udlejning, jf. realkreditlovens § 26,  

 stk. 1, nr. 3, forstås ejendomme, der ikke omfattes af § 2,  

 § 4,  

 eller §§ 6-8, og som udelukkende indeholder beboelseslejligheder eller  

 enkeltværelser, der lovligt kan benyttes til helårsbeboelse, og som er  

 udlejet  

 eller bestemt til udlejning.
 Stk. 2.  

  

 Ejendomme,  

 der indeholder mindst 3 beboelseslejligheder, henregnes til denne  

 ejendomskategori, uanset om ejeren bebor en lejlighed i ejendommen.
Alment boligbyggeri § 6.  

  

 Ved  

 alment boligbyggeri, jf. realkreditlovens § 26, stk. 1, nr. 4,  

 forstås almene familie-, ungdoms- og ældreboliger, der tilhører almene  

 boligorganisationer, som er godkendt til at udøve almen boligvirksomhed, jf.  

 § 1 i lov om almene boliger samt støttede private andelsboliger m.v.
Ved  

 alment boligbyggeri forstås endvidere almene ældreboliger, der tilhører  

 kommuner, amtskommuner og selvejende institutioner.
Ungdomsboliger § 7.  

  

 Ved  

 ungdomsboliger, jf. realkreditlovens § 26, stk. 1, nr. 5, forstås  

 kollegier og ungdomsboliger tilvejebragt med støtte efter byggestøtte-,  

 kollegie- eller boligbyggerilovene.
 Ældreboliger m.v.
§ 8.  

  

 Ved  

 ældreboliger, jf. realkreditlovens § 26, stk. 1, nr. 6, forstås  

 plejehjem og beskyttede boliger reguleret i lov om social service § 140  

 samt lette kollektivboliger tilvejebragt efter lov om boligbyggeri.
Ved  

 ældreboliger forstås endvidere boliger tilvejebragt efter lov om boliger for  

 ældre og personer med handicap tilhørende selvejende institutioner.
Industri- og håndværksejendomme § 9.  

  

 Ved  

 industri- og håndværksejendomme, jf. realkreditlovens § 26, stk. 2,  

 nr. 3, forstås ejendomme, der udlejes til industriel eller håndværksmæssig  

 produktion eller produktbehandling, eller som anvendes af ejeren til sådanne  

 formål.
Herunder kan nævnes:
 1)  

 	  

    

 Fabriksanlæg.
 2)  

 	  

    

 Værfter.
 3)  

 	  

    

 Andre industrielle  

 produktionsanlæg.
 4)  

 	  

    

 Vandværker og  

 energiforsyningsanlæg, der ikke omfattes af § 10.
 5)  

 	  

    

 Rensningsanlæg og  

 andre affaldsbehandlingsanlæg.
 6)  

 	  

    

 Værksteder og andre  

 lokaler, hvori der foregår håndværksmæssig produktion eller produktion af  

 varer.
 7)  

 	  

    

 Butikker, hvor der  

 overvejende foregår produktion eller anden produktbehandling af varer.
Stk. 2.  

  

 Omfattet af  

 reglerne for belåning af ejendomme til industri- og håndværksmæssige formål  

 er  

 endvidere bygnings- og grundarealer, der ikke direkte anvendes til produktion  

 eller produktbehandling, hvis arealerne er en integreret del af en ejendom  

 til  

 industri- eller håndværksmæssige formål og betjener denne eller har en sådan  

 indretning, at de ikke er almindeligt anvendelige.
Herunder kan nævnes:
 1)  

 	  

    

 Kontorer.
 2)  

 	  

    

 Lagerlokaler.
 3)  

 	  

    

 Portner- eller  

 funktionærboliger.
 4)  

 	  

    

 Oplagspladser.
 5)  

 	  

    

 Parkeringspladser.
Kollektive energiforsyningsanlæg § 10.  

  

 Ved  

 kollektive energiforsyningsanlæg, jf. realkreditlovens § 26,  

 stk. 2,  

 nr. 4, forstås anlæg til produktion, transmission, distribution eller lagring  

 af varme, elektricitet eller brændbare gasser til en flerhed af ejendomme.
Kontor- og forretningsejendomme § 11.  

  

 Ved  

 kontor- og forretningsejendomme, jf. realkreditlovens § 26, stk. 2,  

 nr. 2, forstås ejendomme, der enten udlejes til administration eller  

 servicevirksomheder m.v., eller som anvendes af ejeren til administration  

 eller  

 servicevirksomhed m.v.
Herunder kan nævnes:
 1)  

 	  

    

 Kontorarealer,  

 medmindre de er en integreret del af en ejendom til industri- eller  

 håndværksmæssige formål og betjener denne eller har en sådan indretning, at  

 de  

 ikke er almindeligt anvendelige, jf. § 9, stk. 2.
 2)  

 	  

    

 Butikker, hvor der  

 ikke overvejende foregår produktion eller anden produktbehandling af varer.
 3)  

 	  

    

 Lagerlokaler, der er  

 en integreret del af eller benyttes af servicevirksomheder o.lign., samt  

 selvstændige lagerlokaler, der har en sådan indretning, at de er almindeligt  

 anvendelige.
 4)  

 	  

    

 Restauranter, kroer  

 og lignende spisesteder.
 5)  

 	  

    

 Hoteller og  

 ferielande.
 6)  

 	  

    

 Kongres- og  

 kursuscentre.
 7)  

 	  

    

 Campingpladser.
 8)  

 	  

    

 Trafikterminaler,  

 servicestationer, brandstationer, auktionshaller og eksportstalde.
 9)  

 	  

    

 Ejendomme til  

 sociale, kulturelle og undervisningsmæssige formål, som ikke er omfattet af  

 § 13.
 Landbrugs- og skovbrugsejendomme, gartnerier m.v.
 § 12.  

  

 Ved  

 landbrugs- og skovbrugsejendomme, gartnerier m.v., jf. realkreditlovens  

 § 26, stk. 5, forstås:
1)  

 	  

    

 ejendomme, der i  

 henhold til landbrugsloven er noteret som og benyttes som landbrugsejendomme,  

 herunder skovbrugs- og gartneriejendomme samt frugtplantager, og 2)  

 	  

    

 ejendomme, der ikke  

 er noteret som landbrugsejendomme, men som benyttes til landbrugsmæssig eller  

 dermed beslægtet erhvervsmæssig produktion, herunder skovbrugs- og  

 gartneriejendomme, frugtplantager, pelsdyr- og ålefarme samt dambrug, og hvor  

 erhvervsudøvelsen er af afgørende betydning for ejerens økonomi.
 Stk. 2.  

  

 Ejendomme,  

 der er noteret som landbrug, og hvor bygninger er indrettet til anden  

 erhvervsmæssig udnyttelse, kan enten værdiansættes og belånes efter reglerne  

 for de pågældende ejendomskategorier, jf. § 1, stk. 1, eller  

 værdiansættes til den landbrugsmæssige værdi og belånes efter reglerne for  

 landbrugsejendomme.
 Stk. 3.  

  

 Ejendomme  

 med areal under 10 ha, der er noteret som landbrug, men hvor  

 erhvervsudøvelsen  

 ikke er af afgørende betydning for ejerens økonomi, kan belånes efter  

 reglerne  

 for ejerboliger eller fritidshuse, såfremt § 2 eller § 3 giver  

 mulighed herfor.
 Stk. 4.  

  

 Boliger på  

 ejendomme som nævnt i stk. 1-2 skal belånes som landbrugsejendomme.
Ejendomme til sociale, kulturelle og  

 undervisningsmæssige formål § 13.  

  

 Ved  

 ejendomme til sociale, kulturelle og undervisningsmæssige formål, jf.  

 realkreditlovens § 26, stk. 1, nr. 7, forstås ejendomme, der  

 anvendes  

 til sociale institutioner, rekreative formål, underholdningsmæssige formål,  

 forsamling af grupper, idrætsudøvelse og undervisning.
Herunder kan nævnes:
 1)  

 	  

    

 Daginstitutioner for  

 børn og unge, daghjem og dagcentre.
 2)  

 	  

    

 Hospitaler.
 3)  

 	  

    

 Behandlingshjem.
 4)  

 	  

    

 Soldater- og  

 sømandshjem.
 5)  

 	  

    

 Museer og lignende  

 udstillingsfaciliteter.
 6)  

 	  

    

 Teatre.
 7)  

 	  

    

 Forsamlingshuse og  

 medborgerhuse.
 8)  

 	  

    

 Spejderhytter.
 9)  

 	  

    

 Kirker, herunder  

 frikirker og folkekirker.
 10)  

 	  

 Idrætsejendomme og  

 idrætsanlæg.
 11)  

 	  

 Skoler, herunder  

 efterskoler, højskoler, andre skoler til fritidsundervisning, handelsskoler,  

 handelshøjskoler, teknika, tekniske skoler, maskinmester- og maskinistskoler,  

 søfartsskoler, lærerskoler, seminarier, gymnasier og universiteter.
 Stk. 2.  

  

 En ejendom  

 er dog kun omfattet af stk. 1, såfremt offentligheden generelt har  

 adgang  

 til ejendommen, eventuelt mod betaling eller opfyldelse af visse  

 adgangskriterier, og en af følgende betingelser er opfyldt:
1)  

 	  

    

 Ejendommens ejer  

 modtager en ikke uvæsentlig offentlig støtte, enten i form af offentlig  

 garanti  

 for aktivitetsstøtte eller for lånets tilbagebetaling, eller i form af  

 tilskud  

 til opførelse, drift af ejendommen eller aktivitetsstøtte.
Den offentlige  

 støtte skal være gældende i mere end halvdelen af lånets løbetid.
2)  

 	  

    

 En lejer af  

 hovedparten af bygningens arealer modtager en ikke uvæsentlig offentlig  

 støtte  

 enten i form af offentlig garanti for driftsstøtte eller offentlige tilskud  

 til  

 driften af ejendommen eller til aktiviteten.
Den offentlige støtte skal være  

 gældende og lejekontrakten skal være uopsigelig fra lejers side i mere end  

 halvdelen af lånets løbetid.
 3)  

 	  

    

 Ejendommen er udlejet  

 til en kommune eller anden offentlig myndighed på lejekontrakt, der er  

 uopsigelig for lejer i mere end halvdelen af lånets løbetid.
Andre ejendomme § 14.  

  

 Ved  

 andre ejendomme, jf. realkreditlovens § 26, stk. 3, forstås  

 ubebyggede grunde, der ikke er idrætsanlæg, jf. §§ 11 og 13, eller en  

 landbrugsejendom, jf. § 12, samt øvrige ejendomme, der ikke omfattes af  

 §§ 2-13.
 Stk. 2.  

  

 En bebygget  

 grund skal belånes som ubebygget, såfremt realkreditinstituttet alene har  

 pant  

 i grunden.
Stk. 3.  

  

 Grundarealer  

 med bygninger kan belånes efter reglerne for den ejendomskategori,  

 bygningerne  

 tilhører, såfremt grundarealets værdi ansættes uden byggeretsværdi.
Såfremt  

 der  

 ansættes en byggeretsværdi, jf. § 26 i Finanstilsynets bekendtgørelse om  

 realkreditinstitutters værdiansættelse og låneudmåling, skal værdiansættelse  

 og  

 låneudmåling ske særskilt for henholdsvis grunden, som byggeretsværdien  

 vedrører, og bygningerne med det resterende areal.
Indfrielse af lån ved overgang til anden  

 ejendomskategori § 15.  

  

 Overgår  

 en ejendom inden 2 år fra lånets udbetaling til anden anvendelse, således at  

 ejendommen overgår til en anden ejendomskategori, forfalder lånet til  

 indfrielse, såfremt:
1)  

 	  

    

 lånet som følge af  

 forskelle i lånegrænse og værdi, herunder p.g.a. forskelle i  

 værdiansættelsesregler, kun kunne have været ydet med et mindre provenu, hvis  

 det var udmålt efter reglerne for den nye ejendomskategori, jf. dog  

 stk. 4, 2)  

 	  

    

 lånet kun kunne have  

 været ydet med en kortere løbetid eller en hurtigere amortisationstakt, eller 3)  

 	  

    

 lånetypen ikke kunne  

 være ydet til den nye ejendomskategori.
 Stk. 2.  

  

 2-års-perioden  

 i stk. 1 regnes i tilfælde af forhåndsbelåning fra det tidspunkt, hvor  

 forhåndslånet overgik til endeligt lån.
Stk. 3.  

  

 Tidspunktet  

 for overgang til anden ejendomskategori regnes fra tidspunktet for  

 lejekontraktens eller handelens indgåelse, dog henholdsvis lejeforholdets  

 påbegyndelse og overtagelsesdagen, hvis dette tidspunkt ligger senere.
Hvis  

 lejekontrakt eller handel ikke indgås, regnes overgangstidspunktet fra  

 tidspunktet for ophøret af den hidtidige anvendelse.
Stk. 4.  

  

 Lånet  

 indfries fuldt ud.
I tilfælde, som nævnt i stk. 1, nr. 1, skal lånet dog  

 kun nedbringes, så det i forhold til den aktuelle værdi fastsat efter de for  

 den nye ejendomskategori gældende værdiansættelsesregler opnår sikkerhed  

 inden  

 for lånegrænsen for denne ejendomskategori.
 § 16.  

  

 Der  

 skal i pantebrevet optages bestemmelser om lånets forfald til indfrielse i de  

 i  

 § 15 nævnte tilfælde samt om, at låntager skal underrette instituttet om  

 ændret anvendelse, der sker inden 2 år fra lånets udbetaling.
Stk. 2.  

  

 Hviler den  

 lovlige anvendelse, jf. § 1, stk. 3, på en ikke personlig  

 dispensation med en restløbetid, der enten er ubestemt eller mindre end det  

 tilbudte låns, skal der i pantebrevet optages bestemmelser om lånets  

 indfrielse  

 i tilfælde som nævnt i § 15, såfremt ejendommen inden lånets  

 udamortisering overgår til anden ejendomskategori.
Det påhviler  

 realkreditinstituttet at kræve lånet indfriet som foreskrevet i § 15,  

 stk. 1 og 4.
 Stk. 3.  

  

 Det  

 påhviler realkreditinstituttet at kræve lånet indfriet som foreskrevet i  

 § 15, såfremt instituttet ved låntagers underretning, ved ansøgning om  

 nyt  

 lån eller om godkendelse af gældsovertagelse eller på anden vis får kendskab  

 til den ændrede anvendelse.
Straffebestemmelser og ikrafttræden § 17.  

  

 Med  

 bøde straffes den, der overtræder § 1 og § 16.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 18.  

  

 Bekendtgørelsen  

 træder i kraft den 1. oktober 2003.
 Stk. 2.  

  

 Finanstilsynets  

 bekendtgørelse nr. 926 af 13. december 1999 om afgrænsning af  

 ejendomskategorier og indfrielse af lån ved overgang til anden  

 ejendomskategori  

 ophæves.
