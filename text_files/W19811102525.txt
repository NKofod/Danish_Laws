 Forvaringsdømts vold mod to fængselsbetjente.
Tiltalefrafald meddelt.(* 2) En 26-årig mand, som var anbragt i Herstedvester efter en dom i 1979 til forvaring for forsøg på manddrab, havde to gange  

 indenfor samme døgn givet to forskellige fængselsbetjente hver et slag i  

 hovedet, så de henholdsvis pådrog sig hovedpine med sygemelding i 5-6 dage og  

 et blåt øje.
De overfaldne havde ikke selv foranlediget anmeldelse indgivet.  

 Sagen gav anledning til overvejelse af, om fængselspersonale må anses for  

 omfattet af straffelovens § 119, stk. 2, det vil sige er tillagt  

 »myndighed til at træffe afgørelse vedrørende retsforhold eller  

 vedrørende håndhævelse af statens straffemyndighed«.
Da spørgsmålet  

 muligvis må besvares bekræftende, blev det foretrukket at anvende  

 retsplejelovens § 723, stk. 2 som hjemmel for at meddele tiltalefrafald, som  

 bl.a. var begrundet i, at de to fængselsbetjente ikke havde lidt synderlig  

 overlast, at den forholdsvis ubetydelige vold var affektpræget, og at  

 disciplinære hensyn ikke krævede tiltalerejsning.
(* 1) Offentliggjort i Anklagemyndighedens Årsberetning 1981, side 12.
