Udtalt, at videregivelse af indkomst- og formueoplysninger fra en  

 kommune til en anden til brug for dennes beregning af boligstøtte i konkrete  

 tilfælde kan ske med hjemmel i § 21, stk. 3, i lov om offentlige myndigheders  

 registre.
Registertilsynet lagde herved til grund, at der som anført  

 af Kommunernes Landsforening var et behov for at kunne foretage  

 forhåndsberegning af boligstøtte, før borgeren flyttede til en anden kommune.
Endvidere ikke udtalt sig imod, at kommunerne ved tilslutning til  

 registeret i henhold til lov om offentlige myndigheders registre § 7, stk. 4,  

 på forhånd generelt accepterer, at oplysninger om en borger i kommunen vil  

 blive videregivet til en anden kommune, som en borger har rettet henvendelse  

 til med anmodning om forhåndsberegning af boligstøtte.
Registertilsynet lagde  

 i den forbindelse vægt på, at man herved opnår en smidig sagsbehandling til  

 gavn for borgerne.
Registertilsynet fandt dog, at borgeren, forinden  

 oplysningerne blev indhentet, burde informeres om, at der ville blive  

 indhentet indkomst- og formueoplysninger via terminal fra hjemkommunen,  

 hvorfor man henstillede, at der blev fastsat en række bestemmelser i  

 tilknytning hertil i forskrifterne.
 Sagen omtales i afsnit 4.2.2., hvortil der henvises, for så vidt angår  

 sagsfremstillingen.
 I tilknytning til behandlingen af spørgsmålet om oprettelse af Det  

 fælleskommunale Boligstøtte- og Lånesystem på Kommunedata I/S og  

  Århus Kommunes Edb-central udtalte Registertilsynet, at det var tilsynets  

 opfattelse, at det er den enkelte kommunalbestyrelse, der er  

 registeransvarlig for den del af registeret, der vedrører oplysninger om  

 vedkommende kommunes egne borgere, og at ønsket om landsdækkende  

 terminaladgang må vurderes i lyset af lovens videregivelsesregler.
Det var endvidere Registertilsynets opfattelse, at videregivelse af de  

 ønskede indkomst- og formueoplysninger fra en kommune til en anden til brug  

 for dennes beregning af boligstøtte i konkrete tilfælde kan ske med hjemmel i  

 § 21, stk. 3, i lov om offentlige myndigheders registre, hvorefter andre  

 registrerede oplysninger end dem, der er nævnte i lovens § 9, stk. 2, kan  

 videregives uden samtykke, når det må antages, at oplysningen vil være af  

 væsentlig betydning for myndighedens virksomhed eller for en afgørelse,  

 myndigheden skal træffe.
Registertilsynet lagde herved til grund, at der som  

 anført af Kommunernes Landsforening var et behov for at foretage  

 forhåndsberegning af boligstøtte, før borgeren flyttede til kommunen.
Da det var hensigten alene at indhente oplysninger i de tilfælde, hvor en  

 borger selv har henvendt sig til en anden kommune med anmodning om at få  

 foretaget en forhåndsberegning, udtalte Registertilsynet sig ikke imod, at  

 kommunerne ved tilslutning til registeret i henhold til lov om offentlige  

 myndigheders registre § 7, stk. 4, på forhånd generelt accepterede, at  

 oplysninger om en borger i kommunen ville blive videregivet til en anden  

 kommune, som borgeren havde rettet henvendelse til med anmodning om  

 forhåndsberegning af boligstøtte.
Registertilsynet lagde i den forbindelse  

 vægt på, at man herved opnår en smidig sagsbehandling til gavn for borgerne.  

 Registertilsynet fandt dog, at borgeren, forinden oplysningerne blev  

 indhentet, burde informeres om, at der ville blive indhentet indkomst- og  

 formueoplysninger via terminal fra hjemkommunen, hvorfor man henstillede, at  

 der blev fastsat en række bestemmelser i tilknytning hertil i forskrifterne.
 (* 1) Registertilsynets Årsberetning 1991 side 81.
