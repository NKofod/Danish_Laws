(Ophævelse af adgang til afskrivning på  

 hoteller og plejehjem, der er opdelt i ejerlejligheder m.v.) Ved lov nr. 132 af 25. marts 1981 er der gennemført ændringer i lov om  

 skattemæssige afskrivninger m.v., hvorved adgangen til at foretage  

 skattemæssige afskrivninger på hoteller og plejehjem, der er opdelt i  

 ejerlejligheder, er ophævet.
Ved en ændring af § 32, stk. 1, er skibe udtrykkeligt nævnt blandt de  

 formuegoder, hvis overførelse til udelukkende private formål eller til både  

 erhvervsmæssige og private formål sidestilles med salg og køb af de  

 pågældende formuegoder.
Skibe er endvidere medtaget i § 32, stk. 3's regel om  

 overførelse fra privat benyttelse til erhvervsmæssig benyttelse eller  

 "blandet" benyttelse.
 Loven er optrykt som bilag til cirkulæret.
 Med hensyn til praktiseringen af lovens bestemmelser skal man meddele  

 følgende:
1. Ophævelse af adgang til afskrivning på hoteller og  

 plejehjem, der er opdelt i ejerlejligheder Efter afskrivningslovens § 18, stk. 1, litra b, kan der foretages  

 skattemæsige afskrivninger på hoteller samt på plejehjem, der er omfattet af  

 kapitel 16 i lov om social bistand.
Denne afskrivningsadgang har hidtil også omfattet hoteller og plejehjem,  

 der er opdelt i ejerlejligheder.
Der har endvidere kunnet frigives henlæggelser til  

 investeringsfonds og indskud på etableringskonto til forlods afskrivning på  

 anskaffelsessummen for sådanne ejerlejligheder, ligesom der har kunnet  

 foretages forskudsafskrivninger på disse.
 Ved loven af 25. marts 1981 ophæves adgangen til afskrivning på  

 ejerlejligheder i hoteller og plejehjem, hvis anmeldelsen til  

 tingslysningsmyndighederne om opdelingen i ejerlejligheder er foretaget den  

 1. januar 1981 eller senere.
Det medfører, at der heller ikke kan ske frigivelse af  

 ejerlejlighedsindehavernes investeringsfonds- og etableringskontomidler til  

 forlods afskrivning på ejerlejligheder i hoteller og plejehjem.
Der kan  

 heller ikke foretages forskudsafskrivninger på disse ejerlejligheder.
 Hvis anmeldelse til tinglysningsmyndigheden om opdeling af hotellet eller  

 plejehjemmet er sket før den 1. januar 1981, sker der ingen ændring i den  

 eksisterende afskrivningsadgang for ejerlejlighedsindehaveren eller senere  

 erhververe af ejerlejligheden.
 Lovændringen berører ikke hoteller og plejehjem, der uden at være opdelt i  

 ejerlejligheder ejes af flere i fællesskab, f.eks. hvor interessenter hver  

 ejer en ideel anpart af et hotel eller et plejehjem.
2. Skibes overførelse fra erhvervsmæssige formål til  

 private formål eller til både erhvervsmæssige og private formål Efter afskrivningslovens § 32, stk. 1, sidestilles overførelser af  

 formuegoder af den i afskrivningslovens afsnit I omhandlede art til  

 benyttelse enten til udelukkende private formål eller til både  

 erhvervsmæssige og private formål, med salg og køb af de pågældende  

 formuegoder.
Hvis formuegodets værdi på det tidspunkt, hvor det overføres til  

 privat benyttelse, er højere end anskaffelsessummen med fradrag af foretagne  

 skattemæssige afskrivninger, medfører bestemmelsen, at det overskydende beløb  

 kommer til beskatning efter afskrivningslovens sædvanlige regler om salg af  

 afskrivningsberettigede driftsmidler.
 Overfører en skattepligtig maskiner, inventar og lignende formuegoder fra  

 udelukkende privat benyttelse enten til udelukkende erhvervsmæssig benyttelse  

 eller til benyttelse til både erhvervsmæssige og private formål, sidestilles  

 sådanne overførelser ifølge lovens § 32, stk. 3, med køb af de pågældende  

 formuegoder.
 Som salgssum og købesum betragtes værdien i handel og vandel på  

 overførelsestidspunktet, jfr. § 32, stk. 4.
 Efter den gennemførte ændring af afskrivningslovens § 32, stk. 1 og 3, er  

 skibe nu udtrykkelig nævnt blandt de formuegoder, hvis overførelse til ændret  

 anvendelse har den omhandlede skattemæssige virkning. Ændringen er i  

 overensstemmelse med hidtidig praksis, og der er således blot tale om en  

 udtrykkelig lovfæstelse heraf.
Skattedepartementet, den 12. maj 1981 JENS ROSMAN / Jens Drejer BILAG Lov nr. 132 af 25. marts 1981 om ændring af lov om skattemæssige  

 afskrivninger m.v.
