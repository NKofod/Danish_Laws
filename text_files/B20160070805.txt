 Bekendtgørelse om ændring af bekendtgørelse om Trafik- og Byggestyrelsens gebyrer og afgifter på luftfartsområdet mv.
§ 1 I bekendtgørelse nr. 1370 af 25. november 2015 om Trafik- og Byggestyrelsens gebyrer og afgifter på luftfartsområdet mv. foretages følgende ændringer:
 1. Bekendtgørelsens titel affattes således:
»Bekendtgørelse for Færøerne om Trafik- og Byggestyrelsens gebyrer og afgifter på luftfartsområdet m.v.« 2. Indledningen affattes således:
»I medfør af § 148 i luftfartsloven, som sat i kraft for Færøerne ved kongelig anordning, jf. anordningsbekendtgørelse nr. 1373 af 4. december 2013, som ændret ved anordning nr. 1315 af 16. november 2015, og § 31 i lov om registrering af rettigheder over luftfartøjer, som sat i kraft for Færøerne ved kongelig anordning nr. 1042 af 28. november 2000, fastsættes efter bemyndigelse, herunder i henhold til luftfartslovens § 152, stk. 1:« 3. I § 1, stk. 1, indsættes efter »fastsætter bestemmelser«: »for Færøerne«.
 4. § 1, stk. 4, ophæves.
 5. I § 2, nr. 2, udgår: »dansk eller«.
§ 2 Bekendtgørelsen træder i kraft den 1. juli 2016.
