Fremsat den 17. december 2003 af  

 socialministeren (Henriette Kjær) Forslag til Lov  

 om ændring af lov om social service (Præcisering  

 af kommuners og amtskommuners forpligtelse til at levere tilbud på det  

 sociale  

 område  

  

 ) § 1 I lov om social service, jf. lovbekendtgørelse nr. 764  

 af 26. august 2003, foretages følgende ændringer:
 1.  

  

 I  

  

 § 92  

  

 indsættes som  

  

 stk. 6  

  

 :
»Stk. 6.  

  

 Ved den  

 konkrete vurdering af amtskommunens forpligtelse efter stk. 1 lægges vægt på  

 borgerens behov og hjælpens specialiserede karakter, herunder behovet for  

 specialiseret støtte til genoptræning, hjælp til udvikling af færdigheder og  

 socialpædagogisk bistand m.v.
Uanset 1. pkt. omfatter den amtskommunale  

 forpligtelse efter § 92 de tilfælde, hvor en persons behov for hjælp og  

 støtte samlet udgør en årlig udgift på 635.300 kr. eller mere.« 2.  

  

 I  

  

 § 93  

  

 indsættes som  

  

 stk. 3  

  

 :
»Stk. 3.  

  

 Ved den  

 konkrete vurdering af amtskommunens forpligtelse efter stk. 1 lægges vægt på  

 borgerens behov og hjælpens specialiserede karakter, herunder behovet for  

 specialiseret støtte til genoptræning, hjælp til udvikling af færdigheder og  

 socialpædagogisk bistand m.v.
Uanset 1. pkt. omfatter den amtskommunale  

 forpligtelse efter § 93 de tilfælde, hvor en persons behov for hjælp og  

 støtte samlet udgør en årlig udgift på 635.300 kr. eller mere.« 3.  

  

 I  

  

 § 131 d  

  

 indsættes efter stk. 1 som  

 nyt stykke:
»  

 Stk. 2.  


  

 Hvis en kommune og amtskommune er enige om, at en borger opfylder  

 betingelserne for at være omfattet af det amtskommunale forsyningsansvar, og  

 borgeren ikke ønsker at flytte fra eget hjem eller et kommunalt tilbud, så er  

 amtskommunen forpligtiget til at medvirke til at finde frem til og finansiere  

 et relevant alternativt tilbud til borgeren  

  

 .« Stk. 2 bliver herefter  

 stk. 3.
§ 2 Loven træder i kraft dagen efter bekendtgørelsen i Lovtidende  

 og har virkning til og med 31. december 2004.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget indebærer, at afgrænsningen mellem det kommunale  

 og det amtskommunale forsyningsansvar efter lov om social service  

 (serviceloven) præciseres.
Finansieringsreformen på det sociale område  

 (grundtakstmodellen) trådte i kraft den 1. januar 2002 og afløste den hidtil  

 delte finansiering.
Der henvises til forarbejderne til lov nr. 489 af 7. juni  

 2001 om ændring af lov om social service og lov om  

 hjemmesygeplejerskeordninger  

 (L 162 2000-2001): Folketingstidende 2000-2001, Till.  

 A 4536, Till.
A 4465, FF 4745, Till.
B 1252, FF  

 8677, FF 8891, Till.
C 861.
 I stedet for den hidtil delte finansiering mellem kommune og  

 amtskommune er der indført et finansieringsprincip, hvorefter udgangspunktet  

 er, at den myndighed, der beslutter og iværksætter tilbud efter serviceloven,  

 selv fuldt ud afholder udgiften til foranstaltningen eller tilbuddet.
 Finansieringsreformens samling af det økonomiske og det  

 socialfaglige ansvar medfører behov for en præcis afgrænsning af  

 forsyningsansvaret, idet finansieringsstrukturen nu er forskellig i forhold  

 til, om der er tale om et kommunalt eller amtskommunalt forsyningsansvar.
Med henblik på at præcisere afgrænsningen af det kommunale og  

 amtskommunale forsyningsansvar foreslås derfor med lovforslaget, at det  

 fastsættes, -  

 	  

    

 at  

 der ved den konkrete vurdering af den amtskommunale forpligtelse efter  

 servicelovens §§ 92 og 93 skal lægges vægt på behovet for specialiserede  

 ydelser, og -  

 	  

    

 at  

 en person uanset den konkrete vurdering er omfattet af den amtskommunale  

 forpligtelse efter §§ 92 og 93, når behovet for hjælp og støtte samlet  

 udgør en årlig udgift på 635.300 kr. eller mere (2004-niveau).
 Endvidere fastsættes det, at hvis en kommune og amtskommune er  

 enige om, at en borger opfylder betingelserne for at være omfattet af det  

 amtskommunale forsyningsansvar, og borgeren ikke ønsker at flytte fra eget  

 hjem  

 eller et kommunalt tilbud, så er amtskommunen forpligtiget til at medvirke  

 til  

 at finde frem til og finansiere et relevant alternativt tilbud til borgeren.
 Lovforslaget betyder dermed, at hvis en borger fx vælger at bo  

 hjemme i stedet for at vælge at flytte til et kommunalt eller amtsligt  

 botilbud, så er amtskommunen forpligtet til at medvirke til at finansiere den  

 kommunale løsning i eget hjem.
2. Lovforslaget indhold Lovforslaget indebærer, at afgrænsningen mellem det kommunale  

 forsyningsansvar og det amtskommunale forsyningsansvar for hjælp til voksne  

 efter serviceloven præciseres.
Grundtakstmodellen Med lov nr. 489 af 7. juni 2001, der trådte i kraft 1. januar  

 2002, blev der gennemført en finansieringsreform på det sociale område med  

 indførelsen af grundtakstmodellen på den del af det sociale område, hvor  

 finansieringen hidtil har været delt mellem kommunen og amtskommunen.
Det  

 drejer sig om den sociale indsats for børn og unge med behov for særlig  

 støtte  

 og deres familier, børn med handicap og hjælp til voksne under 67 år med  

 handicap eller særlige sociale problemer.
 I stedet for den hidtil delte finansiering mellem kommune og  

 amtskommune er der indført et finansieringsprincip, hvorefter udgangspunktet  

 er, at den myndighed, der beslutter og iværksætter tilbud efter serviceloven,  

 selv fuldt ud afholder udgiften til foranstaltningen eller tilbuddet.
 Som en undtagelse er der for visse  typisk mere  

 omkostningskrævende  tilbud og foranstaltninger indført en  

 grundtakstmodel.  

 Grundtakstmodellen indebærer, at kommunen og amtskommunen for at opnå  

 grundtakstfinansiering  

 skal følge en særlig visitationsprocedure (servicelovens § 131 b), og at  

 det pågældende tilbud herefter finansieres ved, at kommunen afholder udgiften  

 op til grundtaksten, og at amtskommunen afholder den del af den samlede  

 udgift,  

 der ligger over grundtaksten, jf. servicelovens § 131 a og § 131 c.
Konkret indebærer grundtakstmodellen, at kommunerne som  

 udgangspunkt betaler 100 pct. for egne foranstaltninger.
Det drejer sig, jf.  

 servicelovens § 129, stk. 3, bl.a. om personlig hjælp efter  

 §§ 71-73  

 a og 76, ledsageordning efter § 78, støtte- og kontaktperson efter  

 §§ 79 og 80, og ophold i boformer efter § 91.
En række ydelser efter serviceloven er omfattet af  

 grundtakstfinansiering.
Det drejer sig bl.a. om ophold i amtskommunale  

 boformer  

 efter §§ 92 og 93 for personer under 67 år, jf. servicelovens § 131  

 a, stk. 1.
For de tilbud, der er omfattet af grundtakstfinansiering, har  

 amtskommunerne et forsyningsansvar.
Det kommer til udtryk ved, at  

 amtskommunen  

 har pligt til at forestå tilbuddet, og at kommunerne skal betale op til den  

 fastsatte grundtakst, og amtskommunen skal betale den udgift ved tilbuddet,  

 der  

 ligger ud over grundtaksten.
Amtskommunens finansiering af udgiften over grundtaksten  

 forudsætter, at kommune og amtskommune er enige om visitationen til det  

 tilbud,  

 der omfattes af grundtakstfinansieringen.
Den fælles visitationsprocedure er  

 fastsat i servicelovens § 131 b.
Enighed om visitationen omfatter både  

 valget af foranstaltning(er) og prisfastsættelsen herfor.
Visitationsproceduren efter § 131 b indebærer, at kommunen  

 sender en indstilling til amtskommunen om at finansiere udgiften over  

 grundtaksten i forhold til et konkret tilbud, der er omfattet af  

 grundtakstfinansiering.
Hvis amtskommunen ikke kan imødekomme kommunens  

 indstilling skal amtskommunens afslag ledsages af et forslag til et andet  

 tilbud.
Det er endvidere en del af grundtakstmodellen, at  

 amtskommunerne i visse situationer har mulighed for at medfinansiere udgifter  

 til kommunale tilbud, som skal afholdes fuldt ud af kommunen.
Baggrunden  

 herfor  

 er, at disse kommunale tilbud i nogle tilfælde kunne være et alternativ til  

 de  

 foranstaltninger, som efter § 131 a og § 131 c er omfattet af  

 grundtakstfinansiering.
 Et eksempel er  

 sager om  

 dyre kommunale botilbud i bofællesskaber eller eget hjem til personer med  

 betydelige  

 fysiske handicap som følge af sklerose eller andre fremadskridende lidelser,  

 hjerneskade m.v., og med omfattende pleje- og omsorgsbehov, hvor borgeren  

  

 med hjælpen fra kommunen kan blive boende i sine vante omgivelser.
 Efter servicelovens § 131 d har amtskommunen derfor  

 hjemmel til at medfinansiere udgifter til en kommunal opgaveløsning, der  

 skønnes at nedsætte amtskommunens udgifter efter § 131 a og § 131  

 c.  

 Amtskommunen kan efter bestemmelsen påtage sig at afholde den del af de  

 kommunale udgifter, der ligger over grundtaksten.
Forsyningsansvaret Afgrænsningen af det amtskommunale forsyningsansvar, der som  

 nævnt er en forudsætning for at amtskommunen kan medfinansiere den kommunale  

 opgaveløsning efter § 131 d, har i praksis givet anledning til  

 vanskeligheder.
 Usikkerheden har især  

 samlet sig om kommunale løsninger til borgere, som kommunerne har ment  

 opfylder  

 kriterierne for et amtskommunalt døgntilbud efter servicelovens § 92.  

 Servicelovens § 92 omfatter  

  

 pladser i amtskommunale boformer, der  

 er egnet til længerevarende ophold til personer, som på grund af betydelig og  

 varigt nedsat fysisk eller psykisk funktionsevne har behov for omfattende  

 hjælp  

 til almindelige daglige funktioner eller pleje, omsorg eller behandling, og  

 som  

 ikke kan få dækket disse behov på anden vis.
 Afgrænsningen af  

 forsyningsansvaret  dvs. fortolkningen af § 92  er i praksis  

 dels  

  

 forstået  

 således, at først når der indgår fagligt specialiserede ydelser i  

 ydelsespakken, er der tale om amtslig forsyningspligt, og dels således, at  

 den  

 amtslige forsyningspligt indtræder væsentligt før.
Amtskommunerne har fortolket visitationskriterierne således, at  

 rene pleje- og omsorgsopgaver - uanset omfang  er et rent kommunalt  

 ansvarsfelt.
Først når der indgår fagligt specialiserede ydelser i  

 ydelsespakken,  

 er der tale om amtslig forsyningspligt.
Kommunerne har fortolket visitationsbestemmelserne således, at  

 den amtslige forsyningspligt indtræder væsentligt tidligere.
En del kommuner  

 har således ment, at alle ydelser, hvor udgiften overstiger grundtaksten bør  

 være et amtsligt forsyningsområde.
 Hensynet til borgeren tilsiger, at der mellem kommune og  

 amtskommune hurtigt kan opnås enighed om myndighedernes ansvar for borgerens  

 tilbud.
Efter fælles anmodning fra Kommunernes Landsforening og  

 Amtsrådsforeningen har Socialministeriet i skrivelse af 28. august 2002  

 fortolket visitationsbestemmelserne i servicelovens § 92, således at det  

 uden for de amtslige botilbud som udgangspunkt er kommunerne, der skal sørge  

 for personlig hjælp og pleje, bl.a. hjemmehjælp, til personer med både  

 midlertidig og varigt nedsat fysisk eller psykisk funktionsevne.
Et behov for  

 specialiseret støtte til genoptræning og hjælp til udvikling af færdigheder,  

 herunder socialpædagogisk bistand m.v. er en klar indikator for et amtsligt  

 forsyningsansvar.
 Efter Socialministeriets opfattelse er også det samlede  

 kvantitative behov for støtte til en person med varigt og betydeligt nedsat  

 funktionsevne en indikator for, at den amtslige forsyningspligt indtræder,  

 således  

 at behov, der generelt må antages at ligge klart over den service, en kommune  

 sædvanligvis må antages at kunne yde, kan indgå i vurderingen.
Kommunernes Landsforening og Amtsrådsforeningen indgik på denne  

 baggrund den 14. oktober 2002 en aftale om afgrænsning af det kommunale og  

 amtslige forsyningsområde i relation til døgntilbud til voksne med nedsat  

 funktionsevne.
Efter aftalen lægges vægt på et udgiftskriterium på 600.000  

 kr.  

 årligt (2002-niveau) for den samlede hjælp til en person efter serviceloven.  

 Ved sager under 600.000 kr. årligt er det en konkret vurdering af hjælpens  

 specielle karakter, der afgør om personen er omfattet af det amtskommunale  

 forsyningsansvar, og ved sager på eller over 600.000 kr. årligt anses  

 personen  

 umiddelbart for omfattet af det amtskommunale forsyningsansvar.
Afgrænsning af forsyningsansvaret Lovforslaget indebærer, at fortolkningskriterierne i aftalen af  

 14. oktober 2002 for afgrænsningen af det kommunale og amtskommunale  

 forsyningsansvar lovfæstes.
Dette sker med henblik på at sikre en ensartet  

 landsdækkende praksis.
 Med lovforslaget foreslås det, at der fastsættes følgende  

 kriterier for afgrænsningen af det kommunale og amtskommunale  

 forsyningsansvar  

 ud fra bestemmelserne i servicelovens §§ 92 og 93:
 -  

 	  

    

 Ved  

 den konkrete vurdering af amtskommunens forpligtelse efter §§ 92 og 93,  

 lægges vægt på borgerens behov og hjælpens specialiserede karakter, herunder  

 behovet for specialiseret støtte til genoptræning, hjælp til udvikling af  

 færdigheder og socialpædagogisk bistand m.v.
 -  

 	  

    

 Hvis  

 behovet for hjælp og støtte samlet udgør en årlig udgift på 635.300 kr. eller  

 mere er personen umiddelbart omfattet af det amtskommunale forsyningsansvar  

 efter §§ 92 og 93.
600.000 kr.-grænsen i aftalen mellem KL og Amtsrådsforeningen  

 er fastsat i 2002-pl (pris- og lønniveau). I 2004-pl udgør grænsen 635.300  

 kr.  

 Grænsen er reguleret som grundtaksterne.
Reguleringsmetoden fremgår af  

 servicelovens § 136, stk. 6, der indebærer, at grundtaksterne reguleres  

 pr. 1. januar med den faktiske udvikling i lønninger og priser i den  

 kommunale  

 sektor i året 2 år forud for det år, hvor beløbene skal gælde.
Det fremgår  

 også, at beløbene skal afrundes til nærmeste kronebeløb, der er deleligt med  

 100.
De sager, der efter disse kriterier bliver omfattet at det  

 amtskommunale forsyningsansvar, bliver omfattet af de almindelige  

 visitations-  

 og finansieringsregler.
Det vil sige, at hvis sagen efter kriterierne er  

 omfattet af det amtskommunale forsyningsansvar er der følgende muligheder for  

 at opfylde den amtskommunale forsyningspligt -  

 	  

    

 borgeren  

 visiteres til eller forbliver i et kommunalt tilbud, og amtskommunens  

 medfinansierer udgiften til tilbuddet, jf. § 131 d, eller -  

 	  

    

 borgeren  

 visiteres til et tilbud omfattet af grundtakstfinansieringen (§§ 92 og  

 93), jf. §§ 131 a og 131 b.
Medfinansiering Med forslaget til et nyt stykke 2 i § 131 d, foreslås det,  

 at hvis kommune og amtskommune er enige om, at en borger opfylder  

 betingelserne  

 for at være omfattet af det amtskommunale forsyningsansvar, og borgeren ikke  

 ønsker at flytte fra eget hjem eller et kommunalt tilbud, så er amtskommunen  

 forpligtiget til at medvirke til at finde frem til og finansiere et relevant  

 alternativt tilbud til borgeren.
 Lovforslaget betyder dermed, at hvis en borger fx vælger at bo  

 hjemme i stedet for at vælge at flytte til et kommunalt eller amtsligt  

 botilbud, så er amtskommunen forpligtet til at medvirke til at finansiere den  

 kommunale løsning i eget hjem.
 Det amtskommunale forsyningsansvar efter lovforslagets  

 afgrænsningskriterier omfatter også de tilfælde, hvor en kommunal  

 opgaveløsning  

 består af foranstaltninger på private boformer.
 Hvis der er enighed  

 mellem kommune og amt om en konkret visitation, men ventetid på det ønskede  

 tilbud,  

 påhviler det efter servicelovens § 131 b, stk. 3, kommune og amtskommune  

 at  

 samarbejde om at tilbyde en forsvarlig indsats for borgeren i venteperioden.  

 Under forudsætning af enighed om denne indsats, skal amtskommunen finansiere  

 den del af udgifterne, der overstiger grundtaksten på området.
Servicelovens § 131  

 b, stk. 3 omfatter efter sin ordlyd kun ventetid i relation til  

 foranstaltninger, som er omfattet af servicelovens § 131 a, dvs.  

 grundtakstfinansierede tilbud.
Det antages imidlertid i praksis, at hvis der  

 er  

 enighed om visitationen og amtskommunens medfinansiering af tilbud, der er  

 omfattet af § 131 d, men ventetid til tilbuddet  fx et kommunalt  

 bofællesskab for psykisk udviklingshæmmede - så bør amtskommunen også  

 medfinansiere udgifter over grundtaksten til en eventuel ventetidsløsning,  

 som  

 der er enighed om.
3. Lovforslagets  

 konsekvenser Økonomiske konsekvenser Lovforslaget er udgiftsneutralt.
Lovforslaget vedrører alene  

 fordelingen af udgifter mellem amter og kommuner, ikke udgiftsvolumen.  

 Lovforslaget indebærer en omfordeling af udgifter fra kommuner til  

 amtskommune.  

 Omfordelingen er en følge af, at afgrænsningen af det kommunale og det  

 amtskommunale forsyningsansvar præciseres med lovforslaget.
I forbindelse med at Kommunernes Landsforening og  

 Amtsrådsforeningen indgik en aftale om afgrænsning af det kommunale og  

 amtslige  

 forsyningsområde i relation til døgntilbud til voksne med nedsat  

 funktionsevne,  

 fik Amtsrådsforeningen udbetalt et acontobeløb af staten til at dække de  

 forventede amtslig merudgifter ved aftalen.
Konsekvenserne af aftalen indgik  

 i  

 den generelle efterregulering af finansieringsreformen.
 De økonomiske konsekvenser af lovforslaget skal forhandles med  

 de kommunale parter.
Administrative konsekvenser Lovforslaget har ikke administrative konsekvenser.
Erhvervsmæssige konsekvenser Lovforslaget har ikke erhvervsmæssige konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Lovforslaget har ikke ligestillingsmæssige konsekvenser.
Høring Lovforslaget har været sendt i høring hos: Socialpædagogernes  

 Landsforbund, Kommunernes Landsforening, Amtsrådsforeningen i Danmark,  

  

 Den  

 Sociale Ankestyrelse  

  

 , De Samvirkende Invalideorganisationer,  

 Børnesagens Fællesråd, Foreningen af Socialchefer i Danmark, Det Centrale  

 Handicapråd, Dansk Handicap Forbund,  

  

 Rådet for Socialt Udsatte  

  

 ,  

 Forbundet af Offentligt Ansatte, Dansk Socialrådgiverforening, HK Kommunal,  

 Ældre Sagen, Ældremobiliseringen, Landsforeningen for Socialpædagoger og Den  

 Uvildige Konsulentordning på handicapområdet, Statsministeriet,  

 Justitsministeriet, Indenrigs- og Sundhedsministeriet, Finansministeriet og  

 Økonomi- og Erhvervsministeriet.
Lovforslagets  

 konsekvenser i hovedtræk Positive  

 konsekvenser / Mindreudgifter Negative konsekvenser  

 / Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stats, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Der henvises til de almindelige bemærkninger.
 Efter servicelovens § 92 sørger amtskommunen for, at der  

 er det nødvendige antal pladser i boformer, der er egnet til længerevarende  

 ophold til personer, som på grund af betydelig og varigt nedsat fysisk eller  

 psykisk  

 funktionsevne har behov for omfattende hjælp i almindelige daglige funktioner  

 eller pleje, omsorg eller behandling, og som ikke kan få dækket disse behov  

 på  

 anden vis.
Forslaget til et nyt stykke 6 i § 92 indebærer, at -  

 	  

    

 der  

 ved den konkrete vurdering af amtskommunens forpligtelse efter § 92,  

 stk.  

 1 lægges vægt på borgerens behov og hjælpens specialiserede karakter,  

 herunder  

 behovet for specialiseret støtte til genoptræning, hjælp til udvikling af  

 færdigheder og socialpædagogisk bistand m.v., og -  

 	  

    

 hvis  

 behovet for hjælp og støtte samlet udgør en årlig udgift på 635.300 kr. eller  

 mere er personen umiddelbart omfattet af det amtskommunale forsyningsansvar  

 efter § 92.
 Det er således kun ved sager, hvor behovet for hjælp og støtte  

 samlet udgør en årlig udgift på mindre end 635.300 kr., at der skal foretages  

 en konkret vurdering af behovet for specialiseret hjælp.
 De sager, der efter disse kriterier bliver omfattet at den  

 amtskommunale forpligtelse efter § 92, bliver omfattet af de almindelige  

 visitations- og finansieringsregler.
Det vil sige, at hvis sagen efter kriterierne opfylder det  

 amtskommunale forsyningsansvar skal kommunen og amtskommunen aftale, at -  

 	  

    

 borgeren  

 visiteres til eller forbliver i et kommunalt tilbud, og amtskommunens  

 medfinansierer udgiften til tilbuddet, jf. § 131 d, eller -  

 	  

    

 borgeren  

 visiteres til et tilbud omfattet af grundtakstfinansieringen (§ 92), jf.  

 §§ 131 a og 131 b.
 Hvis der er enighed  

 mellem kommune og amt om en konkret visitation, men ventetid på det ønskede  

 tilbud,  

 påhviler det efter servicelovens § 131 b, stk. 3, kommune og amt at  

 samarbejde om at tilbyde en forsvarlig indsats for borgeren i venteperioden.  

 Under forudsætning af enighed om denne indsats, skal amtet finansiere den del  

 af udgifterne, der overstiger grundtaksten på området.
 Servicelovens § 131  

 b, stk. 3 antages i praksis også at omfatte tilbud, der er omfattet af  

 § 131 d, således at hvis der er enighed om visitation til og amtets  

 medfinansiering af tilbud, der er omfattet af § 131 d, men ventetid til  

 tilbuddet  fx et kommunalt bofællesskab for udviklingshæmmede - så bør  

 amtet  

 også medfinansiere udgifter over grundtakst til en eventuel ventetidsløsning,  

 som der er enighed om.
Det er i alle tilfælde,  

 hvor amtskommunal medfinansiering kommer på tale, en forudsætning, at der er  

 enighed mellem amt og kommune om såvel ydelsen / ydelsespakken som om  

 prissættelsen.
Kommuner og amtskommuner skal således aftale, hvorledes  

 udgifterne opgøres, jf. principperne i servicelovens § 131 a, stk. 6.
Til nr. 2 Efter servicelovens § 93 sørger amtskommunen for, at der  

 er det nødvendige antal pladser til midlertidigt ophold i boformer 1)  

 	  

    

 til  

 personer med betydelig nedsat fysisk eller psykisk funktionsevne, der har  

 behov  

 for omfattende hjælp i almindelige daglige funktioner eller for pleje, eller  

 som i en periode har behov for særlig behandlingsmæssig støtte, og 2)  

 	  

    

 til  

 personer med nedsat psykisk funktionsevne eller med særlige sociale  

 problemer,  

 der har behov for pleje eller behandling, og som på grund af disse  

 vanskeligheder ikke kan klare sig uden støtte.
Forslaget til et nyt stykke 3 i § 93 indebærer, at -  

 	  

    

 der  

 ved den konkrete vurdering af amtskommunens forpligtelse efter § 93,  

 stk.  

 1 lægges vægt på borgerens behov og hjælpens specialiserede karakter,  

 herunder  

 behovet for specialiseret støtte til genoptræning, hjælp til udvikling af  

 færdigheder og socialpædagogisk bistand m.v., og -  

 	  

    

 hvis  

 behovet for hjælp og støtte samlet udgør en årlig udgift på 635.300 kr. eller  

 mere er personen umiddelbart omfattet af det amtskommunale forsyningsansvar  

 efter § 93.
 Med forslaget fastsættes afgrænsningen af forsyningsansvaret på  

 tilsvarende måde som efter forslaget til et nyt stykke 6 i § 92.
 Der henvises derfor til bemærkningerne til nr. 1.
Til nr. 3 Efter servicelovens § 131 d, stk. 1, kan en amtskommune  

 medfinansiere udgifter til en kommunal opgaveløsning, der ikke er omfattet af  

 grundtakster.
 Forslaget til et nyt stykke 2 i § 131 d, indebærer, at  

 hvis en kommune og amtskommune er enige om, at en borger opfylder  

 betingelserne  

 for at være omfattet af det amtskommunale forsyningsansvar, og borgeren ikke  

 ønsker at flytte fra eget hjem eller et kommunalt tilbud, så er amtskommunen  

 forpligtiget til at medvirke til at finde frem til og finansiere et relevant  

 alternativt tilbud til borgeren.
 Lovforslaget betyder dermed, at hvis en borger fx vælger at bo  

 hjemme i stedet for at vælge at flytte til et kommunalt eller amtsligt  

 botilbud, så er amtskommunen forpligtet til at medvirke til at finansiere den  

 kommunale løsning i eget hjem.
Som led i den forberedende sagsbehandling, hvor der skal  

 undersøges muligheder for hjælp til borgeren i eget hjem, kan der tages  

 udgangspunkt i en søgen efter relevant hjælp ud fra udgiften for et  

 tilsvarende  

 amtsligt botilbud.
Amtskommunen må dog være nødt til at medfinansiere et  

 beløb  

 udover den tilsvarende udgift i et amtslig botilbud, hvis det ikke på denne  

 måde kan lykkes at sammensætte et tilstrækkeligt tilbud, der kan dække  

 borgerens behov.
 Det amtskommunale forsyningsansvar efter lovforslagets  

 afgrænsningskriterier omfatter også de tilfælde, hvor en kommunal  

 opgaveløsning  

 består af foranstaltninger på private boformer.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
 Loven omfatter nye sager, der opstår fra ikrafttrædelsen, og  

 tilbud, der er sat i værk bliver fra ikrafttrædelsen omfattet af loven.
 Det foreslås, at lovændringen har virkning til og med 31.  

 december 2004 med henblik på, at der for tiden herefter udarbejdes en mere  

 permanent løsning.
Bilag 1 Lovforslaget sammenholdt med gældende ret Gældende  

 formulering Lovforslaget § 1 I lov om social service, jf. lovbekendtgørelse nr. 764 af 26. august  

 2003, foretages følgende ændringer:
 § 92.  

  

  

 Amtskommunen sørger for, at der er det nødvendige  

 antal pladser i boformer, der er egnet til længerevarende ophold til  

 personer, som på grund af betydelig og varigt nedsat fysisk eller psykisk  

 funktionsevne har behov for omfattende hjælp i almindelige daglige funktioner  

 eller pleje, omsorg eller behandling, og som ikke kan få dækket disse behov  

 på anden vis.
 Stk. 2  

                                                                         .  

                                                                            Amt  

 Amtskommunen træffer efter indstilling fra opholdskommunen afgørelser om  

 optagelse i boformer efter stk. 1, jf. § 131 b.
 Stk. 3  

                                                                         .  

                                                                            Per  

 Personer, som modtager tilbud efter stk. 1, og som ønsker at flytte til en  

 anden amtskommune, har ret til et tilsvarende tilbud i en anden amtskommune.  

 Det er en forudsætning, at den pågældende opfylder betingelserne for at blive  

 optaget i både fraflytningsamtskommunen og tilflytningsamtskommunen.
Stk. 4.  

  

 Retten til frit valg efter stk. 3 omfatter ret til, at ens ægtefælle,  

 samlever eller registrerede partner fortsat kan indgå i husstanden.
Hvis en  

 person ønsker, at en ægtefælle, samlever eller registreret partner fortsat  

 skal indgå i husstanden, skal det tilbud, der gives efter stk. 1, være egnet  

 til to personer.
Hvis den pågældende person med handicap eller sindslidelse,  

 jf. stk. 3, dør, har den efterlevende person ret til at blive boende.
 Stk. 5.  

  

  

 Socialministeren  

 fastsætter nærmere regler om betingelserne for at få tilbud om boform efter  

 stk. 3.
 1.  

  

  

 I  

  

 § 92  

  

 indsættes som  

  

 stk. 6  

  

 :
»Stk. 6.  

  

 Ved  

 den konkrete vurdering af amtskommunens forpligtelse efter stk. 1 lægges vægt  

 på borgerens behov og hjælpens specialiserede karakter, herunder behovet for  

 specialiseret støtte til genoptræning, hjælp til udvikling af færdigheder og  

 socialpædagogisk bistand m.v.
Uanset 1. pkt. omfatter den amtskommunale  

 forpligtelse  

 efter § 92 de tilfælde, hvor en persons behov for hjælp og støtte samlet  

 udgør en årlig udgift på 635.300 kr. eller mere.« § 93.  

  

 Amtskommunen sørger for, at der er det nødvendige antal pladser til  

 midlertidigt ophold i boformer 1)  

    

 til personer med betydelig nedsat fysisk  

 eller psykisk funktionsevne, der har behov for omfattende hjælp i almindelige  

 daglige funktioner eller for pleje, eller som i en periode har behov for  

 særlig behandlingsmæssig støtte, og 2)  

    

 til personer med nedsat psykisk  

 funktionsevne eller med særlige sociale problemer, der har behov for pleje  

 eller behandling, og som på grund af disse vanskeligheder ikke kan klare sig  

 uden støtte.
Stk. 2.  

  

  

 Amtskommunen træffer efter indstilling fra  

 opholdskommunen afgørelse om optagelse i boformer efter stk. 1, jf.  

 § 131 b.
Amtskommunen træffer dog afgørelse om optagelse, for så vidt  

 angår tilbud efter stk. 1, nr. 2, til stofmisbrugere i behandling.
 2  

  

 . I  

  

 § 93  

  

 indsættes som  

  

 stk. 3  

  

 :
»Stk.  

 3. Ved den konkrete vurdering af amtskommunens forpligtelse efter stk. 1  

 lægges vægt på borgerens behov og hjælpens specialiserede karakter, herunder  

 behovet for specialiseret støtte til genoptræning, hjælp til udvikling af  

 færdigheder og socialpædagogisk bistand m.v.
Uanset 1. pkt. omfatter den  

 amtskommunale forpligtelse efter § 93 de tilfælde, hvor en persons behov  

 for hjælp og støtte samlet udgør en årlig udgift på 635.300 kr. eller mere.« § 131 d.  

  

  

 En amtskommune kan medfinansiere  


  

 udgifter til en kommunal opgaveløsning, der overstiger  

 grundtaksterne i §§ 131 a og 131 c, når foranstaltningen skønnes at  

 nedsætte amtskommunens udgifter efter disse bestemmelser.
 Stk. 2.  

  

 I  

 ganske særlige tilfælde kan en amtskommune aftale at medfinansiere udgifter  

 til en kommunal opgaveløsning, selv om betingelserne i stk. 1 ikke er  

 opfyldt.
 3.  

  

  

 I  

  

 § 131  

  

 d indsættes  

 efter stk. 1 som nyt stykke:
»Stk. 2.  

  

 Hvis en  

 kommune og amtskommune er enige om, at en borger opfylder betingelserne for  

 at være omfattet af det amtskommunale forsyningsansvar, og borgeren ikke  

 ønsker at flytte fra eget hjem eller et kommunalt tilbud, så er amtskommunen  

 forpligtiget til at medvirke til at finde frem til og finansiere et relevant  

 alternativt tilbud til borgeren  

  

 .« Stk. 2  

 bliver herefter stk. 3.
§ 2 Loven træder i kraft dagen efter bekendtgørelsen i Lovtidende og har  

 virkning til og med 31. december 2004.
