I medfør af §§ 1-8 og § 11 i lov nr. 310 af 24. april 1996 om ændring af forskellige pensionsbestemmelser, fastsættes:
 § 1.  For tjenestemandslignende personale med  

 tjenestemandspensionsret, som er ansat inden for Undervisningsministeriets  

 område ved tilskudsberettigede skoler, institutioner m.v., og som er optaget  

 i Efterlønskassen for lærere i friskolen og efterskolen, Pensionskassen af  

 1925 for de private eksamensskoler, Pensionskassen for Erhvervsskoler og  

 Pensionskassen for Højskoler, Landbrugsskoler og Husholdningsskoler m.v., som  

 alle er statsgaranterede, skal den tilskudsberettigede institution løbende  

 månedligt betale et bidrag på 15 pct. af de ansattes pensionsgivende løn.
 Stk. 2.  Tilsvarende gælder for overenskomstansatte og  

 regulativansatte ved de i stk. 1 anførte skoler, institutioner m.v., der som  

 en personlig ordning har medlemsskab i en af de anførte pensionskasser med  

 ret til tjenestemandspension.
 § 2.  For det i § 1 nævnte personale, der aflønnes via  

 Statens Centrale Lønanvisning, trækkes bidraget direkte via Statens Centrale  

 Lønanvisning i forbindelse med den månedlige lønanvisning.
 § 3.  For det i § 1 nævnte personale, der ikke  

 aflønnes via Statens Centrale Lønanvisning, indbetaler den  

 tilskudsberettigede institution bidraget til den statsgaranterede  

 pensionskasse, hvor den ansatte er medlem, jf. § 1.
 Stk. 2.  Den tilskudsberettigede institution indbetaler  

 bidragene senest den 1. i måneden til de statsgaranterede pensionskasser.
Stk. 3.  De statsgaranterede pensionskasser overfører  

 månedligt de indbetalte bidrag til Økonomistyrelsen.
Overførslen foretages  

 senest den 12. i måneden.
Pensionskasserne giver inden denne frist  

 Undervisningsministeriet meddelelse om eventuelle restancer i forbindelse med  

 indbetalingen.
 § 4.  Denne bekendtgørelse træder i kraft den 1.  

 januar 1997. Bestemmelsen i § 2 har virkning fra 1. januar 1996.
 Stk. 2.  Ordningen efter § 1, stk. 1, omfatter ikke  

 tjenestemandslignende ansatte ledere og lærere ved private  

 studentereksamenskurser, private kurser til højere forberedelseseksamen og  

 private gymnasieskoler bortset fra de private gymnasieskolers  

 grundskoleafdelinger.
