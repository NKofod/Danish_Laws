Meddelelse om  

 kvalitetssikring af og tilsynet med straffesagsbehandlingen i politikredsene Denne meddelelse retter sig til og fastsætter de overordnede retningslinier  

 for politimestrenes og Politidirektøren i Københavns interne kontrol med  

 behandlingen af straffesager og de regionale statsadvokaters tilsyn med  

 politimestrenes behandling af straffesager.
 Anklagemyndighedens opgaver og organisation er reguleret i retsplejelovens  

 kapitel 10 (§§ 95-107), hvorefter anklagemyndigheden har til opgave - i  

 forbindelse med politiet - at forfølge forbrydelser efter reglerne i  

 retsplejeloven.
Anklagemyndigheden er underlagt justitsministeren, der fører tilsyn med de  

 offentlige anklagere.
Anklagemyndigheden består af Rigsadvokaten,  

 statsadvokaterne og politimestrene  

( .
Ansvaret for behandlingen af straffesager påhviler Rigsadvokaten,  

 statsadvokaterne og politimestrene.
Fordelingen af opgaverne i forbindelse  

 med behandling af straffesagerne, herunder den indenretlige behandling af  

 sagerne, rekursbehandling af klagesager og tilsynet med behandlingen af  

 sagerne er reguleret i retsplejelovens kapitel 10.
Anklagemyndighedens hovedopgave er at medvirke til kriminalitetsbekæmpelsen.  

 Den overordnede målsætning for anklagemyndighedens virksomhed er beskrevet i  

 retsplejelovens § 96, stk. 2, hvorefter anklagemyndigheden  

  

 »  skal fremme enhver sag med den hurtighed, som sagens beskaffenhed  

 tillader, og derved ikke blot påse, at strafskyldige drages til ansvar, men  

 også at forfølgning af uskyldige ikke finder sted«.  

  

 Denne overordnede forpligtelse er udmøntet i en række yderligere bestemmelser  

 i retsplejeloven.
Kravene til hurtig sagsbehandling og  

 objektivitetsprincippet følger tillige af Den Europæiske  

 Menneskerettighedskonventions (EMRK) artikel 6, stk. 1, om retten til en  

 retfærdig rettergang inden en rimelig frist.
 Det følger blandt andet af bestemmelserne i retsplejelovens § 721, stk. 1,  

 nr. 3, og § 722, stk. 1, nr. 5, at anklagemyndigheden har hjemmel til helt  

 eller delvis at opgive påtale eller frafalde tiltale i en sag i tilfælde,  

 hvor sagens gennemførelse vil medføre vanskeligheder, omkostninger eller  

 behandlingstider, som ikke står i rimeligt forhold til sagens betydning og  

 den straf, som i givet fald kan forventes idømt (procesøkonomi).
 Det følger endvidere af Finansministeriets Budgetvejledning, at det i  

 almindelighed gælder, at bevillinger skal disponeres med henblik på at opnå  

 det formål, hvortil de er givet, og at der ved disponeringen skal vises  

 skyldige økonomiske hensyn.
Sammenfattende kan hovedkravene til anklagemyndighedens ydelser herefter  

 defineres som fagligt korrekte og rigtige afgørelser, der er truffet på et  

 objektivt og sagligt grundlag under iagttagelse af formelle og materielle  

 regler.
Det indgår også i kvalitetskravet, at anklagemyndigheden skal  

 medvirke til at sikre en fasthed og ensartethed i retsanvendelsen, således at  

 reglerne håndhæves på en så klar og ensartet måde som muligt og således, at  

 reaktionsmønstret er præget af den højeste grad af forudsigelighed.
 Det er målsætningen, at anklagemyndighedens ressourcer udnyttes effektivt til  

 behandling af straffesagerne, og at dette sker med den fornødne hurtighed og  

 grundighed og med sikring af den bedst mulige retsbeskyttelse for borgerne.  

 Sagsbehandlingen skal endvidere ske på en tillidvækkende, professionel og  

 serviceorienteret måde, hvor anklagemyndighedens arbejde er præget af en høj  

 grad af juridisk kvalitet og hensyntagen til de, der er involveret i sagen.
 Anklagemyndigheden skal ved tilrettelæggelsen og prioriteringen af  

 straffesagsbehandlingen medinddrage de overordnede mål, der måtte være  

 fastsat af Justitsministeriet, Rigsadvokaten og i eventuelle flerårsaftaler  

 for politiet.
Rigsadvokaten varetager efter retsplejelovens § 99 udførelsen af straffesager  

 ved Højesteret og virker ved Den Særlige Klageret.
Rigsadvokaten er de øvrige  

 anklageres overordnede og fører tilsyn med dem, og Rigsadvokaten kan  

 fastsætte bestemmelser om de offentlige anklageres udførelse af deres opgaver  

 og meddele pålæg vedrørende behandlingen af konkrete sager, herunder om at  

 begynde eller fortsætte, undlade eller standse forfølgning.
Rigsadvokaten  

 træffer endvidere afgørelse om tiltalespørgsmålet i visse sager og behandler  

 klager over afgørelser, som er truffet af statsadvokaterne som 1. instans.
Seks regionale statsadvokater varetager efter retsplejelovens § 101  

 udførelsen af straffesager - ankesager og nævningesager - ved landsretterne.  

 Statsadvokaterne fører endvidere tilsyn med politimestrenes behandling af  

 straffesager og behandler klager over afgørelser, som er truffet af  

 politimestrene vedrørende strafforfølgning, og statsadvokaterne kan fastsætte  

 bestemmelser om udførelsen af disse opgaver og meddele pålæg vedrørende  

 behandlingen af konkrete sager, herunder om at begynde eller fortsætte,  

 undlade eller standse forfølgning.
Statsadvokaterne træffer endvidere  

 afgørelse om tiltalespørgsmålet i alvorligere straffesager.
Statsadvokaterne behandler desuden sager om erstatning i anledning af  

 strafferetlig forfølgning efter retsplejelovens kapitel 93 a og visse klager  

 over politiet (adfærdsklager) og straffesager mod politipersonale efter  

 bestemmelserne i retsplejelovens kapitel 93 b og 93 c.
Statsadvokaterne har  

 endvidere overtilsynet med politimestrenes fuldbyrdelse af straffedomme såvel  

 i henhold til straf som i henseende til dommenes øvrige bestemmelser efter  

 retsplejelovens § 997, stk. 1.
 Statsadvokaten for Særlig Økonomisk Kriminalitet varetager for hele landet  

 opgaver vedrørende særlige økonomiske forbrydelser.
 Statsadvokaten for Særlige Internationale Straffesager varetager for hele  

 landet opgaver vedrørende internationale straffesager, herunder navnlig sager  

 om folkedrab, forbrydelser mod menneskeheden, krigsforbrydelser m.v. begået i  

 udlandet.
 Politimesteren har det overordnede ansvar for straffesagsbehandlingen i den  

 pågældende politikreds, jfr. retsplejelovens §§ 95, 96 og 104, stk. 1. Det  

 følger bl.a. heraf, at politimesteren er ansvarlig for, at straffesagerne  

 behandles forsvarligt og med den fornødne hurtighed, samt at prioriteringen  

 af sagerne udover hensynet til de tilgængelige ressourcer også sker under  

 hensyntagen til den almindelige retsbevidsthed.
 Politimesteren har - ved siden af ledelsen af kredsens politi og ansvaret for  

 udførelse af det politiet påhvilende arbejde - ansvaret for efterforskning og  

 den lokale anklagemyndigheds virksomhed.
Politimesteren og politikredsens juridiske personale varetager udførelsen af  

 straffesager ved byretterne.
Herudover kan politimesteren i medfør af  

 retsplejelovens § 104, stk. 1, bemyndige polititjenestemænd, der har de  

 nødvendige uddannelsesmæssige forudsætninger, til at virke som anklagere i  

 mindre komplicerede straffesager ved byretterne.
 Politimesteren skal ved tilrettelæggelsen og prioriteringen af  

 straffesagsbehandlingen medinddrage de overordnede mål, der måtte være  

 fastsat af Justitsministeriet, Rigsadvokaten og i eventuelle flerårsaftaler  

 for politiet.
 Politimesteren skal sikre, at straffesagsbehandlingen i politikredsen  

 gennemføres med den fornødne kvalitet og hurtighed.
 Politimesteren skal i den forbindelse opfylde de kvalitetsmål for  

 sagsbehandlingen, herunder vedrørende sagsbehandlingstiden, der fremgår af  

 instruktioner fra Justitsministeriet og den overordnede anklagemyndighed.
 Politimesteren skal fastsætte retningslinier, som sikrer, at sagerne er  

 hensigtsmæssigt fordelt mellem politikredsens afdelinger.
Politimesteren skal sikre, at der hurtigst muligt efter modtagelsen af en  

 anmeldelse foretages en første gennemgang af sagen med henblik på at placere  

 sagen i den rette afdeling, og at der træffes afgørelse om, hvilke  

 sagsbehandlingsskridt anmeldelsen giver anledning til, herunder om  

 efterforskning skal indledes.
Der skal endvidere træffes bestemmelse om,  

 hvorledes sagens behandling skal prioriteres såvel i forhold til andre sager  

 som til kapaciteten på efterforskningssiden og i den juridiske afdeling.  

 Ved anmeldelser af mere kompliceret karakter eller vedrørende forhold, som må  

 forventes at kræve mere omfattende efterforskning, bør en juridisk  

 medarbejder deltage i visitationen.
Politikredsens juridiske personale skal i  

 øvrigt så tidligt som muligt involveres i behandlingen af sådanne sager.
Politimesteren skal sikre, at de sagsbehandlingstider, der er fastsat,  

 overholdes.
Målene kan udover ved lov være fastsat centralt.
Herudover skal  

 der om fornødent fastsættes lokale mål for sagsbehandlingstiden vedrørende  

 visse kategorier af sager, der har særlig betydning for borgernes  

 tryghedsfølelse og retsbevidsthed.
Der henvises herved til  


  

 bilag 1
  

 til denne meddelelse.
 Politimesteren skal udarbejde retningslinier for sagsgangene, som sikrer, at  

 disse er tilrettelagt på en sådan måde, at unødvendige sagsvandringer undgås  

 og at forelæggelse af sagen for andre myndigheder så vidt muligt sker  

 samtidig med sagens behandling.
 Politimesteren skal udarbejde retningslinier for, hvem der har kompetence til  

 at afvise anmeldelser, indstille en påbegyndt efterforskning og i øvrigt  

 træffe afgørelser vedrørende sagens behandling, herunder om foretagelse af  

 mere vidtgående eller omkostningstunge efterforskningsskridt, anvendelse af  

 særlige straffeprocessuelle tvangsindgreb eller fremsættelse af  

 retsanmodninger til udenlandske myndigheder.
Kompetencen til at opgive påtale efter retsplejelovens § 721, og afvise eller  

 indstille efterforskningen efter retsplejelovens § 749 og meddele  

 tiltalefrafald bør som overvejende hovedregel placeres hos det juridisk  

 uddannede personale.
På konkrete sagsområder, eksempelvis færdselsområdet og  

 mindre straffesager, kan politimestrene bemyndige særligt udpegede  

 medarbejdere blandt det politiuddannede personale til at slutte sager efter  

 retsplejelovens § 721 og § 749.
 Gennem en dialog mellem efterforskere og jurister skal der løbende ske en  

 kvalitetskontrol af straffesagsbehandlingen.
 Politimesteren skal i det hele kvalitetssikre behandlingen af straffesagerne  

 og retsarbejdet og skal herunder bl.a. sikre, at breve til sagens parter,  

 bødeforelæg og anklageskrifter m.v. er korrekt og forståeligt udformet, og at  

 bøder fastsættes i overensstemmelse med de fastlagte takster.
 Politimesteren  

 skal i øvrigt i forbindelse med den daglige kontrol sikre kvaliteten af  

 anklagernes arbejde, f.eks. i forbindelse med fuldbyrdelse af domme i  

 straffesager samt i forbindelse med gennemgangen af frifindende domme.
 Oversigt  

 over de sagsområder m.v., hvor der bør udarbejdes interne retningslinier  

 fremgår af  


  

 bilag 2
  

 til denne meddelelse.
 Politimesteren skal føre kontrol med straffesagsbehandlingen i politikredsen.  

 Politimesteren kan eventuelt bemyndige en overordnet medarbejder til at føre  

 kontrollen.
 Ved dagligt at gennemgå døgnrapporten holder politimesteren sig orienteret om  

 de trufne dispositioner i forbindelse med straffesagsbehandlingen.  

 Politimesteren har en særlig forpligtelse til at føre kontrol med grundlaget  

 for og varigheden af frihedsberøvelser.
Politimesterens kontrol foregår endvidere på grundlag af lister fra politiets  

 sagsstyringssystem POLSAS.
Politimesteren, eller de han bemyndiger dertil,  

 udskriver og kontrollerer erindringslisterne med henblik på at sikre, at  

 sagsbehandlingstiderne overholdes, at der ikke findes ubehandlede sager, samt  

 at der ikke er sager under behandling, som burde stilles i bero.
Kontrollen  

 med aktuelt frihedsberøvede kan f.eks. udføres ved dagligt at gennemgå  

 rapporten vedrørende aktuelt frihedsberøvede i POLSAS-systemet.
 På tilsvarende vis udskrives og kontrolleres rapporterne om sigtelsesrykkere  

 og verserende sager i POLSAS med henblik på at kontrollere sagsbeholdningen  

 hos den enkelte sagsbehandler.
 Politimesteren foretager en stikprøvevis kontrol af sager, der er stillet i  

 bero, fordi der  

 ikke er efterforskningsmuligheder (berosager). Politimesteren skal endvidere  

 løbende trække relevante lister i sagsbehandlingssystemet, blandt andet til  

 belysning af sagsbehandlingstider og antallet af uekspederede sager, herunder  

 hos den enkelte medarbejder eller afdeling.
 Disse  

 rapporter skal udskrives, og såfremt de giver anledning dertil, bør der  

 udskrives mere detaljerede rapporter, som kan danne grundlag for en nærmere  

 undersøgelse af atypiske forhold.
 Politimesterens  

 kontrol af straffesagsbehandlingens kvalitet kan i øvrigt ske på baggrund af  

 rapporter vedrørende sagsbehandlingstider, sagsplaceringer, sagsreturneringer  

 samt sagsbeholdning fra politiets ledelsesinformationssystem POLIS.
 Bilag  

 3
  

 , om  

 orientering om tilsyns- og kontrolmuligheder i politiets  

 ledelsesinformationssystem POLIS og sagsstyringssystem  

 POLSAS, indeholder  

 en oversigt over politimesterens muligheder for at føre egenkontrol med  

 politikredsen og statsadvokatens muligheder for anvendelse af de nævnte  

 systemer i forbindelse med et tilsyn med politimesterens behandling af  

 straffesager.
Politimesteren  

 skal kunne dokumentere, at den nødvendige kontrol er foretaget.
Den udførte  

 kontrol samt de bemærkninger, den giver anledning til, noteres i en særlig  

 kontrolsag (evt. ved notitser), som opbevares hos politimesteren og efter  

 anmodning forevises for eller indsendes til statsadvokaten.
Gennemførelsen af  

 kontrollen dokumenteres ved hjælp af et kontrolskema.
Der henvises til  

 eksempel  

 på kontrolark, der er vedlagt som  


  

 bilag 4.
 Statsadvokaten fører tilsyn med politimesterens behandling af straffesager og  

 behandler klager over afgørelser truffet af politimestrene vedrørende  

 strafforfølgning, jf. retsplejelovens § 101, stk. 2.
 Målet er således, at statsadvokaten til enhver tid har et indgående kendskab  

 til forhol  

 dene i den enkelte politikreds.
 Statsadvokatens tilsyn med behandling af straffesagerne føres dels gennem den  

 daglige behandling af forelagte sager og møder med politimesteren om konkrete  

 sager og sagsområder og dels gennem statsadvokatens egentlige tilsyn i  

 politikredsen, der bl.a. har til formål at sikre, at politimesteren selv  

 løbende fører kontrol med sagsbehandlingen i kredsen.
 Tilsynet i politikredsen kan bestå i en mere omfattende gennemgang af  

 politikredsens straffesagsbehandling, herunder med fokus på legalitetskontrol  

 og sagsbehandlingstider, men kan også koncentreres til at angå et eller flere  

 konkrete temaer.
Statsadvokaten kan gennemføre tematiserede tilsyn i flere politikredse på en  

 gang med henblik på sammenligning af sagsbehandlingstider og vurdering af den  

 bedste sagshåndtering (best practice) på et bestemt område.
To  

 eller flere statsadvokater kan eventuelt aftale gennemførelsen af lignende  

 tværgående tilsyn i flere politikredse.
 Emner for et tematiseret tilsyn kan eksempelvis være politikredsenes  

 håndtering af anmeldelser i store sager, herunder anmeldelser fra  

 særmyndigheder, arbejdstilrettelæggelsen hos det juridisk uddannede  

 personale, sagsgange og procedurer, sagsporteføljen sammenholdt med  

 politikredsens normativ til behandling af straffesager, sagsbehandlingen og  

 sagsbehandlingstiden i udvalgte sagskategorier, kredsenes anholdelsespraksis,  

 anvendelsen af straffeprocessuelle tvangsindgreb, håndtering af forkyndelser  

 af ankemeddelelser og stævninger eller andre aktuelle emner.
 I forbindelse med gennemførelsen af en tilsynsforretning bør der udover  

 drøftelser med politimesteren endvidere være mulighed for samtaler med  

 politikredsens øvrige jurister, politi- og kriminalinspektørerne og deres  

 stedfortrædere,  

 lederne af de enkelte afdelinger og  

 tillidsrepræsentanterne for de enkelte personalegrupper i politikredsen.
Statsadvokaten skal sikre sig, at politimesteren benytter de  

 kontrolmuligheder, der er indeholdt i POLSAS og POLIS.
Herefter kan der  

 trækkes relevante lister, blandt andet til belysning af sagsbehandlingstider  

 og aktuelle antal uekspederede sager, herunder hos den enkelte medarbejder  

 eller afdeling.
Statsadvokaten kan anmode om indsendelse af disse lister, politimesterens  

 kontrolsagsopgørelser mv., eventuelt ledsaget af politimesterens  

 bemærkninger.
Efter konkret vurdering kan der være anledning til foretage en  

 drøftelse med politimesteren eller eventuelt en egentlig gennemgang af  

 konkrete sager.
 Statsadvokaten skal løbende sikre sig, at politimesteren foretager den  

 fornødne prioritering af opgaverne og skal tillige sikre sig, at der i  

 politikredsen er særlig opmærksomhed rettet mod konkrete, aktuelt  

 opprioriterede sagsområder.
 Statsadvokaten skal sikre sig, at der i politikredsen findes retningslinier  

 for kompetencen til at meddele tiltalefrafald, henlægge sager, træffe  

 afgørelse om, at der ikke er tiltalegrundlag herunder afvisning af  

 anmeldelser,  

 indstilling af efterforskning og påtaleopgivelse samt til at stille sager i  

 bero (berosager).
 Statsadvokaten skal til enhver tid for hver enkelt politikreds kunne  

 dokumentere, hvilke tilsynsforanstaltninger, der er foretaget.
I forbindelse med egentlige tilsyn i politikredsen udarbejder statsadvokaten  

 en rapport om tilsynsforretningen.
Sager og emner, der har været genstand for  

 særlige undersøgelser eller drøftelser med ledelsen i kredsen skal fremgå af  

 referatet.  

 Det skal endvidere anføres, hvilke medarbejdere, der har været ført samtaler  

 med.
Beskrivelse af gennemførelsen af statsadvokatens tilsynsforretning  

 indgår som  


  

 bilag 5
  

 til denne meddelelse.
 I forbindelse med  

 det daglige tilsyn med politikredsene, der foregår i forbindelse med  

 behandlingen af konkrete sager, skal statsadvokaten notere sig eventuelle  

 sagsbehandlingsfejl eller uhensigtsmæssigheder, hvilket eksempelvis kan ske  

 ved markering i statsadvokatens journaliserings- og sagsstyringssystem  

 (DocuPilot), således at det anføres i den konkrete sag, at der er tale om en  

 tilsynssag.
 Konstaterede fejl og uhensigtsmæssigheder følges op ved efterfølgende  

 drøftelser med politimesteren.
Justitsministeriets kasseinspektioner gennemføres i overensstemmelse med  

 aftale af 12. marts 1992 mellem Rigsrevisionen og Justitsministeriet om  

 kasseinspektioner ved politimesterembederne og anklagemyndigheden.
Kasse- og  

 beholdningseftersyn varetages af Justitsministeriets kasseinspektioner ved  

 politimesterembederne m.v. med bistand af Rigspolitichefens Revisionssektion.
Det påhviler kasseinspektørerne at efterprøve, om forretningsgange og interne  

 kontrolforanstaltninger vedrørende registrering og sikring af beholdningerne  

 er betryggende tilrettelagt og efterleves af politimesterembederne mv.  

 Kasseeftersyn skal foretages uanmeldt og så hyppigt, som forholdene tilsiger  

 og med intervaller, der ikke kan forudberegnes.
Eftersyn tilrettelægges i  

 øvrigt under hensyntagen til kassernes og andre beholdningers væsentlighed,  

 risiko for fejl, interne kontrolforanstaltninger mv.
Inspektioner fra  

  

 Rigspolitichefens Revisionssektion  

  

 gennemføres i overensstemmelse med aftale mellem Rigsrevisor og  

 justitsministeren om politiets interne revision af 28. februar 1991.  

 Rigspolitichefens Administrationsafdeling, Revisionssektionen, er herefter  

 bemyndiget til at varetage revisionen af politikredsenes og  

 anklagemyndighedens samlede regnskaber og de dertil hørende administrative  

 systemer.
Kontrollen gennemføres bl.a. ved uanmeldte inspektioner, herunder  

 ved kasseinspektioner under ledelse af Justitsministeriets kasseinspektører  

 og /eller kasseinspektører fra Rigsrevisionen.
 Inspektioner fra  

  

 Rigspolitichefens Personaleafdeling  

  

 gennemføres som et led i Rigspolitichefens generelle tilsynspligt, jf.  

 retsplejelovens § 114, stk. 2. Inspektionerne gennemføres af medarbejdere fra  

 Rigspolitichefen med  

 henblik på kontrol af anvendelsen og udnyttelsen af personaleressourcerne,  

 rådgivning og vejledning til politikredsene og erfaringsudveksling.
For at sikre et mere effektivt tilsyn med politikredsene og for at opnå en  

 større integration mellem Justitsministeriets og Rigspolitichefens  

 inspektioner og de regionale statsadvokaters tilsyn udveksles de pågældende  

 myndigheders inspektions- og tilsynsrapporter.
Tilsynsrapporter udarbejdet af  

 den regionale statsadvokat sendes til Justitsministeriet, Rigsadvokaten og  

 Rigspolitichefen.
Inspektionsrapporter udarbejdet af Rigspolitichefen sendes  

 til Justitsministeriet, Rigsadvokaten og den regionale statsadvokat.  

 Ordningen trådte i kraft med virkning fra den 1. juli 2003.
Statsadvokatens tilsyn har overvejende et forvaltningsmæssigt og ikke et  

 strafferetligt sigte.
En sag herom kan derfor i almindelighed ikke antages at  

 være omfattet af offentlighedslovens § 2, stk. 1, 1. pkt., om sager inden for  

 strafferetsplejen.
Det må derfor antages, at en tilsynsrapport ikke vil være  

 undtaget fra aktindsigt i medfør af den nævnte bestemmelse.
 Selv om en inspektion indebærer en undersøgelse af ledelsesforholdene i  

 politikredsen og den måde, de ansatte ved politimesterembedet tilrettelægger  

 og udfører deres arbejdsopgaver på, kan en tilsynssag i almindelighed ikke  

 anses for en konkret personalesag (eller en flerhed af konkrete  

 personalesager) som nævnt i offentlighedslovens § 2, stk. 2, 2. pkt., men i  

 det omfang der i sagen indgår bedømmelser og vurderinger m.v. af enkelte  

 ansattes tjenstlige forhold, er det imidlertid i forarbejderne til § 2, stk.  

 2, 2 pkt., udtrykkeligt forudsat, at der på baggrund af de hensyn, der ligger  

 bag undtagelsen vedrørende konkrete personalesager, normalt vil kunne gives  

 afslag på aktindsigt i sådanne oplysninger i medfør af offentlighedslovens §  

 13, stk. 1, nr. 6.
Der er herefter adgang til aktindsigt i statsadvokatens afsluttende rapport  

 om tilsynsforretningen ved et politimesterembede med undtagelse af de  

 oplysninger, der indebærer bedømmelser og vurderinger m.v. af enkelte  

 ansattes tjenstlige forhold.
Endvidere vil navne på sigtede, tiltalte og  

 domfældte personer skulle fjernes i medfør af offentlighedslovens § 12, stk.  

 1, nr. 1. Ved afgørelsen skal der endvidere tages hensyn til bestemmelsen i  

 offentlighedslovens § 13, stk. 1.
 Spørgsmålet om aktindsigt i en tilsynsrapport henhører under den  

 statsadvokat, der har udarbejdet rapporten, jf. offentlighedslovens § 15,  

 stk. 1, 1. pkt.
 RM 3/1999 af 10. februar 1999 om vejledning om statsadvokaternes tilsyn med  

 politimestrenes behandling af straffesager ophæves.
 Forskriften i RM 3/2002 af 20. marts 2002 om indsendelse af frifindende domme  

 til statsadvokaten ophæves.
Henning Fode Bilag:
(Medtages ikke til Retsinformation) Bilag 1. Målsætninger for sagsbehandlingstiden.
 Bilag 2. Interne retningslinier for politikredsens straffesagsbehandling.
 Bilag 3. Tilsyns- og kontrolmuligheder i Politiets Ledelsesinformationssystem  

 (POLIS) og Politiets Sagsbehandlingssystem (POLSAS) (oktober 2004).
 Bilag 4. Eksempel på kontrolark.
 Bilag 5. Gennemførelsen af statsadvokatens  

 tilsynsvirksomhed i politikredsene.
Rigsadvokaten, den 21. december 2004 Henning Fode (  

 I  

 det følgende og i de vedlagte bilag omfatter betegnelsen  

 politimester også  

 Politidirektøren i København.
