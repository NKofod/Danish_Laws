1. Fritagelse for danske skatter vil blive indrømmet  

 af Danmark som nedenfor anført.
Sådan skattefritagelse vil finde anvendelse  

 på alle De forenede Staters udgifter i Danmark til udstyr, materialer, anlæg  

 og tjenesteydelser, der af De forenede Stater attesteres at tjene til det  

 fælles forsvar, herunder sådanne udgifter til et hvilket som helst af De  

 forenede Stater vedtaget hjælpeprogram til udlandet.
 2. Fritagelse vil blive indrømmet for danske  

 forbrugsafgifter og importtold samt stempelafgifter (for kontrakter).
 3. Forsåvidt angår sådanne danske skatter, der ikke er  

 anført særskilt i denne note, og som måtte findes i udgifter af de i denne  

 note omhandlede art, vil de to regeringer træffe aftaler om forholdsregler  

 med henblik på indrømmelse af fritagelse herfor i overensstemmelse med de i  

 denne note fastlagte principper.
 4. Der indrømmes fritagelse for samtlige toldafgifter  

 og skatter på al import, der direkte eller indirekte finansieres gennem de af  

 De forenede Stater afholdte udgifter af den i nærværende note omhandlede art.  

 Den normale godtgørelse eller refusion af told på reeksporterede varer skal  

 finde anvendelse på alle importerede varer eller importerede dele eller  

 materialer, der anvendes til fremstilling af varer, der er indkøbt i Danmark  

 og finansieret på tilsvarende måde, uanset om sådanne varer forbliver i  

 Danmark eller faktisk eksporteres.
 5. De nugældende lempelser eller fritagelser for  

 skatter vil blive opretholdt, og de i henhold til denne note indrømmede  

 lempelser vil forblive i kraft, uanset de bestemmelser, der måtte indeholdes  

 i andre tidligere undertegnede overenskomster eller traktater.
 6. De i Henhold hertil indrømmede lempelser skal gælde  

 for alle de efter datoen for denne note afholdte udgifter.
 Udenrigsministeriet, den 24. juni 1952.
 Ole Bjørn Kraft.
