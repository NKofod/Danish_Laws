Nr LSF 241 Forslag til Lov om ændring af lov om skibsregistrering  

 (Indekspanterettigheder) Fremsat af industriministeren den 23. april 1986 § 1 I lov om skibsregistrering, jfr. lovbekendtgørelse nr. 57 af 14.
 februar 1986, foretages følgende ændringer:
 Efter § 49 indsættes:
»§ 49 a.
Er det i et pantebrev fastsat, at hovedstol og restgæld reguleres i takt med et bestemt indeks (indekspantebrev), kan det uanset § 49, stk. 4, 1. pkt., i et efterstående pantebrev gyldigt vedtages, at panteretten ifølge dette rykker op, efterhånden som indekspanteretten afdrages eller indfries ved betalinger, der efter pantebrevet er tidsfæstede.
 Stk. 2. § 49, stk. 4, 2.-4. pkt., finder tilsvarende anvendelse.
§ 49 b.
Besættes en ledig plads i prioritetsordenen med et indekspantebrev, og medfører den fastsatte indeksregulering, at panteretten overstiger den ledige plads, får den overskydende del af panteretten prioritet efter samtlige efterstående og sideordnede berettigede i skibet på tidspunktet for indekspantebrevets oprettelse.
Ejeren kan dog forbeholde en bestemt anden ledig plads for udvidelser på indekspanteretten.
Stk. 2. De i stk. 1, 1. pkt., nævnte efterstående berettigede, der efter § 49, stk. 4, eller § 49 a har oprykningsret efter en tidligere foranstående panteret, rykker efter registreringen af indekspantebrevet op, i det omfang de efter indholdet af den tidligere panteret havde ret hertil.
Den del af indekspanteretten, som herefter fortrænges fra den foranstående panterets plads, får samme prioritet som overskydende dele af panteretten efter stk. 1.
Stk. 3. Er en ledig plads i prioritetsordenen blevet besat med et indekspantebrev, kan en af de i stk. 1, 1. pkt., nævnte efterstående eller sideordnede berettigede, der på tvangsauktion ikke opnår fuld dækning ved det afgivne bud, forlange skibet opråbt på ny på vilkår, at indeksreguleringen for fremtiden tilsidesættes.
Indeksreguleringen kan dog ikke tilsidesættes, i det omfang udvidelser på indekspanteretten kunne rummes på pladser, som er forbeholdt for sådanne udvidelser forud for de nævnte berettigede, og som har opnået dækning ved auktionsbuddet.
1. pkt. finder ikke anvendelse, såfremt den fastsatte indeksregulering ikke kan medføre, at panteretten overstiger den ledige plads.
Stk. 4. Stk. 1-3 gælder ikke i forhold til de i stk. 1, 1. pkt., nævnte efterstående eller sideordnede berettigede, som har samtykket i besættelsen af den ledige plads med indekspantebrevet.« § 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 784 § 1 I lov om skibsregistering. jfr. lovbekendtgørelse nr. 57 af 14.
 februar 1986, foretages følgende ændringer:
 Efter § 49 indsættes:
»§ 49 a.
Er det i et pantebrev fastsat, at hovedstol og restgæld reguleres i takt med et bestemt indeks (indekspantebrev), kan det uanset § 49, stk. 4, 1. pkt., i et efterstående pantebrev gyldigt vedtages, at panteretten ifølge dette rykker op, efterhånden som indekspanteretten afdrages eller indfries ved betalinger, der efter pantebrevet er tidsfæstede.
 Stk. 2. § 49, stk. 4, 2.-4. pkt., finder tilsvarende anvendelse.
§ 49 b.
Besættes en ledig plads i prioritetsordenen med et indekspantebrev, og medfører den fastsatte indeksregulering, at panteretten overstiger den ledige plads, får den overskydende del af panteretten prioritet efter samtlige efterstående og sideordnede berettigede i skibet på tidspunktet for indekspantebrevets oprettelse.
Ejeren kan dog forbeholde en bestemt anden ledig plads for udvidelser på indekspanteretten.
Stk. 2. De i stk. 1, 1. pkt., nævnte efterstående berettigede, der efter § 49, stk. 4, eller § 49 a har oprykningsret efter en tidligere foranstående panteret, rykker efter registeringen af indekspantebrevet op, i det omfang de efter indholdet af den tidligere panteret havde ret hertil.
Den del af indekspanteretten, som herefter fortrænges fra den foranstående panterets plads, får samme prioritet som overskydende dele af panteretten efter stk. 1.
Stk. 3. Er en ledig plads i prioritetsordenen blevet besat med et indekspantebrev, kan en af de i stk. 1. 1. pkt., nævnte efterstående eller sideordnede berettigede, der på tvangsauktion ikke opnår fuld dækning ved det afgivne bud, forlange skibet opråbt på ny på vilkår, at indeksreguleringen for fremtiden tilsidesættes.
Indeksreguleringen kan dog ikke tilsidesættes, i det omfang udvidelser på indekspanteretten kunne rummes på pladser, som er forbeholdt for sådanne udvidelser forud for de nævnte berettigede, og som har opnået dækning ved auktionsbuddet.
1. pkt. finder ikke anvendelse, såfremt den fastsatte indeksregulering ikke kan medføre, at panteretten overstiger den ledige plads.
Stk. 4. Stk. 1-3 gælder ikke i forhold til de i stk. 1, 1. pkt., nævnte efterstående eller sideordnede berettigede, som har samtykket i besættelsen af den ledige plads med indekspantebrevet.« § 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET Almindelige bemærkninger I 1982 gennemførtes en ændring af tinglysningsloven i forbindelse med lov om indeksregulerede realkreditlån og lov om indeksregulerede lån til statsstøttet byggeri, med henblik på at tilpasse tinglysningsloven til denne nye lånetype.
Efter at Danmarks Skibskreditfond har erklæret sig villig til at udstede indeksobligationer i forbindelse med ydelse af lån til bygning af skibe, er der opstået et behov for tilsvarende at tilpasse skibsregistreringslovens regler, der for rettighedsregistrering i skibe modsvarer tilnglysningslovens regler om rettighedsregistering i fast ejendom, til denne lånetype.
Lovforslaget er derfor med enkelte redaktionelle ændringer identisk med den ved lov nr. 120 af 31. marts 1982 gennemførte ændring af lov om tinglysning (indekspanterettigheder). Da lov om skibsregistrering ikke har bestemmelser om begrebet offentlige midler som anvendt i tinglysningslovens § 41, er der i lovforslaget ikke medtaget en til tinglysningslovens § 41 a svarende bestemmelse.
Der henvises i øvrigt til de i Folketingets Forhandlinger 1981-82, bilag A sp. 3543 ff optagne bemærkninger til lovforslaget.
Bemærkninger til lovforslagets enkelte bestemmelser Til § 1 Til § 49 a Bestemmelsen svarer til § 40 a i lov nr. 120 af 31. marts 1982 om ændring af lov om tinglysning (indekspanterettigheder).
Til § 49 b Bestemmelsen svarer til § 40 b i lov nr. 120 af 31. marts 1982 om ændring af lov om tinglysning (indekspanterettigheder).
