I medfør af § 3, stk. 4, i lov nr. 1059 af 20. december 1995 om ændring af lov om en aktiv arbejdsmarkedspolitik, fastsættes:
 § 1.  Bekendtgørelsen omfatter ledige under 60 år, der  

 er medlemmer af anerkendte arbejdsløshedskasser, og som i perioden 1. juli  

 1996-31. december 1997 overgår fra dagpengeperioden til aktivperioden, jf. §  

 55, stk. 1 og 2, i lov om arbejdsløshedsforsikring m.v.
 § 2.  Ledige, der er omfattet af § 1, har i hele  

 aktivperioden, jf. § 55, stk. 2, i lov om arbejdsløshedsforsikring m.v.,  

 pligt til tilbud i op til fuld tid, jf. § 33, stk. 2, i lov om en aktiv  

 arbejdsmarkedspolitik.
 § 3.  Ledige, der er omfattet af § 1, skal senest den  

 31. december 1997 være i tilbud.
 § 4.  Afgivelse af tilbud i henhold til § 3 skal ske  

 således, at medlemmer med længst ledighed så vidt muligt aktiveres først.
 § 5.  Bekendtgørelsen træder i kraft den 1. juli 1996.
