Pressenævnet  

 fandt, at klagers budskab ikke fremstod som forvansket efter den redigering,  

 som bladet bad ham om at foretage i sit indlæg.
Der var herefter ikke  

 grundlag  

 for at udtale kritik af bladet for tilsidesættelse af god presseskik.
Kendelse  

 fra Pressenævnet i sag 2004-6-92 [K], der er formand for sundhedsudvalget i Sønderjyllands Amt,  

 har klaget til Pressenævnet over, at JydskeVestkysten nægtede at bringe et  

 læserindlæg af ham, medmindre fire afsnit blev redigeret ud, idet han finder,  

 at god presseskik er tilsidesat.
 [K] indsendte den 26. juli 2004 følgende læserindlæg til  

 JydskeVestkysten:
Også jeg føler mig snydt, Jens Steffensen Byrådsmedlem Jens Steffensen, Haderslev, kritiserer i kommentaren  

  

 Sønderjyderne føler sig snydt  

  

 min  

 reaktion på avisens mange artikler om det sønderjyske sundhedsvæsen.
Og jo,  

 jeg  

 tillod mig at reagere.
For også jeg føler mig snydt, Jens Steffensen.
Snydt  

 og  

 dårligt behandlet af JydskeVestkysten.
Derfor var jeg ganske rigtig på  

 kogepunktet.
Avisen præsenterer f.eks. læserne for en 6-spaltet historie om  

 retningslinier, der koster liv.
En tilflytter udtaler, at akutberedskabet og  

 de  

 generelle retningslinier  

  

 kommer til at  

 koste menneskeliv en masse.
Det hersker der ingen tvivl om.
 Det ville være udtryk for god presseskik at lade amtet kommentere  

 det udokumenterede postulat, men vi blev ikke spurgt.
I samme artikel inddrages det ulykkelige hjertedødsfald, som  

 embedslægen i øjeblikket undersøger.
Dødsfaldet tilskrives indirekte  

 Sønderjyllands Amt.
Det ville være god presseetik at afvente den igangværende  

 undersøgelse, inden ansvar og skyld placeres.
Men nej.
Manglede fairness Jeg har det ikke specielt skidt med kritik, men tager til  

 genmæle, når journalistikken og kritikken ikke er fair.
Især når medarbejdere  

 i  

 amtet hænges ud på et løst og udokumenteret grundlag.
Eksemplerne på manglende fairness var så grelle, at jeg valgte  

 at gå til journalist Kirsten L.
Hansen og chefredaktør Mette Bock med min  

 utilfredshed  

 og ønsket om at komme til orde.
Kirsten L.
Hansen forstod mit ønske om at kommentere  

 udokumenterede påstande, mens Mette Bock fandt kritikken fejlplaceret.  

 Resultat: Ingen spalteplads til amtet.
 Under Poul-Erik Thomsens interview med mig gav også han udtryk  

 for, at han forstår min vrede, og at JV skulle have undskyldt forløbet.
Jeg sendte ham derfor efterfølgende Mette Bocks afvisning, som  

 han giver følgende bemærkning:  

  

 Jeg må  

 ikke have hørt efter i timen.
Men som jeg sagde, så var hverken Kirsten eller  

 jeg stolt ved artiklen, fordi der netop manglede en kilde.
Men som du også  

 ved,  

 så er det altid chefen, der har ret. Efter sådan et forløb  ja, så nærmer jeg mig kogepunktet. JydskeVestkysten afviste at bringe læserindlægget, medmindre  

 afsnit 2-5 under overskriften Manglende fairness blev ændret. [K]  

 rettede i  

 indlægget, der blev bragt den 30. juli 2004 sammen med et svar fra bladets  

 redaktion.  

 Afsnit 2-5 nu var omskrevet til følgende:
Eksemplerne på manglende fairness var så grelle, at jeg  

 kontaktede avisen for at kommentere de udokumenterede påstande.
Men  

 redaktionsledelsen  

 fandt min kritik fejlplaceret og ønskede i første omgang ikke at viderebringe  

 amtets opfattelse af de konkrete sager.
Det er åbenbart JydskeVestkystens redaktionelle linje at stille  

 sig til rådighed og være pennefører for enhver, der ønsker at ytre sig  

 kritisk  

 om sundhedsvæsenet.
Der kan skydes frit fra hoften.
Dokumentation for selv de groveste påstande er tilsyneladende  

 ikke noget, JydskeVestkysten stiller krav om.
Og det almindeligt anerkendte  

 journalistiske princip om at give den angrebne part lejlighed til at komme  

 til  

 orde samtidig er heller ikke noget, avisen tager særligt alvorligt. [K] har oplyst, at hans indlæg var et svar til byrådsmedlem Jens  

 Steffensen angående JydskeVestkystens ensidige fremstilling af  

 sygehusbehandlingen på sønderjyske sygehuse efter strukturomlægningen den 1.  

 juni i år.
JydskeVestkysten ville først bringe hans indlæg, efter at fire  

 centrale afsnit, hvor hans kontakt med bladets journalister blev refereret,  

 var  

 fjernet eller omskrevet.
Det er urimeligt, at bladet kræver centrale  

 kritikpunkter fjernet, fordi de er ubehagelige for bladet.
JydskeVestkysten  

 har  

 herved handlet i strid med god presseskik.
JydskeVestkysten har anført, at man generelt forbeholder sig ret  

 til at redigere avisen, herunder også debatten i læserbrevene, hvilket der  

 hver  

 dag gøres opmærksom på i en boks på debatsiden.
Læserne har ingen ret til at  

 få  

 optaget indlæg, idet læserbrevene alene er en service, som bladet tilbyder  

 sine  

 læsere ud fra regler, som bladet fastsætter.
Alene af den årsag er klagen  

 grundløs.
 Bladet har videre anført, at de fire afsnit enten måtte fjernes  

 eller omskrives, idet læserne ikke havde nogen mulighed for at forholde sig  

 til  

[K]s interne samtaler med avisens medarbejdere og chefredaktionen.  

 Gengivelsen  

 af samtalerne ville ikke give mening for andre end for skribenten selv.
 Bladet har endelig anført, at [K] er blevet behandlet korrekt af  

 bladet, som tidligere har bragt hans kommentarer til sagen om de sønderjyske  

 sygehuse, f.eks. i et interview med ham den 18. juli 2004, hvor han fik  

 mulighed for at svare på de anklager, som borgerne havde rettet mod  

 politikerne.
 I sagens behandling har følgende nævnsmedlemmer deltaget:
 Niels Grubbe, Lotte Mejlhede, Lene Sarup og Ole Askvig.
 Pressenævnet udtaler:
 Et massemedie har som led i den redaktionelle proces på egen  

 hånd ret til at forkorte og redigere i manuskripter til læserbreve og  

 debatindlæg, såfremt skribentens opfattelse trods sådanne forkortelser og  

 redigering fremstår som uforvansket.
Pressenævnet finder, at [K]s budskab ikke fremstår som  

 forvansket efter den redigering, som JydskeVestkysten bad ham om at foretage  

 i  

 sit indlæg.
Der er herefter ikke grundlag for at udtale kritik af  

 JydskeVestkysten for tilsidesættelse af god presseskik.
 Afgjort den 14. oktober 2004.
