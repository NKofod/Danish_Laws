Betænkning afgivet af Skatteudvalget den  

 2. maj 2001 Betænkning over Forslag til folketingsbeslutning om  

 indførelse af mulighed for straksafskrivning af edb-hardware [af Mariann Fischer Boel (V),  

 Flemming Hansen (KF), Klaus Kjær (DF),  

 Sonja Albrink (CD) og Kim Behnke (FRI)] 1. Udvalgsarbejdet Beslutningsforslaget blev fremsat den 6. februar 2001 og  

 var til 1. behandling den 1. marts 2001. Beslutningsforslaget blev efter 1.  

 behandling henvist til behandling i Skatteudvalget.
Møder Udvalget har behandlet beslutningsforslaget i 4  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Jens Thoft, reg. revisor, HD, Århus C.  

 Skatteministeren har over for udvalget kommenteret den skriftlige henvendelse  

 til udvalget.
Spørgsmål Udvalget har stillet 8 spørgsmål til  

 skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, KF, DF, CD, KRF og Kim  

 Behnke (UP)) indstiller beslutningsforslaget til vedtagelse  

 uændret.
Venstre, Det Konservative Folkeparti, Dansk Folkeparti,  

 Centrum-Demokraterne, Kristeligt Folkeparti og Kim Behnke (UP) har noteret  

 sig, at skatteministeren i sin besvarelse af spørgsmål nr. 7,  

 jf.
B 108   bilag 15, om, hvilken økonomisk afskrivningssats der  

 anvendes på edb-hardware efter data i Danmarks Statistiks »ADAM s databank« (den danske  

 kilde vedrørende økonomiske afskrivninger) oplyser, at der til  

 grund for den gennemsnitlige sats på 15,1 pct. for økonomiske  

 afskrivninger for private erhvervs driftsmidler og skibe ligger interne  

 beregninger, i hvilke det er forudsat, at edb-hardware (pc er, mainframes  

 m.v.) har en levetid på 8 år, som efter det oplyste dog  

 nedsættes til 5 år i en ny version af ADAM, som forventes i  

 efteråret 2001. Udvalgsflertallet finder, at disse forudsætninger  

 vedrørende edb-hardwares økonomiske levealder er åbenlyst  

 ude af trit med de faktiske forhold.
 Edb-hardware har typisk en meget kort  

 økonomisk-teknisk levealder, herunder er det ikke ualmindeligt, at pc  

 er allerede efter 1-2 år er økonomisk-teknisk forældet.  

 Dette forhold er ikke alene påpeget af relevante brancher, der peger  

 på, at den typiske levealder for edb-hardware er under 3 år.  

 Også skatteministeren synes at være enig i, at edb-hardware kan  

 forældes meget hurtigt, jf. skatteministerens svar på  

 henvendelsen til udvalget fra Jens Thoft, reg. revisor, HD (B 108   bilag 9).
 Udvalgsflertallet finder det yderst kritisabelt, at den  

 danske kilde vedrørende økonomiske afskrivninger, der bl.a.  

 lå til grund for de i efteråret gennemførte  

 ændringer af afskrivningsreglerne (L 31), så markant afviger fra  

 den reelle økonomiske afskrivningshastighed, og henstiller, at  

 skatteministeren i fremtiden anvender et mere retvisende og aktuelt grundlag  

 i forbindelse med udarbejdelse af nye lovændringer på  

 området.
Endvidere findes det besynderligt, at skatteministeren i  

 sit svar på spørgsmål nr. 6 (B 108   bilag 16) om de  

 erhvervsøkonomiske og administrativt-økonomiske konsekvenser af  

 en gennemførelse af forslaget om straksafskrivning af edb-hardware  

 under henvisning til, at den med L 31 gennemførte tabsfradragsordning  

 ikke er uoverkommelig for virksomhederne at anvende   anfører, at den  

 administrative lettelse for virksomhederne ved gennemførelse af B 108  

 s forslag om straksafskrivning af edb-hardware må antages at være  

 begrænset.
Skatteministeren negligerer herved ikke alene de  

 indsigelser, der fra erhvervslivets side er anført i forhold til de  

 administrative besværligheder forbundet med den med L 31  

 gennemførte tabsfradragsordning, og som er en af begrundelserne for  

 forslaget om indførelse af straksafskrivninger for edb-hardware, men  

 synes også at overse, at den tidligere skatteminister i sin kommentar  

 til en henvendelse fra IT-Brancheforeningen da også har medgivet, at  

 der vil være et vist administrativt arbejde forbundet med at bruge  

 tabsfradragsordningen, og herunder henvist til, at virksomhederne må  

 afveje, om det mulige administrative merarbejde står i rimeligt forhold  

 til værdien af det skattefradrag, som virksomheden kan opnå efter  

 tabsfradragsordningen, jf.
L 31   bilag 7. Udvalgsflertallet finder på  

 denne baggrund, at der havde været al mulig grund til, at  

 skatteministeren   som udvalget havde bedt om   havde foretaget en vurdering  

 af de administrative konsekvenser m.v. for erhvervslivet ved en  

 gennemførelse af B 108, og skal beklage, at skatteministeren ikke har  

 vist sig forstående heroverfor.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 108 Bilagsnr.
Titel 1 Spm. 1 om omkostninger vedrørende indførelse af  

 straksafskrivning af edb-hardware, til skatteministeren 2 Henvendelse af 24/2-01 fra Jens Thoft, reg. revisor, HD, Århus C 3 Spm. 2 om provenutabet år for år, hvis lovforslaget  

 gennemføres som det foreligger, til skatteministeren 4 Spm. 3, om der i det af skatteministeren oplyste provenutab er indregnet  

 effekten af den nye tabsfradragsordning, til skatteministeren 5 Spm. 4 om forklaring på ændret skøn over det  

 årlige niveau for investering i edb-hardware, til skatteministeren 6 Svar på spm. 1 om omkostninger vedrørende indførelse  

 af straks-afskrivning af edb-hardware, fra skatteministeren 7 Svar på spm. 2 om provenutabet år for år, hvis  

 lovforslaget gennemføres som det foreligger, fra skatteministeren 8 Svar på spm. 3, om der i det af skatteministeren oplyste provenutab  

 er indregnet effekten af den nye tabsfradragsordning, fra skatteministeren 9 Kommentar fra skatteministeren til henvendelse af 24/2-01 fra Jens Thoft,  

 reg. revisor, HD, Århus C 10 Svar på spm. 4 om forklaring på ændret skøn over  

 det årlige niveau for investering i edb-hardware, fra skatteministeren 11 Meddelelse om tidspunkt for betænkningsafgivelse og frist for  

 spørgsmål m.v.
