 Lønmodtageren var ansat som tilkaldevikar, men havde arbejdet for  

 virksomheden i over 3 år, efter egne oplysninger i 50-70 timer  

 månedligt i aftentimerne i det første år og derefter fast  

 28 timer ugentligt i dagtimerne plus eventuelle aftenvagter.
Lønmodtageren vedlagde kopi af en udfyldt og underskrevet  

 arbejdsaftale, som manglede oplysninger om - arbejdsgiverens adresse, - arbejdsstedets beliggenhed, - ansættelsesforholdets startdato, - rettigheder angående ferie, og - den daglige eller ugentlige arbejdstid.
Arbejdsgiveren anførte, at vilkårene for  

 ansættelsesforholdet var oplyst ved denne samarbejdsaftale.
Da  

 arbejdsgiveren blev opmærksom på evt. mangler i forhold til  

 loven, blev der efter ca. 2 år og 4 måneder udleveret et nyt  

 udkast til en aftale.
Lønmodtageren ville dog ikke underskrive dette  

 udkast.
Arbejdsgiveren fandt, at de 2 aftaler sammenholdt opfyldte lovens  

 betingelser.
 Udkastet, som ikke var udfyldt eller underskrevet, manglede oplysninger om  

 ferie og arbejdstid.
Ankenævnet fandt, at arbejdsgiveren ikke havde opfyldt sin pligt,  

 idet den underskrevne aftale ikke indeholdt alle oplysninger.
Nævnet  

 lagde til grund, at der var tale om et ansættelsesforhold, som havde  

 varet mere end 1 måned, og at den ansatte efter sine egne oplysninger  

 havde haft en arbejdstid på mere end 8 timer om ugen i gennemsnit.  

 Nævnet havde endvidere noteret sig, at arbejdsgiveren med et nyt  

 oplæg til aftale havde søgt at opfylde lovens betingelser.
Dette  

 oplæg manglede dog også oplysninger.
Manglende ansættelsesbevis Deres sag på vegne af XXX om manglende oplysninger  

 om vilkårene for ansættelsesforholdet har været behandlet  

 på ankenævnets møde den 3. april 2001.
Der blev truffet følgende A F G Ø R E L S E XXX har ikke overholdt sin forpligtelse til at underrette  

 XXX om vilkårene for ansættelsen.
 Ankenævnet henviser til § 1, stk. 1, og § 2, stk. 2,  

 nr. 1, 2, 4, 6 og 9, i lov om arbejdsgiverens pligt til at underrette  

 lønmodtageren om vilkårene for ansættelsesforholdet.
Aftalen om arbejde som tilkaldevikar af 27. august 1997  

 mangler oplysninger om -	 arbejdsgiverens adresse, -	 arbejdsstedets beliggenhed, -	 ansættelsesforholdets startdato, -	 rettigheder angående ferie, og -	 den daglige eller ugentlige arbejdstid.
Ankenævnet lægger til grund, -	 at der er tale om et ansættelsesforhold, som har varet mere  

 end 1 måned, og -	 at den XXX efter egne oplysninger har arbejdet mere end 8 timer om  

 ugen gennemsnitligt i de første 4 uger af  

 ansættelsesforholdet.
 Ankenævnet er opmærksom på, at  

 arbejdsgiveren på et ikke nærmere angivet tidspunkt i starten af  

 år 2000 har søgt at opfylde lovens betingelser ved en ny  

 aftale.
 Denne aftale giver dog fortsat ikke fyldestgørende  

 oplysninger om rettigheder angående ferie og den daglige eller  

 ugentlige arbejdstid.
Ifølge lovens § 6 kan lønmodtageren  

 tilkendes en godtgørelse ved domstolene, hvis arbejdsgiveren ikke har  

 overholdt sin oplysningspligt.
Ankenævnet kan således ikke tage  

 stilling til spørgsmålet om godtgørelse for den manglende  

 overholdelse af oplysningspligten.
 Det lægges til grund for afgørelsen, at  

 ansættelsesforholdet ikke var omfattet af en overenskomst.
På ankenævnets vegne XXX XX På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb I brev af 24. november 2000 oplyste De, at Deres  

 klient i perioden 27. august 1997 - 14. november 2000 havde været ansat  

 i virksomheden XXX.
Deres klient blev ansat som tilkaldevikar.
Fra den 1.  

 august 1999  havde Deres klient fast 28 timer om ugen i dagtimerne med  

 tillæg af eventuelle aftenvagter.
 Deres klient var blevet opmærksom på, at han i  

 ansættelsesperioden ikke havde modtaget et ansættelsesbevis i  

 henhold til reglerne i ansættelsesbevisloven.
Det var Deres klients opfattelse, at han burde have  

 været ansat under funktionærloven.
Deres klient ønskede at  

 beregne sit tab, bl.a. ved løn under sygdom og søgne-  

 helligdagsbetaling.
 Deres klient ønskede at få afgjort, om  

 arbejdsgiveren havde overholdt sin oplysningspligt efter loven.
 De vedlagde bl.a. en aftale om arbejde som tilkaldevikar  

 dateret den 27. august 1997 samt en ikke udfyldt samarbejdsaftale.
 Af aftalen af 27. august 1997 underskrevet af  

 arbejdsgiveren og Deres klient fremgår Deres klients adresse, men ikke  

 arbejdsgiverens adresse eller arbejdsstedets beliggenhed.
 Arbejder er angivet som tilkaldevikar (phoner).
Der er angivet en timebetaling samt provision ved avissalg  

 med henvisning til en provisionsliste.
Hertil kommer feriepenge.
Der er  

 angivet udbetalingsterminer.
Endelig er det angivet, at der ikke er tale om et fast  

 ansættelsesforhold, men alene en aftale som tilkaldevikar, d.v.s. fra  

 opgave til opgave.
Samarbejdet kan gensidigt opsiges fra dag til dag.
 Deres klient oplyste i brev af 30. oktober 2000 til Dem  

 bl.a., at virksomheden havde ansat ca. 60 phonere, som alle var ansat som  

 tilkaldevikarer.
 I perioden 27. august 1997 - 1. august 1999 arbejdede Deres klient kun om  

 aftenen, gennemsnitligt 50-70 timer om måneden.  Fra 1. august 1999  

 arbejdede Deres klient fast 28 timer om ugen i dagtimerne samt eventuelle  

 aftenvagter.
 I anbefaling af 14. november 2000 fra arbejdsgiveren til  

 Deres klient bekræftede arbejdsgiveren, at Deres klient havde  

 været ansat som phoner i perioden 27. august 1997 - 14. november  

 2000.
I brev af 13. december 2000 til ankenævnet  

 anførte arbejdsgiveren, at Deres klient ikke havde været ansat,  

 men at han havde været tilknyttet virksomheden som tilkaldevikar.
Han  

 havde haft en række tids- og opgavebestemte arbejdsperioder.
 Arbejdsgiveren anførte endvidere, at virksomheden  

 havde bekræftet vilkårene for arbejdsforholdet i aftalen om  

 arbejde som tilkaldevikar af 27. august 1997.
Da arbejdsgiveren efterfølgende havde konstateret, at de anvendte  

 aftaler ikke opfyldte betingelserne i lov om arbejdsgiverens pligt til at  

 underrette lønmodtageren om vilkårene for ansæt-  

 telsesforholdet, blev der udarbejdet en ny standardsamarbejdsaftale.
Denne  

 aftale var adskillige gange - senest i maj 2000 - blevet præsenteret  

 for Deres klient til underskrift.
Deres klient havde ikke ønsket at  

 underskrive aftalen og vilkårene.
 Arbejdsgiveren fandt, at den underskrevne aftale sammen med den senere  

 udleverede udgjorde en skriftlig erklæring, som opfyldte betingelserne  

 i lovens § 2. Hvis loven ikke herved var opfyldt, burde det ikke komme  

 arbejdsgiveren til skade, idet Deres klient ikke var uden skyld heri.
Arbejdsgiveren fandt på denne baggrund klagen grundløs.
De  

 øvrige spørgsmål, som Deres klient havde rejst, var efter  

 arbejdsgiverens opfattelse ikke relevante for denne sag.
Arbejdsgiveren  

 nævnte dog, at Deres klient efter arbejdsgiverens opfattelse ikke var  

 omfattet af funktionærloven.
 På spørgeskema dateret 18. december 2000 oplyste  

 arbejdsgiveren, at ansættelsesforholdet ikke var omfattet af en  

 overenskomst, og at arbejdsgiveren ikke var medlem af en  

 arbejdsgiverorganisation.
 I brev af 6. februar 2001 oplyste De, at Deres klient havde sendt Dem et  

 antal lønsedler, men at disse var - midlertidigt - bortkommet på  

 Deres kontor.
De gjorde gældende, at Deres klient i perioden 1. august 1999 - 15.  

 november 2000 gennemsnitligt havde haft et ugentligt antal timer, som langt  

 oversteg 15 timer.
Deres klients ansættelsesforhold var derfor klart  

 omfattet af funktionærloven.
De håbede at kunne dokumentere dette  

 ved lønsedlerne, som De, hvis De ikke selv fandt dem, ville opfordre  

 arbejdsgiveren til at fremlægge.
 De opfordrede iøvrigt arbejdsgiveren til at oplyse grunden til, at  

 Deres klient ikke var omfattet af funktionloven.
Endelig oplyste De, at Deres klient ikke var enig i vilkårene i det  

 seneste udkast til aftale, hvilket var årsagen til den manglende  

 underskrift.
Dette fritog ikke arbejdsgiverne fra pligten til at give Deres  

 klient de oplysninger, som fremgår af lovens § 2.
 Arbejdsgiveren meddelte i brev af 23. februar 2001, at  

 Deres brev ikke gav anledning til yderligere bemærkninger.
