Skriftlig fremsættelse (7. februar 2007) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om kompensation til handicappede i erhverv m.v. (Udvidelse af  

 målgruppe for personlig assistance).
(Lovforslag nr.
L 149).
 Lovforslaget permanentgør en forsøgsordning og er en  

 udmøntning af satspuljeaftalen 2007, hvor der er afsat midler til at  

 videreføre  

 og udbrede forsøgsordningen med personlig assistance for personer med et  

 varigt  

 psykisk handicap.
 Permanentgørelsen af forsøgsordningen er et af regeringens  

 initiativer i såvel Nye veje til arbejde, som blev lanceret i  

 marts 2006 for  

 at forbedre mulighederne på arbejdsmarkedet for personer med handicap, som i  

 regeringens beskæftigelsesstrategi for personer med handicap fra december  

 2004.
Formålet med forslaget er at ændre målgruppen for personlig  

 assistance, så målgruppen udvides til at omfatte personer med en varig og  

 betydelig nedsat psykisk funktionsnedsættelse.
Med forslaget får personer med  

 bl.a.
ADHD, hjerneskader, sindslidelser eller udviklingshæmmede mulighed for  

 at  

 få tilknyttet en personlig assistent i forbindelse med beskæftigelse.
For  

 nogle  

 af disse personer kan det være vanskeligt at få og bevare beskæftigelsen,  

 såfremt  

 der ikke ydes kompensation for deres funktionsnedsættelse i form af særlig  

 personlig assistance.
Med forslaget ligestilles personer med en fysisk og personer  

 med en psykisk funktionsnedsættelse i forhold til mulighederne i lov om  

 kompensation til handicappede i erhverv m.v.
Samtidig øges muligheden for, at  

 personer med et psykisk handicap, der har ressourcer at bidrage med i forhold  

 til arbejdsmarkedet, kan komme i beskæftigelse.
 Med den nuværende ordning havde 3.500 personer med en fysisk  

 funktionsnedsættelse en personlig assistent i 2005.
 Lovforslaget vil indebære en begrænset økonomisk merudgift  

 for staten, da målgruppen alene skønnes at blive udvidet med 265 personer pr.  

 år og udgiften derfor skønnes at blive 9,0 mio. kr. i 2007 og derefter 20  

 mio.  

 kr. årligt til lønudgifter til personlig assistance.
 Det foreslås, at ændringerne træder i kraft den 1. juli  

 2007.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
