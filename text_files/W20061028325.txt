Vikar  

 i børneinstitution uden ansættelseskontrakt omfattet af personkredsen for  

 VEU-godtgørelse Til YY 14. december 2006 Ankenævnet har behandlet Deres klage over afslag på  

 VEU-godtgørelse til Deres ægtefælle XX på møde den 13. december 2006.
Nævnet traf denne A F G Ø R E L S E Ankenævnet finder, at XX er berettiget til at få  

 VEU-godtgørelse under deltagelse i pædagogisk grunduddannelse merit afholdt i  

 perioden fra 30. januar til 18. december 2006.
BEGRUNDELSE Uddannelsen i form af grundlæggende pædagoguddannelse  

 (PGU-merit) er en uddannelse som giver adgang til VEU-godtgørelse, jf.  

 § 3,  

 stk. 1, nr. 7.
 Efter reglerne er det herudover efter § 2, stk. 1  

 en betingelse, at ansøgeren er beskæftiget lønmodtager, selvstændig  

 erhvervsdrivende, eller ledig med ret til dagpenge.
 Endvidere er det efter § 4, stk. 1 en  

 betingelse, at der foreligger tab af indtægt eller arbejdsmulighed under  

 uddannelsen.
 Ankenævnet finder, at XX er omfattet af personkredsen  

 for VEU-godtgørelse, idet hun frem til kursets påbegyndelse var i arbejde for  

 børneinstitutionen  ..
 Ankenævnet har endvidere lagt vægt på, at der under  

 uddannelsen foreligger tab af indtægt, idet forud herfor var givet tilsagn om  

 35 ½ times ugentligt arbejde i institutionen i perioden 30. januar til 19.  

 december 2006.
 Ankenævnet henviser til § 2, stk. 1, § 3,  

 stk. 1, nr. 7 og § 4, stk. 1 i bekendtgørelse af lov om  

 godtgørelse ved deltagelse i erhvervsrettet voksen- og efteruddannelse, jf.  

 lovbekendtgørelse nr. 795 af 18. august 2005 og 1, stk. 2, nr. 7,  

 § 2,  

 stk. 1 og § 7, stk. 1 i bekendtgørelse nr. 494 af 14. juni  

 2005  

 om godtgørelse ved deltagelse i erhvervsrettet voksen- og efteruddannelse.
 Ankenævnet ændrer således a-kassens afgørelse.
På ankenævnets  

 vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
XX A-kasse 1. Ansøgning XX søgte 14. februar 2006 om  

 VEU-godtgørelse under deltagelse i pædagogisk grunduddannelse  merit  

 fra 30.  

 januar til 18. december 2006.
2. Arbejdsløshedskassens  

 (lokalafdelingens) afgørelse A-kassen (lokalafdelingen) traf  

 den 23. februar 2006 denne afgørelse:
Ansøgning om  

 VEU-godtgørelse Vi har den 15. februar 2006  

 modtaget din ansøgning om VEU-godtgørelse for perioden 300106 til 181206, i  

 alt  

 200 dage.
 Vi må desværre afslå din ansøgning.
BEGRUNDELSE OG REGLER Regler om VEU-godtgørelse finder du i  

 Undervisningsministeriets bekendtgørelse nr. 494 af 14. juni 2005 om  

 godtgørelse ved deltagelse i erhvervsrettet voksen- og efteruddannelse.
 Der står i § 2, at der kun kan udbetales  

 godtgørelse til beskæftigede lønmodtagere, selvstændige erhvervsdrivende og  

 dagpengeberettigede ledige med ret til 6 ugers selvvalgt uddannelse.
 Du har oplyst, at du ingen arbejdsgiver har fra  

 uddannelsens start samt at du ikke vil kunne gennemføre uddannelsen på 6  

 ugers  

 selvvalgt uddannelse.
KLAGEVEJLEDNING Du kan klage over afgørelsen inden 4 uger.
Klagen  

 sendes til:
Z  A-kasse Vi sender klagen til Arbejdsmarkedets Ankenævn med kopi  

 af sagens akter. 3. Klagen til  

 ankenævnet De skrev til a-kassen i brev  

 af 21. marts 2006:
 Klage vedr.  

 afslag på VEU-godtgørelse.
 Klage på vegne af XX, Cpr.nr.  

   ..
 Forklaring af situationen:
XX har været beskæftiget lønmodtager i børnehaven    ..  

 Siden d. 2. februar 2005,  

 har XX  

 været fast tilknyttet vikar på fuld tid, kun med få dages undtagelse.
Grundet  

 ansættelsesstop i A kommune har det ikke været muligt for børnehaven at indgå  

 en kontrakt med XX.
Men de har givet garanti for 35,5 timer om ugen indtil  

 december 2006, hvorefter samarbejdet efter planen fortsætter, dog uden så høj  

 ugentlig timegaranti.
Pga.
XX´s faste beskæftigelse har hun mistet retten til  

 dagpenge og supplerende dagpenge.
XX er startet på pgu-merit uddannelsen fra  

 d.  

 30/01-06 til d. 18/12-06 og har i denne forbindelse søgt om VEU-godtgørelse.  

 Hvilket hun har fået afslag på.
Jeg skriver denne klage fordi jeg mener at XX er  

 berettiget til VEU-godtgørelse, på baggrund af hendes egen konkrete  

 situation.  

 Og på baggrund af at flere af XX´s uddannelsesfæller/kollegaer har fået  

 godkendt  

 VEU-godtgørelse.
Ligeledes har fagforeningen FOA oplyst mig at hun på  

 baggrund  

 af hendes situation er berettiget til VEU-godtgørelse.
Vedlagt er kopi af udtalelse fra XXs arbejdsgiver, som  

 bekræfter ovenstående forklaring. 4. HK/Danmarks  

 Arbejdsløshedskasse (hovedafdelingens) afgørelse Hovedafdelingen traf den 7.  

 juni 2006 denne afgørelse:
 Du har den 21. marts 2006 på din ægtefælles vegne  

 klaget over Z- a-kasses afslag på VEU-godtgørelse.
AFGØRELSE Vi finder ikke, der kan udbetales VEU-godtgørelse for  

 perioden 30. januar til 18. december 2006.
 Vi fastholder dermed afdelingens afgørelse.
BEGRUNDELSE VEU-godtgørelse kan kun udbetales til beskæftigede,  

 selvstændige erhvervsdrivende samt ledige med ret til dagpenge.
 Da din ægtefælle ikke er at betragte som værende i  

 arbejde eller ledig med ret til dagpenge, kan der ikke udbetales  

 VEU-godtgørelse.
SAGSFORLØB A-kassen traf den 23. februar 2006 afgørelse om, at der  

 ikke kan udbetales VEU-godtgørelse for ovennævnte periode.
 Dette klager du over i mail af 21. marts 2006. Sammen  

 med mailen vedlægger du brev fra børnehaven  ...
I klagen skriver du blandt andet, at din ægtefælle har  

 været beskæftiget lønmodtager i børnehaven  .. og siden 2. februar 2005 været  

 fast tilknyttet vikar på fuld tid.
På grund af ansættelsesstop i A-kommune  

 har  

 det ikke været muligt for børnehaven at indgå en kontrakt med din ægtefælle.
I vedlagte brev fra børneinstitutionen skriver  (navn)  

 blandt andet, at din ægtefælle har arbejdet som tilkaldevikar hos dem siden  

 2.  

 februar 2005 samt at da en pædagogmedhjælper skulle starte en 1-årig  

 uddannelse  

 i januar måned, var det meningen, at din ægtefælle skulle gå ind i denne  

 stilling, 35,5 time om ugen i en tidsbegrænset ansættelse.
Din ægtefælle  

 valgte  

 så selv at gå i gang med at uddanne sig, hvilket børneinstitutionen kun kunne  

 bakke op om, men at de har manglet hende lige siden og vil hellere end gerne  

 have  

 hende tilbage, når hun er færdig med PGUén.
Jeg har på baggrund af klagen samt brevet fra  

 børneinstitutionen ringet til A-Kommune og spurgt, om de havde din ægtefælle  

 registreret  

 som ansat.
Af A-Kommune fik jeg at vide, at de ikke har noget at gøre med  

 ansættelser, det er børneinstitutionen, der suverænt står for det.
De kunne  

 dog  

 bekræfte, at der er ansættelsesstop i A- Kommune.
Af børneinstitutionens brev  

 fremgår det som tidligere nævnt, at din ægtefælle har været ansat som  

 tilkaldevikar.
 På baggrund af din klage samt brevet fra  

 børneinstitutionen, kan vi ikke betragte din ægtefælle som beskæftiget  

 lønmodtager ifølge loven.
 Vi har desværre ikke mulighed for at stille din  

 ægtefælle bedre end lovgivningen foreskriver, da det, som tidligere oplyst,  

 af  

 reglerne fremgår, at VEU-godtgørelse, kun kan udbetales til beskæftiget,  

 selvstændige erhvervsdrivende samt ledige med ret til dagpenge.
 På baggrund af denne afgørelse har vi dags dato  

 videresendt din klage til Arbejdsmarkedets Ankenævn.
5. Nyt efter  

 klagen A-kassen har med brev af 26.  

 juni 2006 fremsendt attest til arbejdsbeskrivelse, lønsedler og telefonisk  

 oplysning  

 fra AF i A-Kommune, hvoraf fremgår, at XX, som var registreret som delvis  

 ledig, blev elektronisk afmeldt Arbejdsformidlingen mandag den 30. januar  

 2006.
 Sekretariatet for Arbejdsmarkedets ankenævn har i brev  

 af 31. august 2006 anmodet børneinstitutionen  .. om yderligere oplysninger  

 til  

 belysning af XX tilknytning og arbejde til arbejdsstedet.
Det fremgår af institutionens svar af 5. september  

 2006, at der ikke har været udarbejdet ansættelseskontrakt.
Der var ikke  

 aftalt  

 opsigelsesvarsel og ikke givet nogen garanti for noget fast timetal.
I  

 forbindelse med pædagogmedhjælper skulle på en 1 årig uddannelse fra den 30.  

 januar 2006 havde XX fået løfte om en tidsbegrænset stilling på 35,5 timer  

 pr.  

 uge fra 30. januar til 19. december 2006. XXs sidste arbejdsdag i  

 børneinstitutionen var fredag den 27. januar 2006.
6. Regler Bekendtgørelse af  

 lov om godtgørelse ved deltagelse i erhvervsrettet voksen- og  

 efteruddannelse,  

 jf. lovbekendtgørelse nr. 795 af 18. august 2005:
 § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå  

 ydelser efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring  

 m.v.  

 og a)  

 	  

 er fyldt 25 år, og  

 som inden for de første 12 måneders sammenlagt ledighed efter eget valg  

 deltager i uddannelse, der er nævnt i § 3, nr. 1-9, dog højst i en  

 periode  

 på 6 uger, eller b)  

 	  

 endnu ikke er fyldt  

 25 år, og som inden for de første 6 måneders sammenlagt ledighed efter eget  

 valg deltager i uddannelse, der er nævnt i § 3, nr. 1-9, dog højst i en  

 periode på 6 uger.
 Stk. 2.  

  

 Det er en betingelse for at opnå  

 ydelser efter § 1, at den pågældende ikke har en erhvervsrettet  

 uddannelse, der med hensyn til niveau og varighed overstiger  

 erhvervsuddannelse  

 eller anden uddannelse, der kan sidestilles med erhvervsuddannelse, medmindre  

 uddannelsen ikke har været anvendt i de sidste 5 år.
 § 3.  

  

 Der kan opnås ydelser efter § 1,  

 jf. dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 7)  

 	  

 Merituddannelsen på  

 pædagogisk grunduddannelse (PGU  merituddannelse).
 § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf. dog  

 stk. 2.
Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau.
 Stk. 2.  

  

 Erhvervsrettet voksen- og  

 efteruddannelse efter stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 7)  

 	  

 Merituddannelsen på  

 pædagogisk grunddannelse (PGU- merituddannelsen under lov om åben uddannelse.
Kapitel 2 Personkredsen § 2.  

  

 Deltagere, der kan opnå  

 godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige  

 erhvervsdrivende, jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløs  

 hedsforsikring m.v.  

 og a)  

 	  

 er fyldt 25 år, og  

 som befinder sig inden for de første 12 måneders sammenlagt ledighed og efter  

 eget valg deltager i uddannelse, der er nævnt i § 1, stk. 2, nr.  

 1-7,  

 dog højst i en periode på 6 uger, eller b)  

 	  

 endnu ikke er fyldt  

 25 år, og som befinder inden for de første 6 måneders sammenlagt ledighed og  

 efter eget valg deltager i uddannelse, der er nævnt i § 1, stk. 2,  

 nr. 1-7, dog højst i en periode på 6 uger.
 Stk. 2  

. Deltagelse i  

 uddannelse med støtte efter lov om statens voksenuddannelsesstøtte fratrækkes  

 perioden  

 med selvvalgt uddannelse efter stk. 1, nr. 3,jf. § 18.
 Stk. 3  

. Ledige, som er  

 omfattet af stk. 1, nr. 3, og som er pålagt en karantæne i henhold til  

 reglerne i lov om arbejdsløshedsforsikring m.v., kan opnå godtgørelse.
Stk. 4  

. Som beskæftiget  

 efter stk. 1 anses også 1)  

 	  

 en person, der  

 begynder på en uddannelse i umiddelbar forlængelse af et ansættelsesforholds  

 ophør, hvis der mellem arbejdsgiver og arbejdstager er indgået en aftale om  

 deltagelse i uddannelse, før personen blev afskediget, og 2)  

 	  

 en person, der er  

 opsagt fra sin stilling eller selv har sagt op og deltager i uddannelse i  

 opsigelsesperioden.
Hvis uddannelsen strækker sig ud over opsigelsesperioden,  

 anses personen for beskæftiget, hvis uddannelsesstedet har givet personen  

 adgang til uddannelsen, før personen blev opsagt eller selv sagde op.
Godtgørelse til deltagere for tab af indtægt eller  

 arbejdsmulighed § 7.  

  

 Beskæftigede lønmodtagere, selvstændige erhvervsdrivende og ledige med ret  

 til  

 selvvalgt uddannelse, jf. § 2, som deltager i uddannelse efter § 1,  

 stk. 2, har ret til godtgørelse for tab af indtægt eller arbejdsmulighed  

 som følge af deltagelsen, jf. dog § 3 og § 8.
