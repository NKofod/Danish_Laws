FORMÅL 1. Denne bestemmelse fastsætter Hjemmeværnsskolens  

 opgaver vedrørende uddannelse samt fastlægger retningslinier for løsning af  

 denne.
Generelt 2. Hjemmeværnsskolen medvirker til styrkelse af  

 hjemmeværnets effektivitet ved at bibringe hjemmeværnets frivillige fører- og  

 lederpersonel viden, færdigheder og holdninger inden for områderne føring,  

 ledelse, instruktion og visse specialer samt ved gennemførelse af dele af  

 uddannelsen for fastansat, militært personel.
ORGANISATION 3. Hjemmeværnsskolens organisation fremgår af  

 publikation HJV 15-01: »Hjemmeværnets organisation«.
OPGAVER 4. Hjemmeværnsskolen skal - tilrettelægge og gennemføre de efter Hjemmeværnskommandoens nærmere  

 bestemmelse fastsatte uddannelser, primært indenfor områderne føring,  

 ledelse, instruktion og visse specialtjenester samt tilrettelægge og  

 gennemføre dele af uddannelsen for fastansat, militært personel, - gennemføre konsultativ bistand over for hjemmeværnets myndigheder og  

 enheder vedrørende uddannelsesvirksomhed, - deltage i udarbejdelse af lærestof, - medvirke i hjemmeværnets interne og externe oplysningsvirksomhed, - holde sig orienteret om udviklingen inden for uddannelse og undervisning  

 på de områder, der har relation til skolens virksomhed, og gennemføre sådanne  

 studier, som følger af skolens opgaver, - fremsætte forslag til justeringer og ændringer i direktiver, uddannelser  

 og lærestof, som de gennemførte uddannelser måtte give anledning til, - forestå og gennemføre uddannelsesudvikling, herunder udvikling og  

 anvendelse af undervisningsmetoder, lærestof og hjælpemidler i  

 undervisningen, - forestå centralforvaltning af lærestof og uddannelseshjælpemidler.
UDFØRELSE 5.
a.
På grundlag af de af Hjemmeværnskommandoen fastsatte  

 uddannelsesdirektiver for fører-, instruktør- og specialføreruddannelser  

 udarbejder skolen detaljerede planer for de enkelte uddannelser.
b.
Til uddannelser, der - ud over gennemførelse ved skolen - kan  

 gennemføres lokalt, udarbejder og oplægger Hjemmeværnsskolen de fornødne  

 fagplaner og hjælpemidler til rekvisition efter behov.
c.
Gennem kontakt til og samarbejde med civile og militære  

 uddannelsesinstitutioner orienterer Hjemmeværnsskolen sig inden for de  

 områder, der har relation til skolens virksomhed.
d.
Skolens uddannelsesvirksomhed gennemføres i overensstemmelse med de af  

 Hjemmeværnskommandoen fastsatte principper for lederskab, samarbejde og  

 pædagogik.
Det skal herunder tilstræbes - at eleverne gennem målrettet og meningsfyldt uddannelse bibringes den  

 viden og de færdigheder, som er fastsat i direktiver for uddannelserne, - at undervisningen medvirker til opbygning og styrkelse af en holdning og  

 disciplin, der er hensigtsmæssig for førere og ledere i hjemmeværnet, - at undervisningen gøres så inspirerende, velmotiverende og engagerende,  

 at den udvikler elevernes lyst og evne til selvstændig stillingtagen, - at undervisningen udvikler elevernes forståelse af og fremhæver deres  

 vilje til samarbejde.
RAPPORTERING 6.
a.
Hjemmeværnsskolen fremsender årligt, inden 1 MAR, til  

 Hjemmeværnskommandoen rapport over virksomheden i det forløbne kalenderår.
I  

 rapporten skal optages forhold og begivenheder, der opfattes som  

 karakteristiske, tendenser der har kunnet spores samt forslag, som  

 udviklingen måtte give anledning til.
Endvidere kan anføres bemærkninger om  

 indvundne erfaringer med anvendte fremgangsmåder, hjælpemidler og  

 faciliteter.
b.
Hjemmeværnsskolen indstiller i JAN kvartal til Hjemmeværnskommandoen om  

 kursusaktiviteter i følgende kalenderår og udsender i APR kvartal  

 kursuskalender til myndigheder og enheder i hjemmeværnet.
