Fremsat den 16. januar 2001 af  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF), Svend Aage Fauerholdt (DF),  

 Aase D.
Madsen (DF)  

 og Thorkild B.
Fransgaard (FRI) Forslag til folketingsbeslutning om indførelse af en bæredygtighedsvurdering i  

 lovforslag Folketinget opfordrer regeringen til at indføre en  

 bæredygtighedsvurdering i lovforslag og i handlingsplaner, der har  

 miljømæssige konsekvenser, således at de samlede  

 samfundsmæssige konsekvenser   herunder de miljømæssige,  

 de økonomiske, de sociale og de beskæftigelsesmæssige  

 konsekvenser   vurderes, før lovforslagene fremsættes i  

 Folketinget.
Bemærkninger til forslaget Dette beslutningsforslag er en  

 genfremsættelse af beslutningsforslag nr.
B 71 fra folketingsåret  

 1999-2000, se Folketingstidende, forhandlingerne s. 6908 og 7639,  

 tillæg A s. 4755 og 4757 og tillæg B s. 696.
Beslutningsforslaget har overordnet til hensigt at sikre,  

 at lovforslag og handlingsplaner søger at fremme et bæredygtigt  

 samfund.
Det vil i praksis kræve en række vurderinger af de  

 forslag, der fremsættes i Folketinget.
Ved FN-mødet for miljø og udvikling (UNGASS)  

 i 1997 blev medlemslandene opfordret til at udarbejde en national strategi  

 for bæredygtig udvikling.
Regeringen vil først i år 2002  

 fremsætte en sådan strategi.
Forslagsstillerne mener imidlertid,  

 at det haster med at implementere en bæredygtighedsvurdering i  

 lovgivningen, fordi omfanget af lovgivningen gør det nødvendigt  

 at foretage en helhedsvurdering af effekterne af lovene.
Derfor  

 fremsættes forslaget om bæredygtighedsvurdering nu.
Baggrunden for forslaget er princippet om  

 bæredygtighed, som det blev formuleret i Brundtlandrapporten i 1987.  

 Her defineres en bæredygtig udvikling som en udvikling, der »opfylder  

 de nuværende behov uden at bringe fremtidige generationers muligheder  

 for at opfylde deres behov i fare.« Bæredygtighed er således dybest set et  

 spørgsmål om fordeling mellem generationer.
I hvor høj  

 grad der skal tages hensyn til kommende generationer, er således et  

 etisk og politisk spørgsmål, som beslutningstagerne skal tage  

 højde for, når lovgivningen udformes.
Derfor skal  

 bæredygtigheden af lovforslag indgående vurderes, inden  

 lovforslagene fremsættes.
Siden Brundtlandrapporten har der været en tendens  

 til alene at tillægge begrebet bæredygtighed en  

 miljømæssig dimension.
Kravet til bæredygtighed har alene  

 været, om udviklingen var miljømæssigt bæredygtig  

 uden skelen til samfundsudviklingen i øvrigt.
Forslagsstillernes tilgang til  

 bæredygtighedsbegrebet er imidlertid ikke alene  

 miljømæssig.
Forslagsstillerne mener, at udviklingen også  

 skal være samfundsmæssigt bæredygtig.
Derfor skal der ske  

 en afvejning mellem forskellige miljøproblemer indbyrdes og mellem  

 miljø og andre forhold, der er væsentlige for velfærden.  

 En sådan tilgang er i overensstemmelse med både regeringens 1)  og Brundtlandkommissionens definition  

 af bæredygtighed, hvor naturhensynet kun er et blandt flere elementer i  

 en bæredygtig udvikling.
Om en udvikling er bæredygtig,  

 afgøres ved at se på samtlige de værdier, der bringes  

 videre til de kommende generationer.
For at afgøre, om en udvikling er bæredygtig,  

 er det nødvendigt at »operationalisere« begrebet.
Hidtil har  

 bæredygtighedsbegrebet kun marginalt været omsat til praktiske  

 politiske tiltag, og det er langtfra sket metodisk og systematisk.
Dette  

 beslutningsforslag har til formål at indarbejde  

 bæredygtighedsbegrebet i lovforslag, således at de samlede  

 samfundsmæssige konsekvenser, herunder de miljømæssige,  

 økonomiske, sociale og beskæftigelsesmæssige konsekvenser,  

 systematisk vurderes, før et lovforslag fremsættes i  

 Folketinget.
 Med henblik på at operationalisere begrebet om  

 bæredygtighed peger OECD på nedenstående indikatorer som  

 mulige indikatorer for en bæredygtig udvikling2) :
Økonomiske indikatorer Økonomisk udvikling: Bruttonationalproduktet (BNP) og  

 nettonationalindkomsten Opsparingsrate Produktivitet Finansiel status: Udlandsgæld i forhold til BNP og  

 statsgæld i forhold til BNP Sociale indikatorer Arbejdsløshed Uddannelsesniveau Sundhedstilstand Indkomstfordeling og fattigdom Miljømæssige indiktatorer Klimaændringer Luftforurening Biodiversitet Vandressourcer Skovressourcer Fiskeressourcer Det er således muligt at beskrive en  

 bæredygtig samfundsudvikling ud fra en række af de  

 ovennævnte indikatorer.
Regeringen udgiver i forbindelse med finansloven en  

 såkaldt Regeringen anbefaler endvidere, at lovforslag  

 miljøvurderes, såfremt lovforslaget skønnes at have  

 væsentlige miljømæssige konsekvenser.
Dette er dog heller  

 ikke tilstrækkeligt.
Forslag, der har miljømæssige  

 konsekvenser, skal fremover også rumme en vurdering og  

 konsekvensberegning af de ovenfor nævnte forhold.
I forbindelse med  

 Vandmiljøplan II blev der f.eks. aldrig lavet en sådan samlet  

 vurdering ud fra principperne om en bæredygtig udvikling.
Var dette  

 sket, havde denne plan måske fået en mere gavnlig virkning  

 på miljøet.
En bæredygtighedsvurdering skal for det  

 første indeholde en beskrivelse af de konsekvenser, som forslaget vil  

 få på miljøområdet.
Vurderingen skal derudover  

 også indeholde en række forslag til alternativer.
For det andet skal den indeholde en økonomisk  

 vurdering, der beskriver de økonomiske konsekvenser af de forskellige  

 muligheder i miljøvurderingen.
I den økonomiske vurdering  

 beskrives de økonomiske konsekvenser for både den offentlige  

 sektor, for industrien, for forskellige erhverv og for husholdningerne.
I den  

 økonomiske vurdering inddrages også spørgsmålet om  

 afgifter og gebyrer på miljøområdet.
Endelig bør et  

 givent forslag indeholde en række mål set i forhold til de  

 økonomiske konsekvenser, således at Folketinget vil kunne  

 vurdere, hvorledes der opnås mest miljø for pengene.
For det tredje skal også de sociale og  

 beskæftigelsesmæssige konsekvenser af de enkelte forslag belyses,  

 således at følgerne af forslaget for ledigheden og  

 arbejdsstyrken inden for de relevante erhverv beregnes.
Derved vil også  

 de produktionsmæssige og sundhedsmæssige konsekvenser skulle  

 belyses.
Intet lovforslag, der har miljømæssige  

 konsekvenser, skal kunne vedtages, før der er foretaget en samlet  

 vurdering og prioritering af indsatsen.
I denne prioritering kan også  

 indgå forhold uden for Danmark, idet den mest bæredygtige  

 løsning kunne være at finde i initiativer i Østeuropa  

 eller ulande (jf. joint implementation).
Det økonomiske Råd skriver i sin rapport om  

 bæredygtighed (efteråret 1998), at det er muligt at konstruere  

 bæredygtighedsmål for et enkelt land, især fordi mange af  

 de indgreb, der er nødvendige for at sikre global bæredygtighed,  

 må foretages af de nationale regeringer.
Der er således efter  

 forslagsstillernes mening ikke internationalt set hindringer for, at Danmark  

 implementerer begrebet på nationalt plan.
 Ved at implementere en bæredygtighedsvurdering  

 konsekvent i lovgivningsarbejdet er grundlaget lagt for en bæredygtig  

 udvikling i Danmark, sådan som Brundtlandrapporten definerer  

 begrebet.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af en bæredygtighedsvurdering i lovforslag.
(Beslutningsforslag nr.
B 84).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
 1)   Miljøvurdering af  

 finanslovforslaget for 2000, s. 6-7.
 2)   

  Miljøvurdering af finanslovforslaget for 2000, s. 22.
