 Under henvisning til handelsministeriets bekendtgørelse nr. 317 af 14.  

 juni 1977 om brandsikring af lastskibe skal man for NYE skibe meddele  

 følgende afgørelser, fortolkninger m.v.:
 AD § 1. Alle materialer og komponenter, der indgår i den konstruktive  

 brandsikring, skal være typegodkendte.
 Klasse »A« skodder vil kunne konstrueres med en 4 mm stålplade  

 som grundmateriale med normal stagafstivning og isoleret som følger:
A-60 75 mm 110 kg/kubikmeter Rockwool på skod og 25 mm 110 kg/kubikmeter Rockwool på stag eller 100 mm 40 kg/kubmikmeter Rocwool på skod og 30 mm 80 kg/kubikmeter Rockwool trådvævsmåtte på stag A-30 50 mm 110 kg/kubikmeter Rockwool på skod og 25 mm 110 kg/kubikmeter Rockwool på stag eller 75 mm 40 kg/kubikmeter Rockwool på skod og 30 mm 80 kg/kubikmeter Rockwool trådvævsmåtte på stag A-15 35 mm 110 kg/kubikmeter Rockwool på skod og 25 mm 110 kg/kubikmeter Rockwool på stag eller 50 mm 40 kg/kubikmeter Rockwool på skod og 30 mm 80 kg/kubikmeter Rockwool trådvævsmåtte på stag A-0 Ingen isolation på stål.
 Såfremt skod og/eller dæk består af aluminium, skal der træffes særlige  

 foranstaltninger mod brand.
 Isoleringsmaterialet på lodrette og under-op flader skal fastholdes med  

 ståltrådsnet og clips med ca. 300 mm indbyrdes afstand, hvis  

 isoleringsmaterialet ikke er fastholdt af garnering eller anden beklædning.
 Skibsførerens aptering er i sin helhed omfattet af  

 brandsikringsbekendtgørelsen.
 Ved KONTROLRUM forstås i denne forbindelse: Radiorum, navigeringsrum,  

 CO2-rum, nødgeneratorrum, sprinklercentral og andre rum, hvori der findes  

 brandvisnings- eller brandkontroludstyr.
 Såfremt der i maskinrummet, af hensyn til støj eller andet, findes et  

 kontrolrum, og dette ikke indeholder installationer af den art, som er nævnt  

 ovenfor, vil dette rum ikke blive betragtet som kontrolrum i  

 brandsikringsmæssig henseende, men vil kunne betragtes som en del af  

 maskinrummet.
AD § 6 a.
B- og C-skodder må ikke som underlag have brændbart materiale  

 (må f.eks. ikke hvile på finerplade, spånplade, eller lign. som anvendes som  

 øverste lag i en svømmende dørk).
AD § 8 c.
Brandskodder omkring trapperum samt døre i disse må ikke være  

 forsynet med ventilationsåbninger.
Evt. ventilation af trapperum må ikke  

 skabe forbindelse til den øvrige aptering.
AD § 8 d.
Ved vandtætte døre forstås i denne forbindelse døre, der indgår  

 i skibets vandtætte inddeling.
AD § 9, TABEL 2. Vogndæksrummet i et ro/ro skib er definitionsmæssigt et lastrum,  

 men hvor der findes aptering umiddelbart over, skal det henstilles, at  

 komfortisolationen mod apteringen udføres som en klasse A brandisolation,  

 uanset der kun kan kræves en A-0 brandadskillelse.
AD § 11 d.
Den omtalte afdækning skal bestå af galvaniseret uperforeret  

 stålplade eller tilsvarende (ikke aluminium).
AD § 11 e.
Kabelgennemføringer i brandskodder og -dæk skal sikres  

 effektivt.
 Såfremt der ikke anvendes specielle formstykker af godkendt materiale,  

 skal der i skoddet/dækket være anbragt en stålgennemføring, og mellemrummene  

 mellem de enkelte kabler skal være omhyggeligt udfyldt med ikke brændbart  

 tætningsmateriale.
 I almindelighed må brændbare vinduesindfatninger benyttes, forudsat at der  

 mellem den ubrændbare garnering og hus- eller skibssiden lukkes røgtæt med et  

 ubrændbart materiale rundt om udskæringer i garneringen.
 Såfremt en ventilations-unit er indbygget i loftbeklædningen, skal den på  

 oversiden isoleres med en mindst 25 mm mineraluldsmåtte, medmindre unit'en er  

 godkendt som en del af en loftbeklædning.
 Forbindelseskanalen mellem unit og hovedkanal skal som hovedregel være af  

 stål, såfremt den er af andet materiale skal den isoleres med min. 15 mm  

 trådvævsforstærket mineraluldsmåtte.
AD § 11 l.
Bestemmelserne gælder kun hovedaftrækskanalen for emhætten.
AD § 13 i.
Hussiderne indtil 3 m fra fronten skal isoleres A-60 til en  

 højde af mindst 2 etager.
AD § 13 j.
Alle vinduer og koøjer i frontområdet skal være faste, og  

 vinduesindfatningerne skal udføres af ubrændbart materiale.
Dette gælder  

 ligeledes i sideskodderne i de to nederste etager indtil 5 m agten for  

 frontskoddet.
