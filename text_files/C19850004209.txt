 Med hjemmel i Artikel 21, stykke 4, litra b, i overenskomst af 11. oktober  

 1977 med Republikken Korea til undgåelse af dobbeltbeskatning er Koreas og  

 Danmarks centrale skattemyndigheder blevet enige om følgende:
 Ved anvendelse af Artikel 21, stk. 4, i den dansk-koreanske  

 dobbeltbeskatningsoverenskomst skal udtrykket "koreansk skat som  

 opkræves" omfatte ethvert beløb, som ifølge koreansk skattelovgivning  

 ville have været opkrævet i noget år, såfremt der ikke havde været bevilget  

 skattefritagelse eller skattelempelse for hele det pågældende år eller en del  

 deraf i medfør af Artiklerne 14, 16, 21, 24 og 28 i Foreign Capital  

 Inducement Act of Korea.
 Denne aftale træder i kraft ved offentliggørelsen i Ministerialtidende og  

 har virkning for koreanske skatter, som er nedsat eller bortfaldet efter 1.  

 juli 1984.
