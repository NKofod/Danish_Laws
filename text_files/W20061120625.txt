Landsskatteretskendelse vedr.
Ligningsrådets afgørelse   

 tilvalg af ydelser Klagen vedrører Ligningsrådets afgørelse af  

 22. februar 2005 i henhold til den dagældende skattestyrelseslovs kapitel 2  

 om  

 bindende forhåndsbesked.
Landsskatterettens afgørelse Spørgsmål 1) Kan Ligningsrådet bekræfte,  

 at beskatningen af tilkøbte ydelser vil kunne adskilles fra medarbejderens  

 aftale med arbejdsgiver om fri bil efter ligningslovens § 16, stk. 4,? Ligningsrådet har besvaret  

 det stillede spørgsmål således:
 Nej.
 Landsskatteretten har  

 besvaret det stillede spørgsmål således:
 Ja.
Spørgsmål 2) Kan Ligningsrådet bekræfte,  

 at udnyttelsen af den enkelte ydelse ikke kan betragtes som rådigheden over  

 en  

 yderligere bil efter ligningslovens § 16, stk. 4,? Ligningsrådet har besvaret  

 det stillede spørgsmål således:
 Nej.
 Landsskatteretten har  

 besvaret det stillede spørgsmål således:
 Ja.
Spørgsmål 3) Kan Ligningsrådet bekræfte,  

 at værdiansættelsen af de anvendte ydelser, jf. ligningslovens § 16, stk. 1,  

 jf. stk.3, 1. pkt., kan baseres på grundlag af de faktiske udgifter? Ligningsrådet har besvaret  

 det stillede spørgsmål således:
 Bortfalder.
 Landsskatteretten har  

 besvaret det stillede spørgsmål således:
 Ja.
Spørgsmål 4) Kan Ligningsrådet bekræfte,  

 at en eventuel regulering mellem A og arbejdsgiveren af arbejdsgiverens a  

 conto  

 betaling af tillægsydelser baseret på medarbejderens faktiske brug af de  

 tilkøbte ydelser vil kunne danne grundlag for en tilsvarende reduktion af  

 medarbejderens skattepligtige indkomst? Ligningsrådet har besvaret  

 det stillede spørgsmål således:
 Bortfalder.
 Landsskatteretten har  

 besvaret det stillede spørgsmål således:
 Ja.
Sagens oplysninger Virksomheden har side 1959  

 været repræsenteret i Danmark.
Virksomhedens primære drift er biludlejning.
 Virksomheden har i  

 forbindelse med evaluering af markedet for udlejning/leasing af biler til  

 erhvervskunder  

 overvejet nye markedsmæssige tiltag, herunder følgende:
 Virksomheden lægger til  

 grund, at arbejdsgiveren på forhånd i sine løndrøftelser med den enkelte  

 medarbejder har afsat beløb til personalegoder, herunder en bilordning.
Medarbejderen kan herefter  

 inden for en given beløbsramme hos virksomheden vælge en bil, der dækker  

 medarbejderens behov for fri bil, det vil sige en bil, som medarbejderen  

 varigt  

 har til rådighed til privat anvendelse.
Der indgås på baggrund af den valgte  

 bil sædvanlig leasingaftale mellem virksomheden og arbejdsgiveren.
De  

 skattemæssige konsekvenser for medarbejderen af en sådan aftale berøres ikke  

 i  

 anmodningen.
Er der fortsat inden for den  

 givne ramme et beløb til rådighed, kan medarbejderen vælge ydelser hos  

 virksomheden.
Disse ydelser kan f. eks. være:
·  

  

 	  

 Leje af bil i udlandet i en uge ·  

  

 	  

 Leje af større bil, eksempelvis minibus til  

 8 personer i en uge til f. eks. brug i ferien ·  

  

 	  

 Leje af en varevogn i en weekend.
 Muligheden for tilvalg er  

 personlig og kan alene anvendes af den medarbejder, der er bruger af den  

 leasede bil.
 Medarbejderen vil i  

 forbindelse med anvendelsen af disse tillægsydelser fortsat have den leasede  

 bil  

 (firmabilen) til rådighed.
 Rammeaftalen om vilkårene for  

 køb af yderligere ydelser indgås således i tilslutning til leasingaftalen.  

 Virksomheden sender hver måned en faktura til arbejdsgiveren med særskilt  

 angivelse af såvel leasingydelsen som betaling for ydelser i form af tilkøb.  

 Det rammebeløb, der på årsbasis er til rådighed til leasing af bil og køb af  

 tillægsydelser, faktureres a conto med 1/12 hver måned uafhængig af den  

 konkrete anvendelse af tillægsydelserne i en given måned.
Aftale om leasing af bilen   

 og rammeaftalen vedrørende tilvalg  er indgået mellem arbejdsgiveren og  

 virksomheden.
Det er altså arbejdsgiveren, der over for virksomheden på  

 sædvanlig vis hæfter for betalingen af leasingydelsen og a conto betalinger  

 vedrørende tilvalg.
Den endelige aftale om  

 anvendelse af tillægsydelserne indgås mellem medarbejderen og virksomheden.  

 Det  

 er således medarbejderen, der retter henvendelse til virksomheden, når han  

 ønsker at gøre brug af en ydelse.
Medarbejderen hæfter direkte over for  

 virksomheden  

 i forbindelse med den indgåede aftale for eventuelle afledte forpligtelser,  

 som  

 aftaleforholdet måtte medføre, herunder forsikringsforhold og driftsudgifter  

 i  

 forbindelse med anvendelsen af bilen.
Arbejdsgiveren har ingen forpligtelser  

 i  

 det indbyrdes forhold mellem virksomheden og medarbejderen ud over  

 betalingsforpligtelsen  

 som angivet ovenfor.
Arbejdsgiveren kan ikke disponere over tillægsydelserne.
 Virksomheden sender ultimo  

 året en opgørelse over medarbejderens faktiske brug af tilkøbsmulighederne.  

 Har  

 medarbejderen ikke anvendt alle, men kun enkelte eller ingen af de tilvalgte  

 ydelser, refunderer virksomheden arbejdsgiveren den overskydende a conto  

 betaling.
Arbejdsgiveren vil i  

 forbindelse med den årlige oplysningsseddel for medarbejderen oplyse værdien  

 af  

 den faktiske brug af de tilkøbte ydelser.
Medarbejderens beskatningsgrundlag  

 reguleres tilsvarende.
Ligningsrådets afgørelse Ligningsrådet har tiltrådt  

 Told- og Skattestyrelsens indstilling.
Told- og Skattestyrelsens indstilling Ad spørgsmål 1) Beskatningen af tilkøbte  

 ydelser vil ikke kunne adskilles fra medarbejderens aftale med arbejdsgiveren  

 om fri bil.
Tilvalg af ydelser i form af billeje er en integreret del af den  

 samlede bilordning aftalt mellem arbejdsgiveren og virksomheden.
Etablering  

 af  

 hovedbilordningen er således en forudsætning for, at tillægsdelen  

 kan  

 virkeliggøres.
Hertil kommer, at  

 arbejdsgiveren hæfter for den samlede betaling.
De tilkøbte ydelser har  

 derfor  

 karakter af rådighed over endnu en fri bil, jf. ligningslovens § 16, stk. 4,  

 og  

 beskatning skal derfor ske herefter, jf. udtalelsen vedrørende spørgsmål 2).
 Det indstilles, at der svares  

 nej til spørgsmål 1).
Ad spørgsmål 2) Efter ligningsloven,  

 lovbekendtgørelse nr. 995 af 7. oktober 2004, § 16, stk. 4, beskattes ansatte  

 af værdi af bil til rådighed, såfremt arbejdsgiveren stiller en firmabil til  

 den ansattes disposition til privat brug, uden at der betales fuldt vederlag  

 herfor.
Værdien heraf ansættes til en procentdel af bilens værdi uafhængigt  

 af  

 kørte kilometer.
Det antages, at såfremt der  

 blot køres privat i en firmabil en gang om året, udløses beskatning for fri  

 firmabil for hele året.
Det skattepligtige beløb fastsættes altså uafhængigt  

 af  

 privatkørslens omfang.
Er bilen ikke til rådighed i en periode på mere end en  

 måned, nedsættes den skattepligtige værdi af fri bil med 1/12 for hver fulde  

 måned, bilen ikke har været til rådighed.
Rådigheden kan f. eks. være  

 udelukket, fordi bilen i en periode er stillet til rådighed for en anden  

 ansat  

 på en sådan måde, at skatteyderen ikke selv har adgang til at benytte bilen,  

 eller fordi bilen på grund af skade ikke har kunnet benyttes, jf.  

 Ligningsvejledningen, afsnit A.B.1.9.2.
 Ligningsloven § 16, stk. 4,  

 finder anvendelse på hver enkelt bil, arbejdsgiveren stiller til rådighed for  

 den ansatte til privat brug (der gives ikke mængderabat). Ligningslovens §  

 16,  

 stk. 4, finder ikke kun anvendelse på biler, som arbejdsgiveren ejer, men  

 også  

 på biler, som arbejdsgiveren har lejet (leaset). Stiller arbejdsgiveren en  

 lejet bil til fri rådighed for en ansat, beskattes den ansatte efter  

 ligningslovens § 16, stk. 4, idet den skattepligtige værdi fastsættes, som om  

 bilen var erhvervet til eje af arbejdsgiveren på lejetidspunktet, jf.  

 cirkulære  

 nr. 72 af 17. april 1996 om ligningsloven og Ligningsvejledningen, afsnit  

 A.B.1.9.2.
De nugældende regler for  

 beskatning af fri bil blev indført ved skattereformen i 1993. Formålet var at  

 skabe enkle regler for beskatning af fri bil og samtidig i vid udstrækning  

 blive fri for besværet med udarbejdelse af kørebøger og den efterfølgende  

 kontrol af disse.
Hensigten med skiftet af beskatningsprincip fra faktisk  

 kørsel til rådighed var således at undgå tvister mellem skatteyderne og  

 skattemyndighederne om fastlæggelsen af omfanget af skatteydernes konkrete  

 brug  

 af disse goder.
 Punktvis rådighed af bil  

 stillet til rådighed for privat benyttelse af arbejdsgiveren vil trods  

 tidsmæssigt  

 uvæsentlig og begrænset anvendelse således efter de nugældende regler medføre  

 beskatning efter ligningslovens § 16, stk. 4. Der henvises i den forbindelse  

 til cirkulære nr. 72 af 17. april 1996 om ligningsloven, pkt. 12.4.6.3., hvor  

 der bl.a. er anført:
Har den ansatte f. eks.  

 firmabilen til fri rådighed i perioden 15. december til 3. januar, beskattes  

 den pågældende af 1/12 af årsværdien, idet bilen er til rådighed mindre end  

 30  

 dage. og pkt. 12.4.6.4:
 køres der blot en gang i  

 året privat i en firmabil trods aftale med firmaet om, at firmabilen ikke er  

 til rådighed for privat kørsel, udløses beskatning af værdien af fri firmabil  

 for hele året, dog højest for den periode af året, hvor firmabil er til  

 rådighed for den ansatte, herunder til rådighed for erhvervsmæssig  

 kørsel. Det følger af Told- og  

 Skattestyrelsens cirkulære 2004  30, Værdiansættelse for 2005 for visse  

 personalegoder, pkt. e, at ansattes private kørsel i biler, der efter deres  

 art  

 og fremtræden ikke er anvendelige som alternativ til en privat bil, ikke  

 beskattes efter de almindelige regler om firmabil til rådighed for privat  

 kørsel, jf. ligningslovens § 16, stk. 4, (procentreglerne). Det drejer sig om  

 f.eks. lastvogne, kranvogne, værkstedsvogne og andre specialkøretøjer.
 Hvis den ansatte anvender  

 bilen (specialkøretøjer) i eget erhvervsmæssigt øjemed, eller den private  

 anvendelse ikke sker i tilknytning til den erhvervsmæssige anvendelse af  

 bilen,  

 skal anvendelse af arbejdsgiverens bil beskattes med et beløb, der svarer til  

 det, det vil koste den pågældende at leje en bil med tilsvarende  

 anvendelsesmuligheder, jf. ligningslovens § 16, stk. 3.
 Ligningsrådet har således  

 vedtaget en særlig regel for sporadisk kørsel i specialkøretøjer, hvor  

 beskatning  

 sker efter ligningslovens § 16, stk. 4, om fri bil beskatning.
 Medarbejderens  

 tilvalgsydelser påvirkes direkte af valget af hovedydelse, idet medarbejderen  

 kan råde over det restbeløb, som ikke er anvendt til at lease hovedydelsen  

 for.  

 Aftalegrundlaget er indgået mellem virksomheden og arbejdsgiveren, og  

 medarbejderen disponerer inden for de overordnede økonomiske rammer, som  

 arbejdsgiveren har fastsat, og som han hæfter for overfor virksomheden, d. v.  

 s. den ansatte er befuldmægtiget for arbejdsgiveren.
Det er rådigheden, der  

 beskattes, og alene enkeltstående brug af bil stillet til rådighed af  

 arbejdsgiveren  

 udløser beskatning efter ligningslovens § 16, stk. 4. Samtidig finder  

 ligningslovens § 16, stk. 4, anvendelse på hver enkelt bil, arbejdsgiveren  

 stiller til rådighed for den ansatte til privat brug.
Det er herefter  

 opfattelsen, at de tilkøbte ydelser har karakter af endnu en fri bil stillet  

 til rådighed af arbejdsgiveren, og at medarbejderen skal beskattes efter  

 ligningslovens § 16, stk. 4.
 Det indstilles, at  

 Ligningsrådet svarer nej til spørgsmål 2).
Ad spørgsmål 3) Da tillægsydelsen skal  

 beskattes efter ligningslovens § 16, stk. 4, jf. gennemgangen ad spørgsmål 1)  

 og 2), bortfalder spørgsmålet.
Ad spørgsmål 4) Da tillægsydelsen skal  

 beskattes efter ligningslovens § 16, stk. 4, jf. gennemgangen ad spørgsmål 1)  

 og 2), bortfalder spørgsmålet.
Klagerens påstand og argumenter Virksomheden har som sin  

 primære drift udlejning af biler ved leasing og lejeaftaler.
 I forbindelse med nye  

 markedsføringstiltag ønsker virksomheden at tilbyde følgende koncept:
Ved indgåelse af en  

 ansættelsesaftale, der omfatter fri bil på en leasingaftale, vil  

 arbejdsgivervirksomheden som udgangspunkt have sat en ramme for størrelsen af  

 udgiften til en fri bil.
Kan såvel arbejdsgiver som medarbejder blive enige  

 om  

 en lavere fast leasingudgift end fastlagt i den oprindelige ramme ved valg af  

 en billigere bil, vil medarbejderen have et overskydende beløb til rådighed i  

 sin lønpakke.
Dette beløb er allerede ved lønaftalens indgåelse afsat til  

 lejlighedsvis supplerende billeje hos leverandøren af den sædvanlige frie  

 bil.
 Medarbejderen kan herefter  

 inden for leasingfirmaets udbud vælge en eller flere ydelser, f.eks.:
·  

  

 	  

 Leje af bil i udlandet i en uge ·  

  

 	  

 Leje af en større bil, eksempelvis minibus  

 til 8 personer i en uge til f.eks. brug i ferien ·  

  

 	  

 Leje af varevogn i en weekend.
 Omfanget af de mulige  

 tilvalgsydelser afhænger af, hvor stort det overskydende beløb er i forhold  

 til  

 den oprindelige bilramme i ansættelsesaftalen.
Talmæssigt eksempel Fast månedlig leasingydelse i  

 henhold til den oprindelige ramme  

 	  

 8.000  

 kr.
Denne leasingydelse kan f. eks. antages at  

 dække en bil med en salgspris på 300.000 kr.
 Den af medarbejderen valgte  

 bil koster månedligt  

 	  

 -6.500  

 kr.
 Overskydende ramme på  

 månedsbasis  

 	  

 1.500  

 kr.
 Det årlige beløb i  

 lønaftalen, der ikke er udnyttet til sædvanlig fri bil, bliver herefter  

 18.000  

 kr.
Leje af bil i udlandet en uge  

 koster f.eks. 5.000 kr.
Leje af en minibus i Danmark kan koste 10.000 kr.  

 Leje  

 af varevogn i en weekend koster f.eks. 5.000 kr.
 Medarbejderen vil inden for  

 den ramme, der er aftalt mellem medarbejderen og arbejdsgiveren, nemlig i alt  

 96.000 kr., herefter kunne anvende 78.000 kr. til leje af bil i henhold til  

 sædvanlig leasingaftale samt 18.000 kr. til tilvalg.
 Vælger medarbejdere herefter  

 leje af bil i udlandet en uge og leje af varevogn en weekend, vil den samlede  

 udgift til køb af tilvalg efter tallene i eksemplet være 10.000 kr.
Aftaleretlige forhold Arbejdsgiveren betaler  

 månedligt 8.000 kr. i henhold til aftale med virksomheden.
Det samlede  

 aftaleforhold  

 er indgået skriftligt mellem arbejdsgiveren og virksomheden.
Såfremt medarbejderen ønsker  

 at anvende en tilvalgsydelse, retter medarbejderen selv henvendelse til  

 virksomheden.
Medarbejderen står som lejer på aftalen i forhold til  

 tilvalgsydelsen, ligesom medarbejderen selv betaler yderligere ydelser i  

 relation til tilvalgsydelsen, herunder benzin og forsikring.
Ved udgangen af indkomståret  

 opgør virksomheden den samlede udgift ved aftalen.
Denne kunne se sådan ud:
 Månedlig leje, jf.  

 leasingaftale  

 	  

 78.000  

 kr.
 Tilvalg  

 	  

 10.000  

 kr.
 I alt  

 	  

 88.000  

 kr.
 Arbejdsgiveren har indbetalt  

 	  

 96.000  

 kr.
 Difference, der  

 tilbagebetales til arbejdsgiveren  

 	  

 8.000  

 kr.
 Tilbagebetalingen sker primo  

 efterfølgende indkomstår.
 Medarbejderen har intet krav  

 på at modtage et eventuelt uudnyttet rammebeløb, og beløbet kan ej heller  

 overføres til efterfølgende indkomstår.
Beskatning af medarbejderen Efter ligningslovens § 16,  

 stk. 4, beskattes medarbejderen, såfremt arbejdsgiveren stiller en bil til  

 rådighed til den ansattes private anvendelse.
Der er i lovgivningen fastsat  

 en  

 skematisk værdi til opgørelse af værdien af personalegodet.
Denne værdi  

 anvendes på biler i sædvanlig forstand, men ikke på andre ordninger,  

 eksempelvis fri motorcykel, der værdiansættes efter hovedreglen i  

 ligningslovens  

 § 16, stk. 3, som lån af et aktiv.
Værdien af den leasede bil  

 ansættes til 25 % af værdien af bilen, i eksemplet 75.000 kr.
Beløbet indgår  

 i  

 medarbejderens skattepligtige indkomst som A-indkomst, ligesom der svares  

 arbejdsmarkedsbidrag af værdien.
Herudover beskattes  

 medarbejderen af værdien af de tilvalgte ydelser efter ligningslovens § 16,  

 stk. 3. Medarbejderens skattepligtige indkomst tillægges på lønsedlen således  

 yderligere 1.500 kr. om måneden.
Da medarbejderen ved årets udgang alene har  

 anvendt 10.000 kr. ud af de 18.000 kr., reduceres hans beskatningsgrundlag i  

 decemberlønnen med de overskydende 8.000 kr.
Dette svarer til det beløb, som  

 fra virksomheden returneres til arbejdsgiverne som overskydende betaling  

 efter  

 indkomstårets udløb.
Ligningsrådets afgørelse Ligningsrådet har i sin  

 afgørelse anført, at anvendelsen af ovennævnte tilvalgte ydelser er omfattet  

 af  

 reglerne for fri bil på tilsvarende vis som den egentlige leasingaftale.  

 Medarbejderen skal derfor beskattes efter reglerne i ligningslovens § 16,  

 stk.  

 4, hvorefter beskatningen efter Ligningsrådets fortolkning udgør mindst 1/12  

 af  

 bilens værdi i fri handel.
Ligningsrådet fastsætter  

 således i overensstemmelse hermed, at medarbejderen i den måned, hvor han  

 udnytter tilvalget, bliver beskattet af to biler til rådighed.
Benyttes to  

 tilvalg i samme måned, vil medarbejderen efter Ligningsrådets afgørelse blive  

 beskattet af tre biler til rådighed.
Repræsentantens vurdering Medarbejderens anvendelse af  

 tilvalgte ydelser kan ikke sidestilles med fri bil stillet til rådighed af  

 arbejdsgiveren.
Det skyldes, at de tilvalgte ydelser som beskrevet ovenfor  

 ikke  

 kvantitativt og kvalitativt kan sidestilles med fri bil i forhold til  

 hensigten  

 med loven om beskatning af medarbejderens frie rådighed over arbejdsgiverens  

 bil.
For så vidt angår bilen i  

 udlandet, vil denne alene være til rådighed til privat befordring under den  

 tidsmæssigt afgrænsede ferie.
Den lejede varevogn vil alene kunne anvendes i  

 den aftalte weekend i forbindelse med den planlagte flytning.
Der er ikke  

 tale  

 om biler, der i vid forstand er egnede til at indgå i familiens sædvanlige,  

 daglige brug, og som er et alternativ til en privat bil.
Dette ses jo netop  

 også af, at der  ved siden af dette tilvalg  er en  

 leasingbil til sædvanlig  

 brug.
For at kunne statuere  

 beskatning efter reglerne om fri bil skal der være tale om en vis kvalitet og  

 kvantitet i rådigheden over den frie bil.
Der må således være tale om et  

 længerevarende/vedvarende forhold og en almen, ubegrænset brugsret.
Udgangspunktet ved beskatning  

 efter ligningslovens § 16, stk. 4, er da også beskatning i det fulde  

 indkomstår  

 fra det tidspunkt, hvor bilen stilles til rådighed.
Beskatning kan inden for  

 den ubegrænsede anvendelsesperiode undgås, hvis der tages konkrete skridt til  

 at opgive rådigheden midlertidigt, og den manglende rådighed har en varighed  

 på  

 mindst en måned.
Den rådighedsregel, der via  

 myndighedernes praksis har udviklet sig, er en fejlfortolkning af hensigten  

 med  

 bestemmelsen.
Det fremgår af Ligningsvejledningen, afsnit A.B.1.9.2., at  

 medarbejderen beskattes af minimum en måned, hvis han har rådighed over en  

 firmabil.
Det svarer ikke til lovens formål samt ordlyden af cirkulære nr. 72  

 af 17. april 1996. Her er det lagt til grund, at der er tale om en løbende  

 beskatning, hvor ovenstående forhold  manglende rådighed i minimum en  

 måned   

 netop er en undtagelse til beskatning.
Myndighederne har altså gennem den  

 udviklede praksis formået at dreje reglen rundt, således at der nu er tale om  

 minimum en måneds beskatning ved rådighed over arbejdsgiverens bil.
Der ses  

 ikke at være hjemmel til en sådan fortolkning i lovteksten eller i cirkulæret  

 udstedt hermed.
 Det er ikke i forbindelse med  

 det lovforberedende arbejde fastlagt, hvornår en bil faktisk er til rådighed  

 efter ligningslovens § 16, stk. 4. Det er dog forudsat, at en sådan rådighed  

 har en vis kvalitativ og kvantitativ karakter, og at denne rådighed derfor  

 (kun) kan opgives for en måned ad gangen.
Det fastholdes derfor, at der  

 ikke skal ske beskatning efter ligningslovens § 16, stk. 4, over rådighed af  

 fri bil i perioder af kortere varighed.
Der er ikke tale om en fri bil, men  

 derimod om arbejdsgiverens betaling af medarbejderens private udgifter,  

 alternativt konvertering af løn til naturalier.
Beskatning skal derfor finde  

 sted efter ligningslovens § 16, stk. 3, hvorefter den af arbejdsgiveren  

 faktisk  

 afholdte udgift udgør beskatningsgrundlaget for medarbejderen.  

 Arbejdsgiverens  

 betaling af den ansattes private udgifter eller konvertering af løn til  

 naturalier er sædvanlig A-indkomst for medarbejderen, jf. kildeskattelovens §  

 43 og bekendtgørelse nr. 852 af 15. oktober 2003 til kildeskatteloven.  

 Beløbet  

 indgår derfor i medarbejderens skattepligtige indkomstgrundlag.
Landsskatterettens bemærkninger og begrundelse Spørgsmål 1) Spørgsmålet må besvares  

 bekræftende.
Tilvalg af ydelser i form af begrænset billeje vil således som  

 tilvalgsordningen er beskrevet, kunne adskilles fra medarbejderens aftale med  

 arbejdsgiveren om fri bil.
Spørgsmål 2) Det bemærkes, at beskatning  

 af fri bil efter ligningslovens § 16, stk. 4, ikke forudsætter et vedvarende  

 forhold.
 Tilvalg af ydelser i form af  

 tidsmæssigt begrænset og formålsbestemt leje af anden bil kan ikke  

 sidestilles  

 med fri bil, men anses for at være arbejdsgiverens betaling af medarbejderens  

 private udgifter, hvorefter beskatning skal foretages efter ligningslovens §  

 16, stk. 3. Forudsætningen for beskatning efter ligningslovens § 16, stk. 3,  

 er, at den pågældende tillægsydelse alene vedrører såvel begrænset tidsmæssig  

 som formålsbestemt anvendelse.
Spørgsmål 3) I forlængelse af besvarelsen  

 af spørgsmål 1) og spørgsmål 2) besvares dette spørgsmål bekræftende.
Spørgsmål 4) I forlængelse af besvarelsen  

 af spørgsmål 1) og 2) besvares dette spørgsmål bekræftende.
