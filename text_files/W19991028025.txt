Kendelse fra Pressenævnet i sag nr.  

 72/1999 K har ved advokat [J] klaget til Pressenævnet over  

 en tv-udsendelse bragt i Danmarks Radio den 13. april 1999 og den  

 efterfølgende omtale i TV-avisen den 15. april 1999, idet hun mener,  

 at god presseskik er tilsidesat.
Tv-udsendelsen den 13. april 1999 var en  

 dokumentarudsendelse med titlen "Farvel Far", der handlede om 3 fædres  

 kampe for at få samvær med deres børn.
Det ene af disse  

 børn er klagerens datter.
Klageren medvirkede ikke i udsendelsen, men  

 der blev i udsendelsen afspillet uddrag af et bånd fra klagerens  

 telefonsvarer, hvorpå klagerens advokat [J] har indtalt en besked til  

 klageren.
I udsendelsen blev båndet tekstet.
Ifølge  

 teksten blev der sagt:
"Ja, hej (navn udeladt), det var jo herligt, det jeg  

 hørte.   Det er [J].
Nu skal du høre   jeg tror det er bedst  

 jeg går derud sammen med lægeerklæringen, fordi jeg kan jo  

 ikke tage bestemmelser om noget som helst og hvis du vil vente med at anmelde  

 ham, bliver han anholdt på fredag så ville det jo være helt  

 fint.
(Interview med advokat  Anders  Lindholt) Vi kan jo også prøve at få den aflyst  

 med den begrundelse at du er syg, men den vil de ikke rigtig .. øh,  

 tror jeg .. den lugter lidt langt væk, men det måske nemmere bare  

 gå derud som jeg startede med.
(Interview med advokat  Anders  Lindholt) Det er fantastisk flot det der med Lene    Lene  Jakobsen  

   har kunnet gøre det.
(speak vedrørende en erklæring fra  Lene  

  Jakobsen) Og .. jeg tænkte på jeg skal jo beskikkes for  

 den lille .. så jeg kan følge sagen .. og du skal nok have et  

 brev med fra mig eller også skal jeg sende et brev derud som ligger der  

 lige efter at du har været oppe og anmelde det .. eller også kan  

 du samtidig sige du jo gerne vil have mig, men vi skal lige snakkes sammen -  

   så kan du svare på  , til læge for at få en  

 lægeattest.
Vi snakkes ved.
Speak: Vi ville gerne have interviewet advokat [J]  

 om denne fremgangsmåde er normal i de samværssager, hun er  

 involveret i , men [J] har ikke ønsket at medvirke i dette  

 program." I indslaget i TV-avisen den 15. april 1999 hed det  

 bl.a.:
Studiespeak: En af landets mest kendte  

 skilsmisseadvokater bliver nu angrebet af sine egne advokatkollegaer.
Et  

 dokumentarprogram har nemlig afsløret, at hun brugte tvivlsomme  

 metoder i forbindelse med en sag om forældremyndighed.
(Telefonsvarerbånd) Vi kan også prøve at få den aflyst, med  

 den begrundelse at du er syg ..
Speak: Advokat [J] opfordrer en klient til at  

 lægge sig syg for at undgå at møde i retten i en  

 samværssag.
Opfordringen blev vist i DR-dokumentarprogrammet "Farvel  

 Far" i tirsdags, og i dag reagerede advokatrådet.
(Billeder fra dokumentarprogrammet "Farvel Far") Speak: Da [F] blev skilt, slog retten fast, at han  

 havde ret til samvær med sin datter.
Men moren ville ikke udlevere  

 barnet, selv om fogedretten gav hende stribevis af bøder. [J] var  

 morens advokat, og pludselig blev [F], der her ses med sin nye familie,  

 anklaget for incest mod datteren.
En børnesagkyndig  

 undersøgelse frikendte ham for anklagerne, men alligevel meldte moren  

 sin ex-mand til politiet.
Speak: Politiet afviste at rejse sigtelse mod [F] og i  

 forbindelse med aktindsigt i sagen, fik han ved en fejl udleveret et  

 bånd fra sin ex-kones telefonsvarer.
Beskeden fra [J] bliver indtalt  

 få dage før moren endnu engang skal møde i  

 fogedretten.
Speak: [F], som vi så i indslaget, vandt for  

 nylig en injuriesag mod sin ex-kone, og Lyngby Politi overvejer nu at rejse  

 sigtelse mod [J] og hendes klient for falsk anmeldelse." Klageren har anført, at det er i strid med de  

 faktiske forhold, når det i udsendelserne er anført, at klageren  

 og barnets far var samlevende og blev skilt, og at barnets far er klagerens  

 eksmand.
Klageren har i den forbindelse anført, at hun og  

 barnets far aldrig har været gift eller samlevende og heller ikke har  

 haft bofællesskab.
Der har alene været tale om et løst  

 forhold af kortere varighed mellem en ung kvinde på 22-23 år og  

 en 40-årig mand.
 Klageren har oplyst, at hun i forbindelse med en anden sag  

 for Pressenævnet er blevet bekendt med, at hendes barns far har haft  

 folkeregisteradresse på hendes adresse i ca. 1½ måned, men at hun  

 intet har vidst herom.
 Klageren har i den forbindelse anført, at Danmarks  

 Radio ikke har efterprøvet oplysningen herom, således som de  

 vejledende regler for god presseskik kræver, selv om dette let kunne  

 været sket ved henvendelse til klageren eller hendes advokat.
 Klageren har videre anført, at der også i  

 indslaget den 15. april 1999 bringes forkerte oplysninger om det reelle  

 forhold mellem klageren og hendes barns far.
Klageren har herudover anført, at det er forkert,  

 når det i indslaget den 15. april 1999 blev sagt, at politiet  

 overvejede at rejse sigtelse mod klageren og hendes advokat for falsk  

 anmeldelse.
Klageren har ikke foretaget anmeldelse af barnets far i  

 forbindelse med hans samvær med datteren, men har alene anmeldt ham for  

 chikane over for hende selv.
Der er derfor heller ikke tale om en falsk  

 anmeldelse vedrørende faderens samvær med datteren.
 Klageren har anført, at oplysningerne om, at  

 politiet overvejede at rejse sigtelse mod klageren og dennes advokat burde  

 være efterprøvet i særlig grad ved forelæggelse for  

 "den pågældende", dvs. klageren eller eventuelt hendes advokat.  

 Da en sådan forelæggelse ikke ville kunne bringe nogen afklaring,  

 burde Danmarks Radio derfor atter have taget kontakt med Lyngby politi for at  

 sikre sig, at der var belæg for udtalelsen.
 Klageren har i den forbindelse anført, at Danmarks  

 Radio ikke har dokumenteret, hvem hos Lyngby Politi, der har fremsat  

 udtalelsen om, at man overvejede at sigte klageren og hendes advokat for  

 falsk anmeldelse.
 Klageren har herudover anført, at hun og hendes  

 advokat flere gange er blevet opfordret til at medvirke i udsendelsen, men at  

 de aldrig er blevet anmodet om at verificere udsendelsens oplysninger.
 Klageren har endelig anført, at der er indgivet en  

 selvstændig klage fra hendes advokat.
Danmarks Radio har i en udtalelse anført, at man  

 med udsendelsen "Farvel Far" ønskede at belyse sagsgangen i  

 incestsager med henblik på de incestanklagede fædres  

 retssikkerhed.
Danmarks Radio har derfor på intet tidspunkt haft  

 interesse i at behandle samværssagen mellem klageren og barnets far,  

 når der ses bort fra de enkelte faktuelle oplysninger om sagen, som er  

 nødvendige for at forstå den principielle problemstilling i, at  

 mødre med en incestanklage kan påvirke en samværssag, uden  

 at anklagen nogen sinde bliver underlagt en behandling, som lever op til de  

 mest elementære krav om retssikkerhed.
 Danmarks Radio har videre anført, at klageren ikke  

 er nævnt ved navn i hverken udsendelsen "Farvel Far" eller i TV-avisen  

 og ikke umiddelbart kan identificeres, hvis man ikke er bekendt med sagen i  

 forvejen.
Danmarks Radio har fremlagt udskrift af  

 Søllerød Kommunes folkeregister, hvoraf fremgår, at  

 barnets far i 1½ måned i 1990 boede på klagerens adresse.
Denne  

 oplysning bestyrkes af Moestrups Lokaltelefonbog for området og af  

 klagerens forklaring til Fogedretten i samværssagen.
Danmarks Radio har  

 derfor ikke fundet anledning til yderligere at søge disse oplysninger  

 efterprøvet, da de efter den foreliggende dokumentation fremstår  

 som utvivlsomme.
Danmarks Radio har i den forbindelse anført, at man i  

 forbindelse med forberedelsen af udsendelsen "Farvel Far" henvendte sig til  

 klageren med henblik på at give hende adgang til at kommentere de  

 oplysninger, der forelå, men klagerens ønskede ikke at  

 medvirke.
 Danmarks Radio har vedrørende anvendelsen af ordet  

 "skilt" anført, at dette ikke er anvendt som et juridisk begreb, men  

 som en sædvanlig sprogbrug, der anvendes, når to menneskers  

 samliv ophører.
Danmarks Radio har vedrørende  

 spørgsmålet om, hvorvidt Lyngby Politi overvejer at rejse  

 sigtelse mod klageren, anført, at der ikke er nogen grund til at  

 tvivle på, at politiet har opfattet klagerens henvendelser til politiet  

 som anmeldelser bl.a. vedrørende seksuelle overgreb.
På grundlag  

 af en anmeldelsesrapport, der er fremlagt i sagen, fastholder Danmarks Radio,  

 at man har været i besiddelse af så klar dokumentation for, at  

 der er foretaget anmeldelse mod barnets far for seksuelle overgreb, at der  

 ikke har været grundlag for at foretage yderligere efterprøvelse  

 af disse oplysninger ved forelæggelse for klageren.
Danmarks Radio har fastholdt, at der er tale om en loyal  

 gengivelse af oplysningen fra Lyngby Politi, om at man overvejede at sigte  

 klageren og dennes advokat for falsk anmeldelse.
Denne oplysning kunne ikke  

 efterprøves ved henvendelse til klageren eller dennes advokat, idet  

 ingen af disse kunne have mulighed for at kende yderligere til politiets  

 overvejelser om at rejse sigtelse.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen, Erling Fugl.
 Pressenævnet udtaler:
Pressenævnet kan ikke foretage en  

 bevisførelse, og nævnet kan derfor ikke tage nærmere  

 stilling til karakteren af den henvendelse, klageren har foretaget til Lyngby  

 politi.
Nævnet kan heller ikke tage stilling til, om Danmarks Radio  

 havde grundlag for bemærkningen om, at Lyngby politi overvejede at  

 sigte klageren og dennes advokat for falsk anmeldelse.
Pressenævnet  

 finder, at Danmarks Radio har haft fornødent grundlag for at betegne  

 klagerens henvendelse til politiet om en mulig krænkelse af hendes  

 datter som en anmeldelse.
 Pressenævnet finder ikke grundlag for at udtale  

 kritik af, at faderen til klagerens barn er blevet omtalt som klagerens  

 eksmand.
Pressenævnet lægger efter de foreliggende  

 oplysninger til grund, at Danmarks Radio har anmodet klageren om at medvirke  

 i dokumentarudsendelsen.
Klageren ønskede ikke at medvirke, og  

 Pressenævnet finder, at der i denne sag ikke er oplysninger, der  

 derefter burde have været efterprøvet i særlig grad ved  

 forelæggelse for klageren forud for offentliggørelsen.
 Pressenævnet finder vedrørende indslaget i  

 TV-avisen den 15. april 1999, at dette indslag rettede sig mod klagerens  

 advokat og ikke mod klageren, og at det derfor var tilstrækkeligt, at  

 Danmarks Radio søgte   og fik   en udtalelse fra klagerens advokat i  

 relation til de oplysninger, der blev bragt i dette indslag.
 Afsagt den 10. august 1999.
