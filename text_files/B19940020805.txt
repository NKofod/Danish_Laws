 I medfør af § 7, stk. 1 i lov nr. 169 af 16. marts 1994 om butikstid  

 fastsættes:
Butikstidsankenævnets kompetence og  

 organisation § 1.  Butikstidsankenævnet behandler klager over  

 afgørelser truffet af kommunalbestyrelsen efter §§ 4 og 5, jf. § 9, stk. 4, i  

 lov om butikstid.
Klager til nævnet kan kun indgives af de foreninger og  

 organisationer, der er bemyndiget hertil i medfør af Erhvervs- og  

 Selskabsstyrelsens bekendtgørelse nr. 207 af 21. marts 1994 om påtaleret til  

 butikstidsankenævnet.
§ 2.  Nævnet består af 1 formand, der skal være  

 jurist, og 2 andre medlemmer.
Alle medlemmer skal være uafhængige af berørte  

 kommunale eller organisationsmæssige interesser.
Formanden samt de andre  

 medlemmer og disses suppleanter udnævnes af Erhvervs- og Selskabsstyrelsen  

 for indtil 4 år ad gangen.
 § 3.  Intet af nævnets medlemmer må deltage i  

 behandlingen af en sag, når vedkommende efter retsplejelovens regler ville  

 være inhabil som dommer.
 Stk. 2.  Et medlem er pligtigt at give nævnet meddelelse  

 om omstændigheder, som vil kunne medføre den pågældendes inhabilitet, jf.  

 stk. 1.
 § 4.  Spørgsmål om et medlems habilitet bør så vidt  

 muligt rejses, inden nævnets behandling af sagen begynder.
 Stk. 2.  Nævnet afgør selv, om et medlem kan deltage i  

 en sags behandling.
 § 5.  Nævnets sekretariatsopgaver varetages af  

 Erhvervs- og Selskabsstyrelsen, der udpeger en sekretær for nævnet. §§ 3 og 4  

 finder tilsvarende anvendelse for sekretæren.
 § 6.  Formanden tilrettelægger nævnets arbejde,  

 herunder arbejdet i sekretariatet.
 Stk. 2.  Tid, sted og dagsorden for nævnets møder  

 fastsættes af formanden, der drager omsorg for mødernes indkaldelse.
 Stk. 3.  Formanden leder forhandlingerne på nævnets  

 møder.
Sagens forberedelse § 7.  Klager indgives skriftligt til  

 butikstidsankenævnets sekretariat, adresse: Erhvervs- og Selskabsstyrelsen,  

 Kampmannsgade 1, 1780 København V.
Stk. 2.  Klagen skal indeholde en fremstilling af de  

 forhold, der ønskes bedømt af nævnet.
Med klagen skal følge et gebyr på 4.000  

 kr.
Medfølger gebyret ikke, og betales dette ikke inden en af formanden  

 fastsat frist, afvises klagen.
 § 8.  Formanden kan afvise klager, der ikke er  

 omfattet af nævnets kompetence eller er indgivet af en part, der ikke er  

 klageberettiget i medfør af § 1.
 Stk. 2.  Afvises en klage, tilbagebetales gebyret.
 § 9.  Nævnet sender kopi af klageskrivelsen med  

 eventuelle bilag til den indklagede kommunalbestyrelse med opfordring om at  

 udtale sig inden en fastsat frist.
Stk. 2.  Kommunalbestyrelsens udtalelse med eventuelle  

 bilag forelægges for klageren.
Finder formanden det påkrævet, skal parterne  

 have lejlighed til at fremkomme med yderligere indlæg inden for en fastsat  

 frist.
Stk. 3.  Formanden sørger for, at de nødvendige  

 oplysninger til sagens behandling foreligger, og at de nødvendige  

 undersøgelser er foretaget.
På ethvert tidspunkt under sagens behandling kan  

 der indhentes yderligere oplysninger.
 Stk. 4.  Formanden sørger for, at parterne får kendskab  

 til oplysninger fra modparten, når disse må anses af betydning for sagens  

 afgørelse, medmindre afgørende hensyn til offentlige eller private interesser  

 taler herimod.
Sagens afgørelse § 10.  Nævnets afgørelser træffes på skriftligt  

 grundlag.
 Stk. 2.  Formanden kan dog bestemme, at en sag skal  

 forhandles mundtligt.
§ 11.  Nævnets afgørelser træffes ved almindelig  

 stemmeflerhed.
Ved behandlingen og afgørelsen af en sag medvirker samtlige  

 medlemmer eller disses suppleanter.
Hvert medlem har 1 stemme.
Stk. 2.  En afgørelse skal begrundes og gengive  

 mindretallets indstilling.
Nævnets afgørelser underskrives af formanden og  

 sendes til sagens parter.
 Stk. 3.  Afgørelserne kan ikke indbringes for anden  

 administrativ myndighed.
 Offentliggørelse m.m.
 § 12.  Nævnet kan bestemme, at en afgørelse skal  

 offentliggøres.
 § 13.  Gives der klageren helt eller delvis medhold i  

 den indbragte klage, eller ændrer kommunalbestyrelsen sin afgørelse i  

 overensstemmelse med klagerens påstand, kan nævnet bestemme, at  

 kommunalbestyrelsen helt eller delvis skal godtgøre klageren det betalte  

 gebyr.
 § 14.  Bekendtgørelsen træder i kraft den 1. april  

 1994.
