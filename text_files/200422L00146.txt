Fremsat den 6. april 2005 af  

 udenrigsministeren (Per Stig Møller) Forslag til Lov  

 om tilstødende zone § 1.  

  

 Danmarks tilstødende zone omfatter havområder uden for og stødende op til  

 søterritoriet indtil en afstand af 24 sømil (44.448 m) fra de til enhver tid  

 gældende basislinjer.
 § 2.  

  

 Afgrænsningen af den tilstødende zone i forhold til fremmede stater, hvis  

 kyster ligger over for det danske riges kyster i en afstand, der er mindre  

 end  

 48 sømil, eller som grænser op til Danmark, sker i mangel af aftale efter den  

 linje, der ligger lige langt fra de nærmeste punkter på basislinjerne ved de  

 to  

 staters kyster (midtlinjeprincippet).
 Stk. 2.  

  

 Udenrigsministeren bekendtgør afgrænsningen af den tilstødende zone.
 § 3.  

  

 I  

 den tilstødende zone kan Danmark udøve den fornødne kontrol med henblik på:
a)  

 	  

 at forhindre, at de  

 i Danmark gældende told-, afgifts-, udlændinge- eller sundhedslove og regler  

 fastsat i medfør heraf overtrædes på Danmarks land- eller søterritorium; b)  

 	  

 at straffe  

 overtrædelse af ovennævnte love og regler fastsat i medfør heraf begået på  

 Danmarks land- eller søterritorium.
 Stk. 2.  

  

 Oprettelsen  

 af en tilstødende zone medfører ingen ændring af lovgivningen for den  

 eksklusive  

 økonomiske zone eller kontinentalsoklen eller kontrollen med arkæologiske og  

 historiske genstande.
 § 4.  

  

 Loven træder i kraft den 1. juli 2005.
 § 5.  

  

 Loven  

 gælder ikke for Færøerne og Grønland, men kan ved kongelig anordning sættes i  

 kraft for disse rigsdele med de afvigelser, som de særlige færøske og  

 grønlandske forhold tilsiger.
Bemærkninger til lovforslaget Almindelige bemærkninger Formålet med lovforslaget om etablering af en tilstødende  

 zone er at forbedre mulighederne for at forebygge og bekæmpe  

 narkotikasmugling,  

 told- og afgiftsovertrædelser samt illegal indvandring ad søvejen.
Danmark  

 har  

 i dag kun mulighed for at føre kontrol med og håndhæve overholdelsen af den  

 pågældende lovgivning i søterritoriet, som strækker sig indtil 12 sømil fra  

 kysten.
Med vedtagelsen af lovforslaget samtykker Folketinget i, at  

 lovgivningen vil kunne håndhæves uden for søterritoriet indtil 24 sømil fra  

 kysten, herunder i korridorerne af åbent hav omkring Danmark, men kun i den  

 del  

 af korridorerne, som er beliggende inden for ydergrænserne for Danmarks  

 eksklusive økonomiske zone (EEZ). I praksis betyder dette, at Lillebælt og  

 Storebælt samt den danske del af Øresund vil blive omfattet af loven.
 Et andet vigtigt formål med oprettelsen af zonen er at  

 undgå, at Danmarks søgrænser på sigt som følge af den igangværende etablering  

 af tilsvarende zoner i nabolandene vil blive mere udsatte end nabolandenes  

 søgrænser.
 Det retlige indhold af den tilstødende zone er et andet end  

 for den eksklusive økonomiske zone, som Danmark oprettede den 1. juli 1996. H  

 vor kyststaten i den eksklusive økonomiske  

 zone har  

 suveræne rettigheder vedrørende ressourcer og  

 mulighed for at håndhæve  

 miljøbeskyttelsesregler, som er i overensstemmelse med internationale regler  

 og  

 normer,  

 har kyststaten i den tilstødende zone udelukkende  

 kontrolbeføjelser knyttet til visse dele af den lovgivning, der i øvrigt er  

 gældende på statens søterritorium, nemlig told-, afgifts-, udlændinge- og  

 sundhedslove.
 Begrebet tilstødende zone er gradvist udviklet i  

 statspraksis siden 2. verdenskrig gennem etablering af zoner uden for  

 søterritoriet, hvor kyststatens lovgivning havde virkning og blev håndhævet.  

 En  

 bestemmelse af mere begrænset rækkevidde blev indsat i Genève-konventionen om  

 det ydre territorialfarvand og den tilstødende zone fra 1958. Denne  

 bestemmelse  

 gav udelukkende kyststaten mulighed for etablering af en tilstødende zone  

 indtil 12 sømil fra basislinjerne, i hvilken kyststaten kunne håndhæve  

 overtrædelser af visse love og forskrifter begået på land- og søterritoriet.  

 Bestemmelsen blev overført i næsten uændret form til FNs  

 Havretskonvention,  

 der blev vedtaget i 1982, og som trådte i kraft den 16. november 1994.  

 Danmark  

 ratificerede Havretskonventionen den 16. november 2004.
Havretskonventionen af 1982 definerer begrebet tilstødende  

 zone og fastlægger kyststatens rettigheder i zonen.
Det følger af denne  

 konvention,  

 at kyststaten er berettiget til at etablere en tilstødende zone på indtil 24  

 sømil målt fra basislinierne for søterritoriet, dvs. normalt i en bredde af  

 12  

 sømil uden for et søterritorium af 12 sømils bredde.
Den tilstødende zone  

 dækker således et område, der er sammenfaldende med en del af den eksklusive  

 økonomiske zone.
Det følger af Havretskonventionen, at statens jurisdiktion  

 inden for en tilstødende zone er begrænset i forhold til jurisdiktionen i  

 søterritoriet.
Ved etablering af en tilstødende zone får kyststaten  

 beføjelser  

 til inden for zonen at udøve kontrol, dels med henblik på at forhindre  

 overtrædelser af statens told-, afgifts-, udlændinge- eller sundhedslove og  

 forskrifter  

 på dens land- og søterritorium, dels med henblik på at straffe overtrædelser  

 af  

 disse love, som allerede måtte være begået på land- eller søterritoriet.  

 I det omfang Danmark har kontrollerende og  

 retshåndhævende jurisdiktion i den tilstødende zone, kan denne jurisdiktion  

 ikke udøves i videregående omfang, end hvad der gælder over for fremmede  

 skibe  

 på søterritoriet.
Der har på internationalt plan, herunder blandt EU-landene,  

 i de seneste år kunnet spores en markant stigning i interessen for etablering  

 af tilstødende zoner.
Stigningen er primært begrundet i det voksende behov  

 for  

 at forebygge og bekæmpe narkotikakriminalitet og illegal indvandring ad  

 søvejen.
Dertil kommer, at de øgede kontrolmuligheder også kan være nyttige  

 instrumenter i indsatserne med henholdsvis at bekæmpe terrorisme og at  

 forhindre spredningen af masseødelæggelsesvåben ad søvejen.
Kontrol i den  

 tilstødende zone er også nævnt som en foranstaltning i det program med  

 foranstaltninger til bekæmpelse af ulovlig indvandring ved Den Europæiske  

 Unions medlemsstaters søgrænser, som Rådet vedtog den 27. november 2003.
 76 ud af 150 kyststater havde primo 2005 etableret  

 tilstødende zoner.
Blandt EU-landene har Belgien, Cypern, Frankrig, Malta,  

 Portugal og Spanien allerede etableret sådanne zoner, mens der i Nederlandene  

 er fremlagt lovforslag om etablering af en tilstødende zone.
Norge har med  

 virkning fra 1. januar 2004 etableret en tilstødende zone i forbindelse med  

 udvidelsen af sit søterritorium.
En række EU-lande, bl.a.
Sverige, UK, Irland  

 og Italien overvejer at etablere tilstødende zoner.
Inden for en årrække vil  

 hovedparten af Danmarks nabolande formentlig etablere tilstødende zoner med  

 deraf forøgede muligheder for at forebygge og bekæmpe bl.a.  

 narkotikakriminalitet og illegal indvandring ad søvejen.
Lovforslagets gennemførelse har ikke umiddelbart statsfinansielle,  

 administrative eller erhvervsøkonomiske konsekvenser.
Etablering af en  

 tilstødende zone pålægger ikke staten en pligt til overvågning i zonen, men  

 giver udelukkende staten en ret til kontrol og håndhævelse af den relevante  

 lovgivning og kontrol i et større havområde end hidtil.
Økonomiske konsekvenser for stat, kommuner og  

 amtskommuner Det forudsættes, at omkostninger forbundet med aktiviteter  

 for at håndhæve den jurisdiktionsmæssige kompetence i den tilstødende zone  

 afholdes af de respektive ressortmyndigheder.
Der er ikke for tiden udtrykt  

 ønske om at øge den generelle overvågning.
Administrative konsekvenser for stat, kommuner og  

 amtskommuner Lovforslaget giver staten øgede kontrolbeføjelser knyttet  

 til visse dele af den lovgivning, der i øvrigt er gældende på statens land-  

 og  

 søterritorium, nemlig told-, afgifts-, udlændinge- og sundhedslove, men  

 pålægger  

 ikke staten en pligt til øget kontrol med denne lovgivning.
I den udstrækning  

 forslaget fører til øget kontrol, vil det have administrative konsekvenser.
Økonomiske konsekvenser for erhvervslivet Lovforslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets  

 virksomhedspaneler.
Styrelsen vurderer ikke, at forslaget er  

 erhvervsrelevant,  

 og det bør derfor ikke forelægges et af Økonomi- og Erhvervsministeriets  

 virksomhedspaneler.
Administrative konsekvenser for erhvervslivet Lovforslaget skønnes ikke at have administrative  

 konsekvenser for erhvervslivet.
Miljømæssige konsekvenser Lovforslaget skønnes ikke at have nogen miljømæssige  

 konsekvenser.
Administrative konsekvenser for borgerne Lovforslaget medfører øgede kontrolbeføjelser over for  

 borgerne vedrørende overtrædelser af told-, afgifts-, udlændinge-, og  

 sundhedslove og regler fastsat i medfør heraf, der er begået på Danmarks  

 land-  

 eller søterritorium.
Forholdet til EU-retten Lovforslaget indeholder ikke EU-retlige aspekter.
Høring Forslaget har været sendt i høring  

 hos:
Danmarks Rederiforening Rederiforeningen for Mindre Skibe Rederiforeningen af 1895 Bilfærgernes Rederiforening Danmarks Fiskeriforening Fiskernes Forbund Hotel-, Restaurant- og  

 Turisterhvervets Arbejdsgiverforening Scandlines Dansk Navigatørforening Metal Søfart Radiotelegrafistforeningen af 1917 Specialarbejderforbundet i Danmark Specialarbejderforbundet i Danmark-  

 Hanstholm afdeling, Sømændenes Forbund i Danmark Dansk Sø-Restaurationsforening RestaurationsBranchens Forbund Danmarks Skibsmæglerforening Funktionærernes og Tjenestemændenes  

 Fællesråd Dansk Arbejdsgiverforening Landsorganisationen i Danmark Arbejderbevægelsens Erhvervsråd Amtsrådsforeningen i Danmark Kommunernes Landsforening Foreningen af Danske Privathavne Sammenslutningen af Danske Havne Københavns Havn A/S Københavns Kommune Århus Havn Aalborg Havn Esbjerg Havn Frederikshavns Havn Kystdirektoratet Beskæftigelsesministeriet Økonomi- og Erhvervsministeriet Finansministeriet Ministeriet for Videnskab,  

 Teknologi og Udvikling Forsvarsministeriet Indenrigs- og Sundhedsministeriet Justitsministeriet Kirkeministeriet Kulturministeriet Ministeriet for Fødevarer, Landbrug  

 og Fiskeri Skatteministeriet Socialministeriet Statsministeriet Trafikministeriet Undervisningsministeriet Det Norske Veritas Lloyd's Register of Shipping Bureau Veritas Germanischer Lloyd Nippon Kaiji Kyokai Assurandør-Sociétetet Assuranceforeningen SKULD Foreningen af Danske Søassurandører Skibsbevaringsfonden Sø- og Handelsretten Advokatrådet Danmarks Fiskeriundersøgelser Dansk Ornitologisk Forening Forbrugerrådet Friluftsrådet Kort- og Matrikelstyrelsen Mærsk Olie & Gas A/S Danmarks Naturfredningsforening Dansk Sejlunion Farvandsvæsenet Foreningen af Danske Ral- og  

 Sandsugere Greenpeace Danmark Miljøklagenævnet Oliebranchens Fællesrepræsentation Rigsombudsmanden i Grønland Danmarks Sportsfiskerforbund Færøernes Landsstyre Miljøstyrelsen Energistyrelsen Rigsombudsmanden på Færøerne Grønlands Hjemmestyre Verdensnaturfonden Dansk Industri Entreprenørforeningen Sundhedsstyrelsen Told- og Skattestyrelsen Skov- og Naturstyrelsen Søfartsstyrelsen Foreningen af danske  

 Eksportvognmænd Dansk Speditørforening Det Danske Handelskammer Told-og Skattestyrelsen Landbrugsraadet Politidirektøren Rigspolitichefen Politimesterforeningen Rigsadvokaten Danske Lodser Sammenslutningen af mindre  

 Erhvervsfartøjer Dansk Vandski Forbund Dansk Kano og Kajak Forbund Danmarks Fritidssejler Union Dansk Forening for Rosport Danmarks Jægerforbund Dansk Amatørfiskerforening Dansk Sportsdykker Forbund Danmarks Tursejlerforening Foreningen til Langturssejladsens  

 Fremme Falcks Redningskorps A/S Sammenfattende skema vedrørende vurdering af  

 lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Det forudsættes, at omkostninger forbundet med aktiviteter  

 for at håndhæve den jurisdiktionsmæssige kompetence i den tilstødende zone  

 afholdes af de respektive ressortmyndigheder.
Der er ikke for tiden udtrykt  

 ønske om at øge den generelle overvågning.
Administrative konsekvenser for stat, kommuner og amtskommuner Lovforslaget giver øgede kontrolbeføjelser knyttet til  

 visse dele af den lovgivning, der i øvrigt er gældende på statens land- og  

 søterritorium, nemlig told-, afgifts-, udlændinge- og sundhedslove, men  

 pålægger  

 ikke staten en pligt til øget kontrol.
 I den udstrækning lovforslaget fører til øget kontrol,  

 vil det have administrative konsekvenser.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Ved bestemmelsen etableres en dansk tilstødende zone indtil  

 en afstand af 24 sømil fra basislinjerne med virkning fra lovens  

 ikrafttræden.  

 Bestemmelsen om den tilstødende zones udstrækning er udformet i  

 overensstemmelse  

 med folkeretlig praksis, som nu er nedfældet i FNs Havretskonvention af  

 1982.  

 Zonen må ikke strække sig ud over 24 sømil fra de basislinjer, hvorfra  

 bredden  

 af søterritoriet måles.
Bestemmelsen indebærer, at korridorerne af åbent hav  

 omkring Danmark også bliver omfattet af den tilstødende zone, men kun i den  

 del  

 af korridorerne som er beliggende inden for ydergrænserne for Danmarks  

 eksklusive økonomiske zone (EEZ).
Til § 2 FNs Havretskonvention af 1982 indeholder i modsætning til  

 Genève-konventionen af 1958 ingen bestemmelser om indbyrdes afgrænsning  

 mellem  

 stater af den tilstødende zone.
Bestemmelsen bygger på det folkeretlige  

 princip, hvorefter grænsedragningen mellem stater, hvis kyster ligger over  

 for  

 eller grænser op til hinanden, ikke må strække sig udover midtlinjen,  

 medmindre  

 der foreligger en anden aftale, eller hvor særlige omstændigheder gør sig  

 gældende.
For Danmarks vedkommende vil de eksisterende aftaler om  

 afgrænsning af søterritoriet, kontinentalsoklen, fiskerizonen og den  

 eksklusive  

 økonomiske zone være bestemmende for afgrænsningen af de tilstødende zoner på  

 de steder, hvor der ikke er plads til de fulde 24 sømil.
Det drejer sig om  

 følgende aftaler:
  

 	  

 Protokol af 3.  

 september 1921 vedrørende afstikningen af grænsen mellem Danmark og Tyskland  

 (optrykt  

 i Danmarks Traktater, Årgang 1921, nr. 15), jf. hertil bekendtgørelse nr. 497  

 af 21. december 1923 angående grænsen mellem Danmark og Tyskland således som  

 denne er fastsat af den i henhold til bestemmelsen i Versaillestraktatens  

 art.  

 111 nedsatte grænseafstikningskommission.
Den dansk-tyske grænse i Lister Dyb  

 og i Flensborg Fjord er baseret på ovennævnte protokol fra 1921,   

 	  

 Overenskomst af 9.  

 november 1984 med Sverige vedrørende afgrænsning af kontinentalsoklen og  

 fiskerizonerne  

 mellem Danmark og Sverige, jf.
Deklarationen af 30. januar 1932 mellem  

 Danmark  

 og Sverige angående grænseforholdene i Sundet med senere ændringer,   

 	  

 Overenskomst af 9.  

 juni 1965 med Forbundsrepublikken Tyskland om afgrænsning af den kontinentale  

 sokkel i Nordsøen i kystområdet med tilhørende protokol af samme dato om  

 Østersøen,   

 	  

 Traktat af 14.  

 september 1988 med Den Tyske Demokratiske Republik om afgrænsning af  

 kontinentalsoklen  

 og fiskerizonerne. (Forbundsrepublikken Tyskland har succederet i traktaten  

 ved  

 foreningen med DDR fra og med den 3. oktober 1990.) Bestemmelsen i stk. 2 fastslår, at udenrigsministeren  

 bekendtgør afgrænsningen af den tilstødende zone.
Til § 3 Stk. 1 opregner Danmarks rettigheder i den tilstødende  

 zone, som gengivet i FNs Havretskonvention, art. 33.
Stk. 2 præciserer, at etableringen af den tilstødende  

 zone ikke ændrer på kontrollen med arkæologiske og historiske genstande  

 fundet  

 i havet, selv om disse genstande ifølge Havretskonventionens artikel 303  

 kunne  

 være omfattet af kontrollen i den tilstødende zone.
Grunden er, at der  

 allerede  

 er etableret en arkæologisk zone på 24 sømil fra basislinjerne,  

 som omfatter  

 disse genstande, jf. § 14 i Lov nr.9 af 3. januar 1992 om  

 Naturbeskyttelse  

 samt § 28 i lov nr. 473 af 7. juni 2001 om museer, der fastslår statens  

 ejendomsret til fortidsminder.
Til § 4 Lovens ikrafttrædelse er fastsat til 1. juli 2005.
Til § 5 Bestemmelsen er en sædvanlig ikrafttrædelsesbestemmelse for  

 Færøerne og Grønlands vedkommende.
Bestemmelsen sikrer, at loven ved kongelig  

 anordning senere efter forelæggelse for det færøske og det grønlandske  

 hjemmestyre kan sættes i kraft for disse dele af Riget samtidig eller hver  

 for  

 sig.
Bestemmelsen giver tillige adgang til sådanne afvigelser, som de særlige  

 færøske og grønlandske forhold tilsiger.
