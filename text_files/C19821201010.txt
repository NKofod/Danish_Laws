 Ministeriet har i forskellige tidligere skrivelser stillet i udsigt, at  

 man i forbindelse med fastsættelsen af fællesfondens overslag for  

 regnskabsåret 1983 ville tage under overvejelse, at budgettere et beløb,  

 hvoraf tilskud i begrænset omfang kunne udbetales til præster, der deltager i  

 de i stifterne arrangerede kurser.
 Efter at spørgsmålet påny har været nøje overvejet, skal man meddele, at  

 ministeriet ikke ser sig i stand til af fællesfonden at stille midler til  

 rådighed til dækning af befordringsudgifter eller andre udgifter for præster,  

 der deltager i de i stifterne arrangerede kurser.
 Det er ministeriets opfattelse, at den fornødne støtte til præsternes  

 deltagelse i kurserne som hidtil bør afholdes af stiftsfonden.
