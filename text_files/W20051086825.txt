Dispensation  

 fra krav om uddannelse for at kunne opsætte rulle- og bukkestilladser, men  

 ikke  

 dispensation fra uddannelseskravet ved opstilling af systemstilladser Arbejdsmiljøklagenævnet har på møde den 30. august 2005  

 behandlet Deres klage på vegne af XXX.
De klager over, at XXX har fået afslag  

 på ansøgninger om dispensation fra uddannelseskravene på stilladsområdet.
Nævnet traf følgende A F G Ø R E L S E R XXX får ikke dispensation fra uddannelseskravet på  

 stilladsområdet i forhold til systemstilladser.
 XXX får dispensation fra uddannelseskravet på stilladsområdet i  

 forhold til rulle- og bukkestilladser.
B E G R U N D E L S E Der er ingen særlige forhold, der gør, at XXX skal have  

 dispensation fra uddannelseskravet vedrørende systemstilladser, men hans  

 mangeårige erfaring betyder, at han får dispensation fra uddannelseskravet  

 vedrørende rulle- og bukkestilladser.
Arbejdsmiljøklagenævnet har lagt til grund, at XXX   

 	  

 er murerarbejdsmand   

 	  

 har ca. 17 års  

 erfaring med opsætning af stilladser, herunder svære stålstilladser samt  

 rulle-  

 og bukkestilladser.
Arbejdsmiljøklagenævnet har endvidere lagt til grund, at   

 	  

 uddannelsen i  

 systemstilladser omfatter 3 ugers undervisning, der i dag indgår som en del  

 af  

 specialarbejderuddannelsen   

 	  

 uddannelsen i rulle-og  

 bukkestilladser varer 1 dag.
 Alle, der arbejder med opstilling, ændring og nedtagning af  

 stilladser højere end 3 meter, skal være uddannet til stilladsopstilling,  

 eller  

 have gennemgået et særligt kursus eller en stopprøve inden 15. juli 2006.
 Bekendtgørelsen, hvori uddannelseskravet fremgår, giver  

 mulighed for dispensation, hvis der foreligger særlige forhold.
 I forhold til uddannelseskravet for systemstilladser har  

 Arbejdsmiljøklagenævnet lagt vægt på, at XXX ikke har en uddannelse, der er  

 relevant for stilladsopstilling.
Arbejdsmiljøklagenævnet mener, at XXXs erfaring ikke fuldt ud  

 kan sidestilles med den særlige uddannelse, som nu er et krav.
Der foreligger  

 ingen særlige forhold.
XXX får derfor ikke dispensation for uddannelseskravet  

 vedrørende systemstilladser.
 Vedrørende uddannelseskravet for rulle- og bukkestilladser har  

 Arbejdsmiljøklagenævnet lagt vægt på, at der er tale om et meget kort kursus  

 set i forhold til de ca. 17 års erfaring, som XXX har.  

 Arbejdsmiljøklagenævnet  

 mener, at det er et særligt forhold, og XXX får derfor dispensation.
 Som Arbejdstilsynet har nævnt, har XXX mulighed for i stedet at  

 bestå en stopprøve vedrørende systemstilladser inden 15. juli 2006 .
 Arbejdsmiljøklagenævnet fastholder således Arbejdstilsynet  

 afgørelse af 18. januar 2005, men ændrer Arbejdstilsynets afgørelse af 12.  

 januar 2005.
Arbejdsmiljøklagenævnet henviser til   

 	  

 Lov om arbejdsmiljø,  

 jf. lovbekendtgørelse nr. 784 af 11. oktober 1999 § 41, nr. 1   

 	  

 Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler, som ændret ved bekendtgørelse. nr. 670 af 7. august 1995,  

 bekendtgørelsen nr. 832 af 27. november 1998 og bekendtgørelse nr. 727 af 29.  

 juni 2004 § 21 samt bilag 1, punkt 6.23, 6.24, 6.25 og 6.26 På klagenævnets vegne XXX 1. Sagsforløb Arbejdstilsynet fremstiller sagen på følgende måde i udtalelse  

 af 4. maj 2005:
 Sagens indhold 6. december 2004 ansøgte XXX om dispensation fra  

 uddannelseskravet for arbejde med 1) rulle- og bukkestilladser og 2)  

 systemstilladser eksklusiv rulle- og bukkestilladser.
Hertil anvendte XXX to  

 skemaer, som branchen har udarbejdet til formålet (bilag C).
XXXs opdeling af ansøgningen skyldes formentlig, at rulle- og  

 bukkestilladsuddannelsen kun varer 1 dag.
For systemstilladser inklusiv  

 rulle-  

 og bukkestilladser, vil der minimum være tale om et 3-ugers forløb.
 Kravet om uddannelse følger af bilag 1, stk. 6.24, i  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler.
 XXX begrundede ansøgningen med, at han siden 1987 har arbejdet  

 med stilladser i forskellige virksomheder, samt at han har en erhvervsmæssig  

 baggrund som murerarbejdsmand.
 Den 12. januar 2005 traf Arbejdstilsynet  ved en fejl - kun  

 afgørelse i forhold til den del af dispensationsansøgningen, der vedrørte  

 rulle- og bukkestilladser (bilag D).
 Umiddelbart efter, at fejlen blev konstateret, traf  

 Arbejdstilsynet 18. januar 2005 også afgørelse i forhold til den del af  

 dispensationsansøgningen, der vedrørte systemstilladser eksklusiv rulle- og  

 bukkestilladser (bilag E).
 I overskriften til afgørelsen af 18. januar 2005 anføres det  

 ved en beklagelig fejl, at der er tale om en genfremsendelse,  

 uanset at der  

 er tale om en selvstændig afgørelse.
I begge afgørelser afslog Arbejdstilsynet at dispensere fra  

 uddannelseskravet på stilladsområdet.
Samtidig blev XXX orienteret om, at  

 ansatte inden 15. juli 2006 skal have opfyldt uddannelseskravet for at kunne  

 arbejde med opstilling, ændring af opstilling og nedtagning af henholdsvis  

 rulle- og bukkestilladser og systemstilladser.
I afgørelsen af 18. januar 2005 blev XXX desuden orienteret om,  

 at erfarne stilladsmontører ved at bestå kursus om kompetenceafklaring for  

 erfarne stilladsopstillere (stopprøve) vil kunne opfylde uddannelseskravet  

 for  

 så vidt angår systemstilladser eksklusiv rulle- og bukkestilladser, jf. bilag  

 1, stk. 6.25, i ovennævnte bekendtgørelse.
Samme mulighed gælder ikke  

 for  

 de meget korte uddannelsesforløb (1 dag) for rulle- og bukkestilladser.
 2. Arbejdstilsynets  

 afgørelse Arbejdstilsynet traf den 12. januar 2005 følgende afgørelse:
Ansøgning om  

 dispensation fra uddannelseskravet på stilladsområdet Ved brev af 8. december 2004 har De ansøgt om dispensation fra  

 uddannelseskravet i forhold til opstilling, ændring af opstilling og  

 nedtagning  

 af rulle- og bukkestilladser.
Sagens indhold De begrunder ansøgningen med, at De er murerarbejdsmand og har  

 været beskæftiget i virksomheden XXX i perioden fra år 1987 til 1989, i  

 virksomheden XXX i perioden 1990 til 1991, i virksomheden XXX i perioden fra  

 år  

 1992 til 1993, i virksomheden XXX fra år 1994 og frem 2003 og i virksomheden  

 XXX  

 i år 2004.
Arbejdstilsynets  

 vurdering Det følger af bilag 1, stk. 6.24, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler, at der ved opstilling, ændring af  

 opstilling og nedtagning af stilladser højere end 3 meter, kun må beskæftiges  

 personer, der har gennemgået en særlig uddannelse, eller, som på grund af  

 deres  

 faglige uddannelse, er kvalificeret til at opstille den pågældende  

 stilladstype.
Der er således i bekendtgørelsen lagt op til, at alle, der  

 arbejder med opstilling, ændring af opstilling og nedtagning skal gennemgå  

 den  

 særlige uddannelse.
Kun i helt særlige tilfælde vil der kunne dispenseres fra  

 dette krav.
 Arbejdstilsynet har over for partsudvalget vedrørende reglerne  

 på området tilkendegivet, at hvis der er en lille gruppe af ældre, meget  

 erfarne stilladsopstillere, der kom i klemme med bekendtgørelsens  

 ikrafttræden, vil Arbejdstilsynet - med baggrund i en individuel, konkret  

 vurdering - vurdere, om der kan dispenseres fra ovennævnte uddannelseskrav.
 Der vil ud fra disse hensyn i helt særlige tilfælde kunne  

 dispenseres, hvis det i forhold til ansøgerens uddannelse, erfaring og alder  

 vil virke åbenbart urimeligt, at ansøgeren skal deltage i kurser på  

 stilladsområdet.
Afgørelse Arbejdstilsynet finder ikke, at der, på baggrund af  

 oplysningerne i Deres ansøgning, kan dispenseres fra uddannelseskravet i  

 forhold til opstilling, ændring af opstilling og nedtagning af rulle- og  

 bukkestilladser.
Vejledning De bør være opmærksom på, at ansatte inden den 15. juli 2006  

 skal have opfyldt uddannelseskravet for at kunne arbejde med opstilling,  

 ændring af opstilling og nedtagning af rulle- og bukkestilladser højere end 3  

 meter.
Hjemmel Bilag 1, stk. 6.24 og 6.25, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler.
 Arbejdstilsynet traf den 18. januar 2005 følgende afgørelse:
Ansøgning om  

 dispensation fra uddannelseskravet på stilladsområdet (genfremsendelse) Ved brev af 10. december 2004 har De ansøgt om dispensation fra  

 uddannelseskravet i forhold til opstilling, ændring af opstilling og  

 nedtagning  

 af systemstilladser.
Sagens indhold De begrunder ansøgningen med, at De er murerarbejdsmand, og at  

 De har været beskæftiget i virksomheden XXX i perioden fra år 1987 til år  

 1989,  

 i virksomheden XXX i perioden fra 1990 til 1991, i virksomheden XXX i  

 perioden  

 fra år 1992 til 1993, i virksomheden XXX i perioden fra år 1994 til 2003 og i  

 virksomheden XXX i perioden 2003 og frem til nu.
Arbejdstilsynets  

 vurdering Det følger af bilag 1, stk. 6.24, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler, at der ved opstilling, ændring af  

 opstilling og nedtagning af stilladser højere end 3 meter, kun må beskæftiges  

 personer, der har gennemgået en særlig uddannelse, eller, som på grund af  

 deres  

 faglige uddannelse, er kvalificeret til at opstille den pågældende  

 stilladstype.
Der er således i bekendtgørelsen lagt op til, at alle, der  

 arbejder med opstilling, ændring af opstilling og nedtagning skal gennemgå  

 den  

 særlige uddannelse.
Kun i helt særlige tilfælde vil der kunne dispenseres fra  

 dette krav.
 Arbejdstilsynet har over for partsudvalget vedrørende reglerne  

 på området tilkendegivet, at hvis der er en lille gruppe af ældre, meget  

 erfarne stilladsopstillere, der kom i klemme med bekendtgørelsens  

 ikrafttræden, vil Arbejdstilsynet - med baggrund i en individuel, konkret  

 vurdering - vurdere, om der kan dispenseres fra ovennævnte uddannelseskrav.
 Der vil ud fra disse hensyn i helt særlige tilfælde kunne  

 dispenseres, hvis det i forhold til ansøgerens uddannelse, erfaring og alder  

 vil virke åbenbart urimeligt, at ansøgeren skal deltage i kurser på  

 stilladsområdet.
Afgørelse Arbejdstilsynet finder ikke, at der, på baggrund af  

 oplysningerne i Deres ansøgning, kan dispenseres fra uddannelseskravet i  

 forhold til opstilling, ændring af opstilling og nedtagning af  

 systemstilladser.
Vejledning De bør være opmærksom på, at ansatte inden den 15. juli 2006  

 skal have opfyldt uddannelseskravet eller bestået kursus om  

 kompetenceafklaring  

 for erfarne stilladsopstillere (stopprøve) for at kunne arbejde med  

 opstilling,  

 ændring af opstilling og nedtagning af stilladser højere end 3 meter.
Hjemmel Bilag 1, stk. 6.24 og 6.25, i Arbejdstilsynets  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler.
 3. Klagen til  

 Arbejdsmiljøklagenævnet XXX har sendt følgende klage på vegne af XXX:
Vedr.: sag nr.
XXX Med henvisning til svarskrivelse af d. 12/1-2005 vedr.  

 dispensation fra uddannelseskravet på stilladsområdet for én af vore  

 medarbejder, vil vi hermed gerne klage over afgørelsen, idet vor medarbejder  

 stort set hele sit arbejdsliv har beskæftiget sig med svære stålstilladser.  

 Vi  

 håber hermed, at I endnu engang vil se på sagen.
Kopi af meritskema og tidligere ansøgning vedlægges. 4. Arbejdstilsynets  

 udtalelse Arbejdstilsynet udtaler følgende den 4. maj 2005:
 Sagens indhold 6. december 2004 ansøgte XXX om dispensation fra  

 uddannelseskravet for arbejde med 1) rulle- og bukkestilladser og 2)  

 systemstilladser eksklusiv rulle- og bukkestilladser.
Hertil anvendte XXX to  

 skemaer, som branchen har udarbejdet til formålet (bilag C).
XXXs opdeling af ansøgningen skyldes formentlig, at rulle- og  

 bukkestilladsuddannelsen kun varer 1 dag.
For systemstilladser inklusiv  

 rulle-  

 og bukkestilladser, vil der minimum være tale om et 3-ugers forløb.
 Kravet om uddannelse følger af bilag 1, stk. 6.24, i  

 bekendtgørelse nr. 727 af 29. juni 2004 om ændring af bekendtgørelse om  

 anvendelsen af tekniske hjælpemidler.
 XXX begrundede ansøgningen med, at han siden 1987 har arbejdet  

 med stilladser i forskellige virksomheder, samt at han har en erhvervsmæssig  

 baggrund som murerarbejdsmand.
 Den 12. januar 2005 traf Arbejdstilsynet  ved en fejl - kun  

 afgørelse i forhold til den del af dispensationsansøgningen, der vedrørte  

 rulle- og bukkestilladser (bilag D).
 Umiddelbart efter, at fejlen blev konstateret, traf  

 Arbejdstilsynet 18. januar 2005 også afgørelse i forhold til den del af  

 dispensationsansøgningen, der vedrørte systemstilladser eksklusiv rulle- og  

 bukkestilladser (bilag E).
 I overskriften til afgørelsen af 18. januar 2005 anføres det ved  

 en beklagelig fejl, at der er tale om en genfremsendelse, uanset  

 at der er  

 tale om en selvstændig afgørelse.
I begge afgørelser afslog Arbejdstilsynet at dispensere fra  

 uddannelseskravet på stilladsområdet.
Samtidig blev XXX orienteret om, at  

 ansatte inden 15. juli 2006 skal have opfyldt uddannelseskravet for at kunne  

 arbejde med opstilling, ændring af opstilling og nedtagning af henholdsvis  

 rulle- og bukkestilladser og systemstilladser.
I afgørelsen af 18. januar 2005 blev XXX desuden orienteret om,  

 at erfarne stilladsmontører ved at bestå kursus om kompetenceafklaring for  

 erfarne stilladsopstillere (stopprøve) vil kunne opfylde uddannelseskravet  

 for  

 så vidt angår systemstilladser eksklusiv rulle- og bukkestilladser, jf. bilag  

 1, stk. 6.25, i ovennævnte bekendtgørelse.
Samme mulighed gælder ikke  

 for  

 de meget korte uddannelsesforløb (1 dag) for rulle- og bukkestilladser.
Arbejdstilsynets  

 sagsbehandling De to afgørelser blev truffet på grundlag af de af XXX i  

 dispensationsansøgningerne anførte oplysninger.
 Da sagen anses for tilstrækkeligt oplyst, har Arbejdstilsynet  

 ikke foretaget yderligere sagsbehandlingsskridt i anledning af klagen.
Arbejdstilsynets  

 vurdering Uddannelseskravet på stilladsområdet følger af bilag I, stk. 6.24,  

 i Arbejdstilsynets bekendtgørelse nr. 727 af 29. juni 2004 om ændring af  

 bekendtgørelse om anvendelsen af tekniske hjælpemidler.
 Heraf fremgår det, at der ved opstilling, ændring af opstilling  

 og nedtagning af stilladser højere end 3 meter, kun må beskæftiges personer,  

 der har gennemgået en særlig uddannelse, eller, som på grund af deres faglige  

 uddannelse, er kvalificeret til at opstille den pågældende stilladstype.  

 Bekendtgørelsen  

 lægger således op til, at alle ansatte, der arbejder med opstilling, ændring  

 af  

 opstilling og nedtagning skal gennemgå den særlige uddannelse.
Kun i helt særlige tilfælde vil der kunne dispenseres fra dette  

 krav.
Arbejdstilsynet har over for partsudvalget vedrørende reglerne på  

 området  

 tilkendegivet, at hvis der er en lille gruppe af ældre, meget erfarne  

 stilladsopstillere, der kom i klemme med bekendtgørelsens  

 ikrafttræden, vil Arbejdstilsynet -  

 	  

 med baggrund i en  

 individuel, konkret vurdering - kunne dispensere fra uddannelseskravet.
 Der vil ud fra disse hensyn i helt særlige tilfælde kunne  

 dispenseres, hvis det i forhold til ansøgerens uddannelse, erfaring og alder  

 vil virke åbenbart urimeligt, at ansøgeren skal deltage i kurser på  

 stilladsområdet.
Efter en fornyet gennemgang af sagen finder Arbejdstilsynet, at  

 afgørelserne af 12. og 18. januar 2005 bør fastholdes.
Det er således  

 vurderingen, at XXX ikke er fremkommet med oplysninger, der kan begrunde en  

 dispensation fra ovennævnte regler.
 5. Nyt efter klagen Intet nyt modtaget.
6. Regler Lov om arbejdsmiljø, jf. lovbekendtgørelse nr. 784 af  

 11. oktober 1999 Kapitel 5 Arbejdets udførelse § 41.  

  

 Arbejdsministeren kan fastsætte regler om, 1)  

 	  

 at arbejder, der kan  

 medføre betydelig fare for ulykker eller sygdom, kun må udføres af personer,  

 der har gennemgået en nærmere angivet uddannelse, aflagt en prøve eller  

 opnået  

 en bestemt alder, 2) Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler, som ændret ved bekendtgørelse. nr. 670 af 7. august 1995,  

 bekendtgørelsen nr. 832 af 27. november 1998 og bekendtgørelse nr. 727 af 29.  

 juni 2004 Kapitel 5 Dispensationer og klageadgang § 21.  

  

 Direktøren for Arbejdstilsynet kan, hvor særlige forhold foreligger, tillade  

 afvigelser fra bestemmelser i denne bekendtgørelse, når det skønnes rimeligt  

 og  

 forsvarligt, og i det omfang, det er foreneligt med Rådets direktiv nr.  

 89/655/EØF af 30. november 1989 om minimumsforskrifter for sikkerhed og  

 sundhed  

 i forbindelse med arbejdstagernes brug af arbejdsudstyr under arbejdet, som  

 ændret ved Rådets direktiv nr. 01/45/EF.
 § 22.  

  

 Afgørelser efter bekendtgørelsen kan påklages efter § 81 i lov om  

 arbejdsmiljø.
Bilag 1 Stilladser 6.23 Opstilling, ændring af opstilling og nedtagning af stilladser i  

 større omfang skal foregå under ledelse af en særligt sagkyndig person og af  

 ansatte, der har modtaget en særligt fyldestgørende instruktion i opstilling,  

 ændring af opstilling og nedtagning af stilladser.
Den person, der leder  

 arbejdet, og de berørte ansatte skal råde over brugsanvisningen, jf. pkt.  

 6.12.
6.24 Ved opstilling, ændring af opstilling og nedtagning af stilladser  

 højere end 3 meter må der kun beskæftiges personer, der har gennemgået en  

 særlig uddannelse, eller som på grund af deres faglige uddannelse er  

 kvalificeret til at opstille den pågældende stilladstype.
Uddannelsen  

 udarbejdes af arbejdsmarkedets parter og godkendes af Arbejdstilsynet.
6.25 Ansatte, der inden den 15. juli 2006 har gennemført og bestået  

 kursus om kompetenceafklaring for erfarne stilladsopstillere, udarbejdet af  

 arbejdsmarkedets parter, må dog tilsvarende opstille, ændre opstilling og  

 nedtage stilladser højere end 3 meter.
6.26 Ved opstilling, ændring af opstilling og nedtagning af stilladser  

 lavere end eller på 3 meter må der kun beskæftiges ansatte, der har modtaget  

 en  

 særligt fyldestgørende instruktion, navnlig for så vidt angår 1)  

 	  

 forståelse af  

 opstillings-, nedtagnings- og ændringsvejledningen for de pågældende  

 stilladser, 2)  

 	  

 sikkerhed under  

 opstilling, nedtagning og ændring af de pågældende stilladser, 3)  

 	  

 foranstaltninger til  

 forebyggelse af risikoen for, at personer eller genstande styrter ned, 4)  

 	  

 sikkerhedsforanstaltninger  

 i tilfælde af ændringer i vejrforholdene, som kunne bringe de pågældende  

 stilladsers sikkerhed i fare, 5)  

 	  

 tilladte  

 belastningsforhold og 6)  

 	  

 andre risici i  

 forbindelse med ovennævnte opstilling, nedtagning og ændring.
