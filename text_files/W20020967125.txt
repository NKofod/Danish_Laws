Fra 1. februar 2001 til 31. august 2001 var medlemmet ansat i sin  

 søns anpartsselskab, som i april 2001 ændrede navn.
Navnet  

 på medlemmets tidligere enkeltmandsfirma indgik i anpartsselskabets nye  

 navn.
Medlemmet havde aldrig ejet nogen del af anpartsselskabet.
 Ankenævnet anså medlemmet for ledig ved tilmelding til AF 1.  

 september 2001, idet hans enkeltmandsfirma blev anset for ophørt ved  

 afmelding hos Told Skat 31. december 2000.
 Ankenævnet lagde vægt på medlemmets oplysninger om, at  

 hans firma ikke havde varelager, driftsmidler eller inventar efter den 31.  

 december 2000, og at virksomhedens lejemål ophørte på  

 dette tidspunkt.
 Ved ophør med selvstændig konsulentvirksomhed er afmelding  

 fra momsregistrering en betingelse, fordi det ikke altid er muligt at  

 fremlægge anden fyldestgørende dokumentation for  

 ophøret.
 Ankenævnet anså medlemmets beskæftigelse i  

 sønnens anpartsselskab for lønmodtagerarbejde.
Ophør med selvstændig  

 konsulentvirksomhed, arbejde i søns ApS, afmelding Told Skat Ankenævnet har behandlet Deres klage på møde den 28.  

 november 2002.
Nævnet traf denne A F G Ø R E L S E De opfylder betingelserne for at blive anset for ledig ved Deres  

 tilmelding til Arbejdsformidlingen den 1. september 2001.
 Det vil sige, at De ikke er afskåret fra ret til dagpenge på  

 grund af Deres tidligere drift af selv-stændig virksomhed.
 Ankenævnet lægger til grund, at De ejede og drev X, som var et  

 enkeltmandsfirma med konsu-lentvirksomhed, fra 1. januar 1998 til 31.  

 december 2000.
 Ankenævnet finder det godtgjort, at X ophørte den 31.  

 december 2000, hvor virksomheden blev afmeldt hos Told og Skat.
 Ankenævnet lægger vægt på Deres oplysninger om, at  

 X ikke havde varelager, driftsmidler eller inventar efter den 31. december  

 2000, og at virksomhedens lejemål ophørte på dette  

 tidspunkt.
 Ved ophør med selvstændig konsulentvirksomhed er det netop en  

 betingelse, at virksomheden afmeldes fra momsregistrering, fordi det ikke  

 altid er muligt at fremlægge anden fyldestgørende dokumentation  

 for ophøret.
 Ankenævnet finder, at Deres beskæftigelse fra 1. februar 2001  

 til 31. august 2001 i Deres søns virksomhed Y Aps, som senere skiftede  

 navn til Z Aps, skal anses for lønmodtagerbeskæftigelse.
 Reglerne findes i lov om arbejdsløshedsforsikring m.v. § 57, stk.  

 3, jf. lovbekendtgørelse nr. 603 af 25. juni 2001, og i  

 Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse §§ 2 og 3.
 Ankenævnet ændrer således Arbejdsdirektoratets  

 afgørelse af 4. marts 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 "På ledighedserklæring af 8. september 2001 har De oplyst, at  

 De har været beskæftiget i T Aps i perioden 1. februar 2001 til  

 31. august 2001. De tilmeldte Dem derfor Arbejdsformidlingen den 1. september  

 2001. De har vedlagt en opsigelse fra T Aps af 30. maj 2001, hvor det  

 fremgår, at De blev opsagt til fratræden den 31. august 2001.
 De har oplyst på ledighedserklæring for selvstændige af  

 2. oktober 2001, at De har drevet en enkeltmandsvirksomhed i perioden 1.  

 januar 1998 til 31. december 2000. De oplyser bl.a. også, at  

 virksomheden ophørte ved lukning, at De tilmeldte Dem  

 Arbejdsformidlingen 1. september 2000, og at De arbejdede 371/2 timer pr.  

 uge.
 Samme dato har De oplyst på blanket AR259 om drift af  

 selvstændig virksomhed bl.a., at Deres virksomhed hed "X" og at  

 virksomhedens adresse var ...
 Den 11. oktober 2001 har De oplyst på blanket om omfanget af  

 arbejdet i virksomheden, at virksomheden var en konsulentvirksomhed, hvor  

 kunder kunne henvende sig hele døgnet, og at Deres personlige  

 arbejdsopgaver var regnskab samt administration for mindre virksomheder,  

 økonomi, logistik, budgettering, personaleledelse, reklameopgaver og  

 udvikling.
 Det fremgår af udskrift af 27. februar 2001 fra Told og Skat, at X  

 er afmeldt den 1. januar 2001.
 De har videre i brev af 10. oktober 2001 erklæret på tro og  

 love, at der intet inventar, driftsmidler samt varelager er tilbage fra  

 virksomheden X.
 Derudover har De indsendt kopi af Deres lønsedler fra Y ApS for  

 perioden 1. februar til 31. august 2001 samt kopi af saldobalancen med budget  

 dateret den 9. maj 1999 og et afsluttende regnskab for X.
 På erklæring vedr. beskæftigelse i  

 ægtefælles/samlevers/families virksomhed af 22. oktober 2001 har  

 De oplyst, at De den 1. februar 2001 startede som lønmodtager i Z ApS,  

 som ejes af Deres børn.
Af telefonnotat af   vedrørende telefonsamtale den   fremgår  

 det, at Deres søn ejer Z Aps, men at Deres søns virksomhed har  

 overtaget navnet fra Deres virksomhed.
Moderselskabet hertil ejes af Deres  

 datter og søn, og dette selskab ejer huset og telefonen, som De  

 betaler skat af for at kunne bruge.
 Af fuldstændig rapport fra Erhvers- og Selskabstyrelsen udskrevet  

 den 5. november 2001 fremgår det, at De den 9. september 1999  

 indtrådte i direktionen i virksomheden, som fik navnet Y ApS, at Told  

 & Skat den 17. april 2001 har registreret, at De den 2. januar 2001  

 udtrådte af direktionen samtidig med, at Deres søn,  ,  

 indtrådte, at virksomhedens vedtægter blev ændret den 6.  

 april 2001, og at virksomhedens navn blev ændret til "Y ApS".
I brev af   bad Deres a-kasse Dem om at kontakte a-kassen, da der var  

 behov for yderligere dokumentation for endeligt at kunne fastslå, om  

 Deres egen virksomhed "X" var lukket og dermed ikke kan anses for  

 videreført i andet regi.
Det fremgår desuden, at De modtog  

 iværksætterydelse fra den 1. januar 1998 frem til den 15. maj  

 2000. Det fremgår bl.a. også, at telefonnummeret til "Z ApS" er  

 det samme som til Dem selv.
De oplyste derfor telefonisk den 8. november 2001 til Deres a-kasse, at De  

 har haft det samme telefonnr. før oprettelsen af selvstændig  

 virksomhed, og at De har valgt at beholde det, da det vil koste Dem flere  

 penge at få et nyt, end hvis De betaler skat af værdien af fri  

 telefon.
De oplyste videre, at et varmeaggregat er det eneste, der  

 hører til posten "driftsmidler" på regnskabet, og at det er  

 nedskrevet.
De mente, at De har dokumenteret, at De er ophørt med at  

 drive selvstændig virksomhed i form af dokumenter fra Told og Skat,  

 hvor der bl.a. står "Bevis for ophør".
Derudover oplyste De, at De indgik i direktionen for Y ApS den 9.  

 september 1999, da De var den eneste ansatte, og at De aldrig har ejet  

 virksomheden.
De udtrådte igen af direktionen den 2. januar 2001.  

 Begrundelsen for, at Y ApS ændrede navn til Z Aps, er alene, at De  

 mente, at det var et godt navn.
Z Aps har ikke haft indtægter siden  

 før sommeren 2001.
* * * * * * * * Deres a-kasse har i brev af   truffet afgørelse om, at De ikke har  

 ret til dagpenge, da a-kassen vurderede, at Deres selvstændige  

 virksomhed er videreført i anden virksomhed, som ikke er lukket.
Den   klagede De over a-kassens afgørelse af  , da De mente, at det  

 er en fordrejning at påstå, at aktiviteterne i Deres tidligere  

 virksomhed er videreført i anden virksomhed.
De mener i øvrigt  

 ikke, at firmaernes formål er identiske.
De oplyser også, at De  

 ikke kan vedlægge yderligere dokumen-tation for ophør end den,  

 a-kassen allerede har, nemlig afmeldelse fra Told & Skat, regnskab pr.  

 31. december 2000, registreringen fra Erhvervs- og Selskabsstyrelsen samt  

 a-kassens breve af  xxx.
 A-kassen videresendte i brev af   Deres klage til direktoratet, da  

 a-kassen fastholder afgørelsen af  xxx.
 Direktoratet bad Dem i brev af   indsende yderligere oplysninger om Deres  

 ophør, herunder dokumentation for opsigelse af samarbejdet med Deres  

 virksomheds kunder, oversigt over drifts-midler og inventar incl. afskrevne  

 driftsmidler og inventar og en beskrivelse af Deres arbejdsop-gaver i Deres  

 egen, henholdsvis Deres søns virksomhed.
 De oplyste i brev af   bl.a. følgende:
- at der kun har været ét aktiv, som er en varmepumpe.
Den er  

 næsten afskrevet og værdiløs, - at de andre driftsmidler, herunder telefoner, kontormaskiner og  

 kontormøbler, har været straksafskrivningsberettigede, - at firmaet var drevet fra lejede lokaler uden skriftlig lejekontrakt.  

 Lejeaftalen ophørte den 31. december 2000, - at der ingen skriftlige aftaler er mellem Dem og Deres daværende  

 kunder, - at De arbejdede som konsulent indenfor regnskab og administration i  

 Deres eget firma, - at De og Deres søn sideløbende prøvede at skabe  

 grundlag for en virksomhed i entreprenørbranchen, - at De sammen med Deres søn har prøvet at opbygge en  

 virksomhed indenfor regnskab, administration og IT, som er Deres søns  

 hovedbeskæftigelse, - at De er den eneste, som har været ansat i Z Aps, - at Z Aps stadig eksisterer, men uden væsentlige aktiviteter.
 De har endvidere vedlagt bl.a. udskrift af forhandlingsprotokollen for Y  

 ApS, hvor det af dagsordenen for generalforsamlingen den 2. januar 2001  

 fremgår, at der var stillet forslag om at ændre selskabets navn  

 til T Aps på en ekstraordinær generalforsamling den 2. januar  

 2001, hvilket blev enstemmigt vedtaget.
 Derudover har De vedlagt en af Deres lønsedler fra Y ApS,  

 afslutningsark af slutregnskab for "X" samt kopi fra Erhvervs- og  

 Selskabsstyrelsen om registrerede oplysninger om Y ApS.
Efter forespørgsler fra Arbejdsdirektoratet har a-kassen i brev af  

   indsendt yderligere oplysninger.
A-kassen har efter at have modtaget  

 supplerende oplysninger vurderet sagen på ny, men har ikke fundet  

 grundlag for at ændre den tidligere trufne afgørelse.
 Af de supplerende oplysninger fremgår det bl.a.:
- at W ejede virksomheden Y ApS frem til udgangen af år 2000. Deres  

 udtræden af virksomheden Y ApS er derfor identisk med W's salg af  

 virksomheden til Deres søn, - at både De og Deres søn har arbejdet i virksomheden SUB-BYG  

 ApS fra 1. februar 2001 til og med den 31. august 2001, - at den eneste indtjening, der har været i virksomheden, er kommet  

 fra J ApS (Deres søn), og De har derfor ikke haft del i  

 indtjeningen, - at virksomheden Y ApS skiftede navn til Z ApS, fordi det er et godt  

 navn, - at De svarer Deres telefon som privat person, - at de firmaer, som Z ApS arbejder for, har fået et mobiltelefonnr.  

 til Deres søn i tilfælde af spørgsmål, og - at Deres arbejdsopgaver for virksomhederne Y ApS og Z ikke har  

 været identiske.
De har i virksomheden Y ApS udelukkende  

 beskæftiget Dem med salg og markedsføring af et  

 edb-bogføringsprogram." 2. Arbejdsdirektoratets afgørelse Direktoratet traf den 4. marts 2002 denne afgørelse:
 "De kan ikke anses for ophørt mere end midlertidigt med drift af  

 Deres selvstændige virksomhed den 31. december 2000.
Begrundelse For at være berettiget til dagpenge er det et krav, at De er ledig,  

 jf. § 57, stk. 1, i lov om arbejdsløs-hedsforsikring m.v.
Da De er  

 selvstændig, betyder det, at De skal være ophørt mere end  

 midlertidigt med det personlige arbejde i virksomheden, jf. § 57, stk. 3, i  

 lov om arbejdsløshedsforsikring m.v., jf. seneste  

 lovbekendtgørelse nr. 603 af 25. juni 2001.
 De anses for ophørt mere end midlertidigt, hvis De opfylder en af  

 betingelserne i direktoratets bekendtgørelse nr. 165 af 13. marts 2001  

 om ophør med udøvelse af selvstændig virksomhed som  

 hovedbeskæftigelse (ophørsbekendtgørelsen).
 For at kunne anses for ophørt efter ovennævnte  

 bekendtgørelses § 3, stk. 1, er det bl.a. et krav, at virksomhedens  

 lejemål er ophørt/opsagt på ophørstidspunktet, at  

 driftsmidler og inventar er solgt eller på anden måde endeligt  

 afhændet på tidspunktet for ophøret, at varelager er  

 solgt, tilbage-leveret til leverandøren eller på anden  

 måde endeligt afhændet på ophørstidspunktet, at  

 virksom-hedens personale er opsagt og fratrådt på  

 lukningstidspunktet, at alle ydre tegn på drift af virksomhed er  

 fjernet, og at virksomhedens og medlemmets status som selvstændig i  

 relation til andre myndigheder som udgangspunkt er bragt til  

 ophør.
Direktoratet mener ikke, at De har dokumenteret, at virksomheden "X" er  

 endeligt lukket.
Direktoratet har ved afgørelsen lagt vægt  

 på oplysningerne om:
- at virksomheden "X" blev drevet fra Deres privatadresse  ..., - at De ikke har dokumenteret opsigelse af lejemålet  ..., - at De ikke har dokumenteret, at driftsmidler og inventar er solgt eller  

 på anden måde endeligt afhændet på tidspunktet, hvor  

 De ophører med virksomheden "X", - at virksomheden "X" er afmeldt Told og Skat pr. 1. januar 2001, - at tidligere virksomhed "Z ApS", senere omdøbt Y ApS og senere  

 igen til "T ApS", bliver drevet fra Deres privatadresse  ..., og - at telefonnummeret til "T ApS" er det samme som Deres private  

 telefonnummer.
 Direktoratet har også lagt vægt på, at De ikke har  

 dokumenteret, at De har opsagt Deres samarbejde med Deres kunder eller  

 på anden måde er ophørt med virksomheden, f.eks.  

 dokumentation for annoncering af ophør i aviser og fagblade eller  

 dokumentation for opsigelse af f.eks. reklame- og annonceabonnementer,  

 erhvervsforsikringer, udmelding af eller overgang til passivt medlem af  

 brancheorganisation og lignende.
 De kan derfor ikke anses for at være endeligt ophørt med  

 Deres selvstændige virksomhed den 31. december 2000, jf.  

 ophørsbekendtgørelsens § 3, stk. 1.
Direktoratet skal gøre opmærksom på, at direktoratet  

 ikke har taget stilling til Deres forhold til Y ApS." 3. Klagen til ankenævnet De skrev den 10. marts 2002:
"Jeg forstår ikke afgørelsen eller begrundelsen herfor.
I - i  

 systemet - taler et indforstået para-grafsprog, som jeg ikke  

 forstår, og jeg ved ikke, hvad jeg skal anke imod.
I insinuerer "et  

 eller andet", som jeg ikke forstår.
Jeg ønsker at få mine dagpenge udbetalt og kan ikke se,  

 hvorfor dette ikke er sket.
I ønsker, at jeg gør "et eller  

 andet" for at bevise over for jer, at jeg ikke "snyder", har indtægt,  

 men det har jeg ikke.
I må fortælle mig, hvad "et eller andet"  

 er? Jeg har ernæret mig selv siden 1998, men måtte desværre  

 melde mig ledig 1.9.2001, fordi jeg ikke længere var i stand til at  

 opretholde en arbejdsindtægt og ikke har været det siden.
 Så simpel er situationen.
 Om det er det ene eller det andet firma, på hvilken adresse, hvor  

 jeg også bor til leje, ændrer ikke det faktum, at der ikke har  

 været penge eller arbejde til mig siden 1.4.2001. Jeg fratrådte  

 først 1.9.2001, fordi vi prøvede at finde nye kunder i 5  

 måneder, hvor mine børns selskab betalte min løn.
 Jeres påstande er direkte forkerte.
 Allerede i A-kassen er afgørelsen truffet på forkerte  

 insinuationer på trods af, at min situation var velkendt ved  

 indmeldelsen, som det fremgår af vedlagte bilag, og dette er nu fortsat  

 hos Dem, først og fremmest fordi fokus er flyttet fra sagens indhold  

 (dagpenge) til en polemisk/juridisk diskussion.
Jeg mangler, at en eller anden konkret stiller mig nogle  

 spørgsmål, som ikke er filtret ind i en eller anden lovtekst,  

 men klart og tydeligt udtrykker, hvad I ønsker af mig.
Hver eneste  

 gang jeg svarer på et spørgsmål, bliver mit svar sat ind i  

 en forkert sammenhæng, som ikke svarer til de faktiske forhold.
A-kassen afgjorde, at X, SE nr. 00000000, blev videreført i Z Aps,  

 CVR nr. 99999999, pr. 1.1.2001. Dette er korrekt, og jeg blev ansat.
Jeg ejer  

 ikke og har aldrig ejet noget af dette firma, hvilket A-kassen overser i sin  

 afgørelse.
 Endvidere mister selskabet de aktiviteter, som overføres, i marts  

 2001, hvilket er begyndelsen til enden for mit arbejdsgrundlag.
 Det kan ikke være rigtigt, at direktoratet "afgør", at mit  

 firma kun er midlertidigt nedlagt, når firmaet blev afmeldt pr.  

 31.12.2000, altså for 15 måneder siden iflg. tidl. vedl.  

 skrivelse af 27.2.2001 fra Told & Skat i Ballerup.
Direktoratet har lagt vægt på, at ... er min privatadresse,  

 hvilket ikke er tilfældet.
Det er også min privatadresse, men jeg  

 lejer kun den øverste etage.
Hvis De ønsker en  

 bekræftelse fra udlejer på, at lejemålet ophørte, og  

 at der ikke er indbetalt husleje siden 31.12.2000 af X, kan De få  

 det.
 Y Aps blev i 2001 navneændret til Z Aps, men har ikke, som  

 nævnt af Dem, tidligere haft andet navn og drives ikke fra min  

 privatadresse.
 Som det fremgår af regnskabet pr. 31.12.2000 for X, var der ikke  

 hverken varelager, driftsmidler eller inventar i firmaet, hvorfor det er  

 urimeligt at forlange bevis for, at det er solgt.
Firmaet havde kun været i stand til at få een betydelig kunde,  

 og der blev ikke anvendt midler til reklame, annoncering, forsikringer  

 el.lign.
Det er helt urimeligt, at jeg skal føre bevis for noget, som  

 aldrig har været.
 Der blev ikke lavet en opsigelse af lejemål, da firmaet blev  

 nedlagt, men ejerne af ejendommen kan selvfølgelig bekræfte, at  

 mit firma ikke har betalt husleje siden december 2000.
X har aldrig - på min foranledning - været optaget i registre  

 m.m.
Hvis det figurerer i registre for 2001, er det registreringer, som sker  

 automatisk med baggrund i SE nr. registreringen f.eks.
Krak.
 De "afgør", at De ikke har taget stilling til mit forhold til Y  

 Aps, hvilket A-kassen allerede gjorde ved min indmeldelse.
 A-kassen "afgjorde", at min virksomhed var videreført i anden  

 virksomhed.
 Det er "tågesnak", og jeg forstår det ikke.
 Denne sag er nu så fuld af misvisende fejlinformationer, at jeg kun  

 ser én mulighed, at starte forfra.
 Forløb for hele min families aktiviteter i selvstændig  

 regi fra 1.1.1998 til d.d.
 1) Jeg startede X den 1.1.1998.
2) Jeg startede endvidere en aktivitet med indretning af butikker i Y Aps,  

 som ejedes af min søn.
Det var i september 1999.
 3) Jeg bor til leje på adressen  ..., som ejes af mine  

 børn.
 4) Min ældste søn har i personligt regi som bi-job haft IT  

 kunder gennem flere år.
 5) Min datter ejer og driver NN Aps, hvis hovedaktivitet er ejerskab og  

 drift af  ......
 Alle disse aktiviteter har til huse på adressen: ...
 Med udgangen af år 2000 ændredes en række forhold:
 1) Y har tabt alle byggeaktiviteter.
 2) Jeg har svært ved at øge omsætningen i X, som kun  

 har en nævneværdig kunde.
 3) Min datter begynder at afhænde  NN butikkerne.
4) Min ældste søn og jeg vedtager nu at sammenlægge  

 alle aktiviteter i selskabet Y Aps og navneændre dette til Z, idet vi  

 samtidig nedlægger vore personligt ejede firmaer.
Som ejer skal han  

 registreres som direktion, og jeg bliver almindeligt ansat.
Vi vil  

 forsøge at etablere et selskab inden for IT og administration.
 5) Jeg skifter A-kasse fra [for selvstændige]   til  [for  

 lønmodtagere], se vedl. bilag.
I marts måned går det imidlertid galt.
Selskabet Y under  

 navneændring til Z mister sin hovedkontrakt på det administrative  

 område, som udgør 75 % af den etablerede omsætning.
Resten  

 er IT specialopgaver.
Mit ansættelsesforhold må nu ophøre,  

 da vi efter nogle måneder ikke har fundet nye aktiviteter.
Min  

 søn har stadig en IT servicekontrakt, som løber dette år  

 ud, og en retssag, hvor Y er part, ventes afsluttet i løbet af dette  

 år, hvorefter selskabet er inaktivt.
 NN er under konkursbehandling i Sø- og Handelsretten.
Jeg tvivler imidlertid på, at I kan forlange mine børns  

 firmaer nedlagt, for at jeg kan opretholde min ret til dagpenge." * * * * * Direktoratet skrev den 15. april 2002 til Dem:
 "Direktoratet har modtaget Deres klage over direktoratets afgørelse  

 af 4. marts 2002.
 I klagen har De bl.a. anført, at De ikke forstår begrundelsen  

 for, hvorfor De ikke kan anses for ophørt med at drive virksomheden  

 X.
 De har endvidere anført, at direktoratets påstande er  

 forkerte, og at både a-kassen og direktoratet har truffet  

 afgørelse på forkerte "insinuationer".
 Derudover har De redegjort for forløbet og aktiviteterne i Deres og  

 Deres families selvstændige virksomhed fra den 1. januar 1998 til  

 d.d.
 Direktoratet har vurderet Deres klage, men finder ikke, at De har givet  

 nye oplysninger, der kan begrunde en ændring af direktoratets  

 afgørelse.
 Afgørelsen af 4. marts 2002 må derfor fastholdes, og Deres  

 klage og sagens akter er d.d. sendt til Arbejdsmarkedets Ankenævn.
 Direktoratet skal samtidig forsøge at forklare begrundelsen for  

 afgørelsen:
De kan kun få dagpenge, hvis De er ledig.
Det betyder, at De skal  

 være ophørt med Deres selv-stændige virksomhed.
Det er  

 ikke nok fysisk at være ophørt med at arbejde i virksomheden.
De  

 skal også dokumentere, at virksomheden er lukket eller  

 afhændet.
 En virksomhed består bl.a. af bygninger, inventar, driftsmidler,  

 varelager m.v., og De skal derfor fremlægge bevis for, at De ikke  

 længere er i besiddelse af de pågældende bestanddele,  

 således at De ikke på et senere tidspunkt vil kunne genoptage  

 driften af virksomheden.
Direktoratet har i sin afgørelse lagt vægt på, - at De har drevet virksomheden X fra Deres privatadresse ...
- at De ikke har opsagt lejemålet, da De lukkede virksomheden X, - at De ikke har fremlagt dokumentation for, at inventar og driftsmidler  

 er solgt eller på anden måde endeligt afhændet, da De  

 lukkede virksomheden X, - at De har afmeldt virksomheden X hos Told og Skat pr. 1. januar  

 2001, - at den virksomhed, hvori De har arbejdet som lønmodtager, bliver  

 drevet fra Deres privatadresse ..., og - at den virksomhed, hvori De har arbejdet som lønmodtager, har  

 samme telefonnummer, som De har privat.
 Direktoratet har også lagt vægt på, at De ikke på  

 anden måde har bevist, at De var ophørt med at drive  

 selvstændig virksomhed.
 Det forhold, at Deres driftsmidler har været afskrivningsberettigede  

 i skattemæssig henseende, er ikke ensbetydende med, at driftsmidlerne  

 ikke skal afhændes, når De ophører med virksomheden.
 En afmeldelse fra Told og Skat er heller ikke tilstrækkelig  

 dokumentation for, at De endeligt er ophørt med firmaet.
Til sidst har direktoratet gjort Dem opmærksom på, at der i  

 afgørelsen ikke er taget stilling til Deres relationer til Y ApS.
Det  

 betyder, at direktoratet alene har vurderet, om De er ophørt med  

 virksomheden ved navn X.
 Som svar på Deres bemærkning om, at direktoratets  

 påstande er forkerte, kan det oplyses, at direktoratet har lagt Deres  

 oplysninger på blanketterne AR 254 og AR 259 til grund for  

 afgørelsen (Erklæring til brug ved ledighed efter endeligt  

 ophør som selvstændig og Supplerende oplysninger om  

 beskæftigelse i ægtefælles/samlevers/families  

 virksomhed).
 I øvrigt indgår de oplysninger, som fremgår af  

 korrespondancen mellem Dem og a-kassen.
 De har i øvrigt anført i Deres klage, at a-kassens  

 afgørelse om, at X blev videreført i Z ApS, er korrekt.  

 Samtidig har De oplyst, at det er korrekt, at De blev ansat i firmaet Z ApS,  

 som De i øvrigt ikke ejer eller har ejet noget af.
 Det forhold, at De har lagt Deres tidligere virksomhed X sammen med Deres  

 søns virksomhed T ApS (tidligere Y ApS, som tidligere igen hed Z ApS,  

 jf. udskrifter fra Erhvervs- og Selskabsstyrelsen), bestyrker direktoratets  

 opfattelse af, at De ikke er ophørt med Deres virksomhed i henhold til  

 ophørsbetingelserne i arbejdsløshedsforsikringsloven.
Kopi af udskrifter fra Erhvervs- og Selskabsstyrelsen samt kopi af brevet  

 til Arbejdsmarkedets Ankenævn og bilagsfortegnelse  

 vedlægges." 4. Arbejdsdirektoratets bemærkninger til klagen Direktoratet fandt den 15. april 2002, at der ikke var kommet nye  

 oplysninger, der gav direktoratet anledning til at ændre  

 afgørelsen.
 Direktoratet sendte kopi af brevet af samme dato til Dem.
5. Nyt efter klagen De skrev den 17. april 2002 til ankenævnet:
"Jeg forstår ikke, hvad der er så svært at forstå  

 i det handlingsforløb, min sag har haft, men jeg møder gerne op  

 for at forklare.
Ej heller forstår jeg, hvad der står i vejen  

 for, at jeg kan modtage mine dagpenge.
 Mit firma blev nedlagt 31.12.2000.
 Jeg arbejdede som lønmodtager i min søns firma og  

 fratrådte 31.8.2001, fordi alle mine arbejds-opgaver var forsvundet  

 1.4.2001, og vi kunne ikke finde nye.
 Jeg forstår ikke, hvorfor først min A-kasse og nu også  

 Arbejdsdirektoratet vender og drejer alle informationer, jeg giver dem, for  

 at komme til den forfejlede konklusion, at jeg stadig har rådighed over  

 aktiver, som "kan kaldes en virksomhed", eller har arbejdsindtægt.
 At jeg skal bevise, at jeg ikke har rådighed over aktiver eller ikke  

 har indtægt, er grotesk.
 Jeg kan bevise, at mit firma ikke havde materielle aktiver, at det blev  

 nedlagt 31.12.2000, og at det ikke har betalt husleje siden.
 Jeg kan med min skattebillet bevise, at jeg ikke ejer aktiver  

 overhovedet.
 Jeg kan bevise, at mit ansættelsesforhold og dermed  

 lønudbetalinger ophørte pr. 31.8.2001.
 Både A-kassen og Arbejdsdirektoratet træffer  

 afgørelser, som der intetsteds i sagen er positivt belæg  

 for.
 A-kassen afgør: "At jeg viderefører min virksomhed i anden  

 virksomhed, som ikke er lukket". Hele denne problematik blev afklaret med  

 A-kassen, da jeg skiftede fra [for selvstændige] 1.3.2001, og dengang  

 var der ingen indsigelser.
Hvad Arbejdsdirektoratet mener med sin afgørelse "midlertidigt  

 ophør", forstår jeg ikke, når momsnummeret er afleveret.  

 Endvidere må "midlertidig" betyde, at jeg skulle have rådighed  

 over selskabets aktiver.
Hvor direktoratet ser denne sammenhæng, er mig  

 en gåde, men kan være opstået på grund af  

 misforståelse omkring udskrift fra Erhvervs- og Selskabsstyrelsen, hvor  

 side 2 mangler.
Selskabet T ApS er fri fantasi, og Y Aps blev i april 2001  

 omdøbt til Z Aps, altså 4 måneder efter, at mit firma blev  

 nedlagt, og ikke som beskrevet af Arbejdsdirektoratet.
At fremsætte en konkret klage/anke er meget svært i denne sag,  

 da enhver konkret begrundelse mangler, men jeg lader mig meget gerne  

 belære og kommer gerne med yderligere oplysninger." Samme dag skrev De til direktoratet:
"Jeg har modtaget Deres brev af 15.4. og forstår, at sagen er  

 videresendt til næste instans.
Dette er imidlertid lidt af et problem,  

 da sagen er fyldt med faktuelle fejl, som bør rettes før  

 behandlingen i Ankenævnet.
De bedes venligst forklare mig, hvordan De kan fastholde Deres  

 påstande i Deres begrundelse til afgørelse, efter De har  

 modtaget mit brev af 10.3.2002. Ejendommen ... er ikke min, og jeg lejer kun  

 en del af den.
Ejerne driver virksomhed i resten.
Hvis disse oplysninger er  

 irrelevante i forhold til Deres første afgørelse, bedes De  

 venligst bekræfte dette.
I det sidste afsnit af Deres brev af 15.4. har De fået et eller  

 andet galt i halsen.
T Aps er pure opspind fra Deres side, og Z Aps er det  

 nuværende navn for tidligere Y Aps, og det var i dette firma, jeg var  

 ansat, og aktiviteterne blev samlet.
 Dette fremgår tydeligt af udskrift fra Erhvervs- og  

 Selskabsstyrelsen, hvor side 2 mangler i det fremsendte materiale.
Endvidere savner jeg Deres kommentar til det faktum, at a-kasse [for  

 lønmodtagere] havde godkendt mine forhold, som de vidste klar besked  

 om ved min overflytning fra a-kasse [for selvstændige].
Alle Deres  

 punkter til begrundelse for afgørelse var bekendt i A-kassen, som brev  

 af 5.3.2001 viser.
Hvad er kriteriet for "midlertidigt ophør" ? Jeg hverken har eller har haft rådighed over aktiverne siden  

 31.12.2000.
Som et kuriosum vil jeg blot bemærke, at det nu er 5 måneder  

 siden, at sagen blev overført til Dem, hvilket belysningen ikke  

 bærer præg af." * * * * * Direktoratet skrev den 14. maj 2002 til Dem:
 "Direktoratet har modtaget Deres brev af 17. april 2002 og har  

 følgende kommentarer:
Direktoratet forstår Deres brev således, at De ønsker  

 at understrege, at virksomheden ikke blev drevet fra de  

 lokaler/værelser i bygningen, som De beboede privat.
Denne oplysning  

 stemmer overens med de oplysninger, som direktoratet til brug for sin  

 afgørelse har lagt vægt på.
Direk-toratet finder derfor  

 ikke anledning til at ændre på sin afgørelse på  

 dette grundlag.
 De mener, at "T ApS" er det pure opspind fra direktoratets side.  

 Direktoratet erkender, at der rettelig burde have stået "Z ApS".  

 Misforståelsen skyldes muligvis, at De selv på Deres  

 ledigheds-erklæring af 8. september 2001 har anvendt formuleringen "T  

 ApS".
Direktoratet har med sin afgørelse alene taget stilling til, om De  

 kunne anses for ophørt mere end midlertidigt med drift af  

 selvstændig virksomhed.
Direktoratet har ikke taget stilling til Deres  

 optagelse i a-kassen.
 De bedes henvende Dem til a-kassen i første instans, hvis De  

 ønsker at klage over sagsbehandlingen i forbindelse med Deres  

 optagelse som lønmodtager.
De bedes også henvende Dem i a-kassen, hvis De ønsker  

 vejledning om Deres evt. ret til dagpenge ved midlertidigt ophør.
Mht.  

 reglerne for midlertidigt ophør kan også henvises til  

 Arbejdsdirektoratets hjemmeside, www.arbejdsdirektoratet.dk.
Direktoratet kan i øvrigt oplyse, at kopi af Deres brev af 17.  

 april 2002 samt af dette brev er sendt til Arbejdsmarkedets  

 Ankenævn." Den 2. september og den 24. oktober 2002 har De indsendt kopier af  

 yderligere korrespondance i Deres sag.
Der er ikke her fremkommet noget nyt  

 af betydning for afgørelsen i sagen.
6. Regler Lov om arbejdsløshedsforsikring m.v., jf.
Arbejdsministeriets  

 lovbekendtgørelse nr. 603 af 25. juni 2001 § 57. Dagpenge kan kun udbetales til et medlem, som er ledigt, jf.  

 dog kapitel 11 b. ...
Stk. 3. En selvstændig erhvervsdrivende anses for ledig,  

 når hans personlige arbejde i virksom-heden er ophørt mere end  

 midlertidigt.
Nærmere regler om, hvornår en selvstændig  

 erhvervsdri-vendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsdirektoratet efter forhandling med Landsarbejdsrådet.
Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse § 2. Det personlige arbejde anses for ophørt, når  

 medlemmet opfylder en af betingelserne i §§ 3 - 14. Medlemmet skal være  

 afmeldt offentlige registre, medmindre det godtgøres, at  

 registreringen ikke skyldes fortsat udøvelse af selvstændig  

 virksomhed.
 § 3. Et medlem anses for ophørt mere end midlertidigt med  

 det personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket.
 Vejledning nr. 27 af 13. marts 2001 til bekendtgørelsen udtaler  

 bl.a.:
Offentlige registre Medlemmet skal være afmeldt offentlige registre som  

 selvstændig erhvervsdrivende.
Det kan f.eks. være:
- CVR-registret/SE-registret (moms) - Erhvervs- og Selskabsstyrelsen.
 Kravet om momsafmeldelse kan ikke fraviges, hvor det på grund af  

 virksomhedens karakter, f.eks. konsulentvirksomheder, ikke er muligt at  

 fremlægge anden fyldestgørende dokumentation for  

 ophøret.
Overdragelse eller lukning af virksomheden Der kan ikke opstilles faste, generelle dokumentationskrav til,  

 hvornår et medlem kan anses for ophørt efter bestemmelserne i §  

 3, stk. 1 og 2. Kravene til dokumentationen afhænger af den konkrete  

 virksomhed.
Afgørelsen vil derfor altid bero på en konkret  

 vurdering af den fremlagte dokumentation.
