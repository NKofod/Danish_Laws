Den 2. marts 1993 undertegnedes i Oslo følgende overenskomst mellem Danmark, Finland, Norge og Sverige om retten til cabotage med lastvogn ad landevej i de fire lande med tillægsprotokol.
Der henvises til Udenrigsministeriets bekendtgørelse nr. 69 af 20. juli 1971, Lovtidende C.
 Overenskomstens og tillægsprotokollens ordlyd er som følger:
OVERENSKOMST MELLEM DANMARK, FINLAND, NORGE OG SVERIGE OM RETTEN TIL  

 CABOTAGE MED LASTVOGN AD LANDEVEJ Regeringerne i Danmark, Finland, Norge og Sverige, som ønsker at fremme et fælles nordisk transportmarked ved at udvide den ret til godskørsel, som eksisterer i henhold til overenskomsten af 3. maj 1971 mellem de kontraherende parter om person- og godskørsel ad landevej, er blevet enige om følgende:
Artikel 1 Denne overenskomst omfatter erhvervsmæssig vejgodstransport med køretøjer,  

 som er indregistreret i Danmark, Finland, Norge eller Sverige i et andet af  

 disse lande end det land, hvor køretøjet er indregistreret (cabotage). Ved  

 køretøj forstås i denne overenskomst lastvogn med eller uden tilkoblet  

 anhænger.
Artikel 2 De kontraherende parter forpligter sig for så vidt angår transporter, der  

 er omfattet af denne overenskomst, til ikke at anvende forskellige vilkår,  

 der er afhængige af i hvilket land køretøjet er indregistreret.
Artikel 3 Retten til cabotage beror på en tilladelse, der udstedes af en af hver af  

 de kontraherende parter udpeget myndighed i det land, hvor køretøjet er  

 indregistreret.
En tilladelse kan tildeles transportvirksomheder, der har ret  

 til at udføre international vejgodstransport.
Artikel 4 1. Hver af de kontraherende parter kan højst udstede  

 250 tilladelser pr. år.
Hver tilladelse omfatter eet køretøj.
Tilladelsernes  

 fordeling bestemmes af hver af de kontraherende parter.
Tilladelserne  

 udfærdiges i en transportvirksomheds navn og kan ikke overdrages.
2. En tilladelse gælder til cabotagekørsel på alle  

 kontraherende parters område for et tidsrum af to måneder.
En tomåneders  

 tilladelse kan opdeles i to tilladelser med hver een måneds gyldighed.
Artikel 5 1. En tilladelse udfærdiges på en for de kontraherende  

 parter fælles formular, som er vedlagt denne overenskomst som bilag.
Den  

 originale tilladelse skal medbringes i køretøjet under kørsel og skal på  

 forlangende forevises de kompetente kontrolmyndigheder.
 2. En transportvirksomhed, som har fået tilladelse til  

 cabotagekørsel skal pålægges at tilbagesende tilladelsen senest 14 dage efter  

 tilladelsens udløbstidspunkt til den tilladelsesudstedende myndighed med det  

 på tilladelsesformularens bagside påtrykte rapporteringsskema i udfyldt  

 stand.
Artikel 6 En transportvirksomhed, som udfører cabotagekørsel, skal pålægges at  

 overholde værtslandets love og andre forskrifter bl.a. vedrørende - køretøjets vægt og dimensioner - transport af visse kategorier af gods, navnlig farligt gods,  

 letfordærvelige levnedsmidler og levende dyr - køre- og hviletider - skatter og afgifter.
Artikel 7 1. De kontraherende parter forpligter sig til hvert år  

 senest den 15. februar og 15. august at udveksle statistik og andre relevante  

 oplysninger vedrørende udstedte tilladelser og udnyttelsen af disse inden for  

 det seneste kalenderhalvår.
 2. Når overenskomsten har været i kraft 1 år skal  

 repræsentanter for de kontraherende parter drøfte eventuelle ændringer i  

 kontingentordningen og dens anvendelse.
 3. Skulle denne aftale forårsage alvorlige  

 forstyrrelser på transportmarkedet hos nogen af de kontraherende parter, skal  

 der på den pågældende kontraherende parts anmodning gennemføres drøftelser  

 mellem de kontraherende parter med henblik på at opnå enighed om nødvendige  

 beskyttelsesforanstaltninger.
Artikel 8 1. Overtræder en transportvirksomhed bestemmelserne,  

 som følger af denne overenskomst, tildeler den tilladelsesudstedende  

 myndighed denne en advarsel eller tilbagekalder tilladelsen.
 2. Myndighederne i det land, hvor en overtrædelse har  

 fundet sted, underretter den tilladelsesudstedende myndighed om  

 overtrædelsen, for så vidt denne ikke kan anses for ubetydelig.
Artikel 9 1. Denne overenskomst træder i kraft den 1. januar  

 1992 eller, hvis samtlige kontraherende parter på dette tidspunkt ikke har  

 meddelt det norske Udenrigsministerium deres godkendelse af overenskomsten,  

 tredve dage efter at samtlige kontraherende parter har givet en sådan  

 meddelelse.
Det norske Udenrigsministerium underretter de øvrige  

 kontraherende parter om, at meddelelse af godkendelse er modtaget.
 2. Overenskomsten gælder i to år fra dens  

 ikrafttrædelse, med mindre de kontraherende parter bliver enige om  

 forlængelse af gyldighedstiden.
 3. Originalen af denne overenskomst deponeres hos det  

 norske Udenrigsministerium, som tilsender de øvrige kontraherende parter  

 bekræftede kopier heraf.
 Til bekræftelse heraf har de tilbørligt befuldmægtigede repræsentanter for  

 de kontraherende parter undertegnet denne overenskomst i eet eksemplar på  

 dansk, finsk, norsk og svensk, hvilket tekster alle har samme gyldighed.
TILLÆGSPROTOKOL til overenskomsten af 3. maj 1971 mellem Danmark, Finland, Norge og  

 Sverige om person- og godskørsel af landevej.
 Regeringerne i Danmark, Finland, Norge og Sverige er ved undertegnelsen  

 dags dato af en overenskomst om retten til cabotage med lastvogn ad landevej  

 blevet enige om, at artikel 5, stk. 2, i overenskomsten mellem Danmark,  

 Finland, Norge og Sverige af 3. maj 1971 om person- og godskørsel ad landevej  

 skal have følgende ordlyd fra og med den dag da overenskomsten om retten til  

 cabotage med lastvogn ad landevej træder i kraft.
2. Det er ikke tilladt at udføre transporter mellem  

 steder beliggende inden for en af de andre aftalestaters område, medmindre  

 der er truffet særlig aftale herom mellem aftalestaterne.' Originalen af denne overenskomst deponeres hos det norske  

 Udenrigsministerium, som tilsender de øvrige kontraherende parter bekræftede  

 kopier heraf.
 Til bekræftelse heraf har de tilbørligt befuldmægtigede repræsentanter for  

 de kontraherende parter undertegnet denne overenskomst i eet eksemplar på  

 dansk, finsk, norsk og svensk, hvilken tekster alle har de samme gyldighed.  

 Overenskomsten og tillægsprotokollen trådte i medfør af overenskomstens  

 artikel 9 i kraft den 11. april 1993.
