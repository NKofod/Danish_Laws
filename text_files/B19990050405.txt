Bekendtgørelse om  

 efterlønsbevis (for medlemmer, som er fyldt 60 år før 1. juli  

 1999) I medfør af § 75 b, stk. 4, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som senest ændret ved lov nr. 278 af 12. maj 1999,  

 fastsættes efter forhandling med Landsarbejdsrådet:
Kapitel 1 Personkreds § 1. Denne bekendtgørelse gælder for  

 medlemmer, der er fyldt 60 år før den 1. juli 1999.
Kapitel 2 Efterlønsbevis § 2. Et medlem, der opfylder betingelserne for at  

 få efterløn efter lovens § 75 b, stk. 1-3, bortset fra  

 kravet om bopæl i Danmark, jf. § 75 b, stk.1, nr. 4, har ret til  

 at få udstedt et efterlønsbevis.
 Stk. 2. Et medlem, der har et efterlønsbevis, har ret  

 til efterløn, selv om medlemmet ikke står til rådighed for  

 arbejdsmarkedet på grund af sygdom eller frihedsberøvelse, jf.  

 lovens § 62, stk. 1, nr. 1 og 3, på tidspunktet for overgang  

 til efterløn.
 Stk. 3. Et medlem, der har et efterlønsbevis, kan ved  

 overgangen til efterløn vælge at få udbetalt  

 efterløn på baggrund af mindst det beregningsgrundlag, medlemmet  

 havde ved udstedelsen af beviset, eller dagpengesatsen efter lovens  

 § 51, stk. 2, 4 eller 5, hvis medlemmet var berettiget hertil.
 Stk. 4. Et medlem, der har et efterlønsbevis, kan fra  

 den 1. juli 1999 optjene timer til først 2 års reglen og  

 derefter timer til den skattefri præmie, jf. lovens § 75 c,  

 stk. 10.
 § 3. A-kassen kan udstede et bevis med  

 virkning fra den dato, hvor a-kassen har modtaget ansøgningen fra  

 medlemmet, dog tidligst fra det tidspunkt, hvor medlemmet opfylder  

 betingelserne for efterløn.
 Stk. 2. Datoen efter stk. 1 betegnes som  

 bevistidspunktet.
§ 4. Der skal stå i efterlønsbeviset,  

 hvilke rettigheder beviset giver.
Beviset skal udformes i overensstemmelse  

 med en standardformular, der udarbejdes af Direktoratet for  

 Arbejdsløshedsforsikringen, jf.
Bilag 1 og 2.
 Stk. 2. A-kassen skal opbevare dokumentation for at udstede  

 beviset indtil udgangen af den måned, hvor medlemmet fylder 70  

 år.
Kapitel 3 Ikrafttrædelse mv.
 § 5. Denne bekendtgørelse træder i  

 kraft den 1. juli 1999, jf. dog stk. 2, og gælder for  

 ansøgninger om efterlønsbevis modtaget fra og med den 1. juli  

 1999. Samtidig ophæves bekendtgørelse nr. 1075 af 22. december  

 1998 om efterlønsbevis.
 Stk. 2. Bestemmelsen i § 2, stk. 1, om bopæl  

 uden for Danmark har virkning fra den 1. januar 1999.
 § 6. A-kassen skal vejlede medlemmer, der har  

 fået udstedt efterlønsbevis med bevistidspunkt før den 1.  

 juli 1999, om retten til at optjene en skattefri præmie fra den 1. juli  

 1999, jf. reglerne i bekendtgørelse om overgang til, udtræden af  

 og genindtræden i efterlønsordningen samt optjening af  

 præmie.
Bilag 1 A-kassens navn A-kassens logo Den 26. oktober 1999 E F T E R L Ø N S B E V I S Jens Jensen, 050639 - 0000, Vænget 19, 0000  

 X-købing.
 Arbejdsløshedskassen erklærer hermed, at De  

 opfylder betingelserne for at gå på efterløn den 1.  

 oktober 1999.
De oplysninger, De selv har givet, og a-kassens egne  

 oplysninger viser, at De opfylder betingelserne for efterløn.
Det  

 betyder bl.a., at De har været medlem af en a-kasse i det  

 nødvendige antal år, at De er berettiget til dagpenge, herunder  

 opfylder beskæftigelseskravet og vil kunne stå til rådighed  

 for arbejdsmarkedet.
De skal fortsat betale almindeligt kontingent til  

 a-kassen.
*** Dette bevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
Samtidig giver beviset  

 Dem ret til at få beregnet Deres efterløn ud fra mindst den  

 daglige arbejdsfortjeneste, som De har nu, hvis De bevarer Deres  

 nuværende forsikringsstatus.
Med udgangspunkt i beregningsgrundlaget for Deres  

 efterløn er Deres daglige arbejdsfortjeneste pr. 1. oktober 1999  

 opgjort til ... kr.
Deres efterløn vil udgøre ... kr. på  

 årsbasis, hvis De går på efterløn nu.
Herfra skal  

 trækkes eventuelle fradrag for pension m.v.
Ved overgang til efterløn på et senere  

 tidspunkt skal De opfylde alle andre betingelser for at gå på  

 efterløn.
Det vil sige, at De fortsat skal kunne stå til  

 rådighed for arbejdsmarkedet, medmindre den manglende rådighed  

 skyldes sygdom, og at De skal være medlem af en a-kasse og opfylde  

 beskæftigelseskravet eller i øvrigt have ret til dagpenge.
De  

 skal på det tidspunkt også have fast bopæl i Danmark.
*** Hvis De med virkning fra den 1. oktober 1999 arbejder i  

 mindst 2 år og De dokumenterer, at De i denne periode har  

 lønarbejde eller selvstændig virksomhed som  

 kombinationsforsikret i mindst 3.120 arbejdstimer, deltidsforsikrede mindst  

 2.496 timer, eller driver selvstændig virksomhed i væsentligt  

 omfang, får De mulighed for ved fortsat arbejde at optjene en skattefri  

 præmie, som De kan få udbetalt, når De fylder 67  

 år.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til Direktoratet  

 for Arbejdsløshedsforsikringen inden 4 uger efter, at De har  

 fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
Bilag 2 A-kassens navn A-kassens logo Den 26. oktober 1999 E F T E R L Ø N S B E V I S Jens Jensen, 050639 - 0000, Vænget 19, 0000  

 X-købing.
 Arbejdsløshedskassen erklærer hermed, at De  

 opfylder betingelserne for at gå på efterløn den 1.  

 oktober 1999.
De oplysninger, De selv har givet, og a-kassens egne  

 oplysninger viser, at De opfylder betingelserne for efterløn.
Det  

 betyder bl.a., at De har været medlem af en a-kasse i det  

 nødvendige antal år, at De er berettiget til dagpenge, herunder  

 opfylder beskæftigelseskravet og vil kunne stå til rådighed  

 for arbejdsmarkedet.
De skal fortsat betale almindeligt kontingent til  

 a-kassen.
*** Dette bevis giver Dem ret til at gå på  

 efterløn, selv om De senere bliver syg og derfor ikke længere  

 kan stå til rådighed for arbejdsmarkedet.
Samtidig giver beviset  

 Dem ret til at få beregnet Deres efterløn ud fra mindst den  

 dagpengesats, som De har ret til nu, hvis De bevarer Deres nuværende  

 forsikringsstatus.
De har pr. 1. oktober 1999 ret til at modtage  

 efterløn med 82 % af det maksimale dagpengebeløb.
Det skyldes,  

 at De har ret til mindstesatsen for lønmodtagere eller  

 selvstændige eller satsen som dimittend.
Satsen er på ... kr. pr.  

 dag, og Deres efterløn vil udgøre ... kr. på  

 årsbasis, hvis De går på efterløn nu.
Herfra skal  

 trækkes eventuelle fradrag for pension m.v.
Ved overgang til efterløn på et senere  

 tidspunkt skal De opfylde alle andre betingelser for at gå på  

 efterløn.
Det vil sige, at De fortsat skal kunne stå til  

 rådighed for arbejdsmarkedet, medmindre den manglende rådighed  

 skyldes sygdom, og at De skal være medlem af en a-kasse og opfylde  

 beskæftigelseskravet eller i øvrigt have ret til dagpenge.
De  

 skal på det tidspunkt også have fast bopæl i Danmark.
*** Hvis De med virkning fra den 1. oktober 1999 arbejder i  

 mindst 2 år og De dokumenterer, at De i denne periode har  

 lønarbejde eller selvstændig virksomhed som  

 kombinationsforsikret i mindst 3.120 arbejdstimer, deltidsforsikrede mindst  

 2.496 timer, eller driver selvstændig virksomhed i væsentligt  

 omfang, får De mulighed for ved fortsat arbejde at optjene en skattefri  

 præmie, som De kan få udbetalt, når De fylder 67  

 år.
Med venlig hilsen Arbejdsløshedskassen Klagevejledning De kan klage over indholdet af efterlønsbeviset til Direktoratet  

 for Arbejdsløshedsforsikringen inden 4 uger efter, at De har  

 fået dette bevis, jf. § 98, stk. 1, i lov om  

 arbejdsløshedsforsikring m.v.
De skal sende klagen til  

 arbejdsløshedskassen.
