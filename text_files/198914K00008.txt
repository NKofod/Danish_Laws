Nr BTL 8 Betænkning over I.
Forslag til lov om udstykning og anden registrering i  

 matriklen II.
Forslag til lov om ændring af forskellige lovbestemmelser  

 (Konsekvensændringer som følge af lov om udstykning og anden registrering i  

 matriklen)   

 Nr L 8 1989-90, 1. samling Afgivet af Boligudvalget Afgivet: 19900126 Udvalget har behandlet lovforslagene i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Boligministeren har over for udvalget oplyst, at de foreslåede  

 bestemmelser om skelforretninger i kapitel 5 i forslag til lov om udstykning  

 og anden registrering i matriklen ikke er til hinder for, at hegnssynsmænd  

 deltager i en skelforretning, såfremt en af de interesserede ejere måtte  

 ønske dette.
 Endvidere har udvalget modtaget skriftlige og/eller mundtlige henvendelser  

 fra Den Danske Landinspektørforening og Landinspektørfirmaet Hyllested og  

 Staunskjær.
Udvalget har for så vidt angår den i forslag til lov om udstykning og  

 anden registrering i matriklen foreslåede lempelse af udstykningskravet for  

 udlejede arealer noteret sig boligministerens besvarelse af et af udvalgets  

 spørgsmål.
Det fremgår heraf, at boligministeren er parat til at følge  

 udviklingen med henblik på at tage spørgsmålet op til fornyet vurdering, når  

 man har haft lejlighed til at se, hvorledes den foreslåede ordning fungerer i  

 praksis.
 Der er af boligministeren og af et mindretal stillet ændringsforslag,  

 hvorom der henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) det under I anførte lovforslag til  

vedtagelse med de af boligministeren stillede ændringsforslag og det  

 under II anførte lovforslag til vedtagelse uændret.
 Et mindretal (Fremskridtspartiets medlem af udvalget) indstiller det under  

 I anførte lovforslag til vedtagelse med de stillede ændringsforslag og  

 det under II anførte lovforslag til vedtagelse uændret.
Ændringsforslag til I.
Forslag til lov om udstykning og anden registrering i matriklen Af et mindretal (FP):
Til § 16 1) Paragraffen udgår.
 Af boligministeren, tiltrådt af udvalget:
Til § 36 2) Stk. 3 udgår.
 Stk. 4 bliver herefter stk. 3.
 3) Efter stk. 4, der bliver stk. 3, indsættes som nyt stykke:
» Stk. 4. Retten kan i ganske særlige tilfælde tillade, at sag  

 anlægges efter udløbet af fristen i stk. 2. Fører en sådan sag til, at  

 landinspektørens fastlæggelse af skellet ændres, påhviler det den, der har  

 anlagt sagen, at rekvirere en landinspektør til at udføre det i stk. 3 nævnte  

 arbejde.
Retten sender udskrift af dommen eller et eventuelt indenretligt  

 forlig til Kort- og Matrikelstyrelsen.« Til § 48 4) I Stk. 1, nr. 1, indsættes efter »§ 21, stk. 1,»:  

 »§ 36, stk. 4,».
Bemærkninger Til nr. 1 Et lejemål skal ikke begrænses tidsmæssigt gennem lovgivningen.
 Mange lejemål findes på havnearealer og andre arealer i offentligt eje.  

 Havnemyndigheder og offentlige myndigheder har i forvejen sikker styring både  

 på arealer og bebyggelser.
 Sommerhuse og feriehuse er tit opført på lejede arealer.
 Byggemyndigheder har gennem bygningsreglementer og gennem BBR-registret  

 fuld kontrol over arealudnyttelsen uanset ejendomsforhold (ejer eller lejer).
Ligeledes er der på tidsubegrænset tid tinglyst deklarationer over kloak-,  

 vand, el- og gasledninger.
Der kan ikke foretages bebyggelse eller benyttelse  

 af arealer i strid med gældende lov.
Til nr. 2 Landinspektøren har i fortsættelse af den allerede rekvirerede  

 skelsætningsforretning pligt til at ændre skellet i de tilfælde, hvor hans  

 fastlæggelse af skellet ændres ved en retssag, der anlægges inden udløbet af  

 fristen på de 8 uger i § 36, stk. 2, nr. 2.
Til nr. 3 Når fristen i § 36, stk. 2, nr. 2, er udløbet, uden at der er anlagt  

 retssag, og landinspektøren efter reglen i § 37, stk. 1, har indsendt  

 oplysning om skellets rette beliggenhed til Kort- og Matrikelstyrelsen, har  

 landinspektøren afsluttet sit arbejde.
Det er derfor vigtigt, at der til  

 forslaget om, at retssag i ganske særlige tilfælde kan tillades anlagt efter  

 fristens udløb, knyttes regler, der sikrer, dels at skelafmærkningen på  

 stedet ændres i overensstemmelse med rettens eventuelle afgørelse om en  

 ændret beliggenhed af skellet, dels at der indsendes de nødvendige  

 oplysninger til Kort- og Matrikelstyrelsen til notering af skellets endelige  

 beliggenhed i matriklen.
 Det foreslås, at pligten til at rekvirere en landinspektør til at udføre  

 det nødvendige arbejde skal påhvile den, der har anlagt retssagen.
 Ifølge almindelige civilretlige regler vil den pågældende hæfte for  

 landinspektøromkostningerne, jf. også lovforslagets § 35, stk. 1, 2. pkt.  

 Spørgsmålet om, hvorvidt den, der har anlagt retssagen, endeligt skal udrede  

 disse omkostninger, kan imidlertid afgøres af retten efter parternes påstande  

 herom.
 Kort- og Matrikelstyrelsen må have meddelse fra dommeren om sagens udfald  

 for at kunne påse, at pligten til registrering af det ændrede skel opfyldes.  

 Såfremt en retssag fører til, at det af landinspektøren afsatte skel skal  

 fastholdes, bør der foretages notering herom i matriklen.
Til nr. 4 Gennem denne ændring kan den, der efter ændringsforslag nr. 3 har pligt  

 til at rekvirere en landinspektør, ifalde bødestraf, hvis handlepligten ikke  

 overholdes.
