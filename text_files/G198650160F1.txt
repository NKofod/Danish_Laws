Registerets formål er at registrere og databehandle oplysninger vedrørende personer, som det efter arbejdstilbudsloven påhviler Amtsrådet at give et arbejdstilbud, personer som efter lov 379 nr. af 13. juni 1990 om kommunal beskæftigelsesindsats ansættes i Københavns amt samt personer, som ansættes efter bistandslovens § 43. Endvidere anvendes registeret til udarbejdelse af statistik og oversigter til brug ved budgetlægning, budgetopfølgning samt den amtskommunale planlægning i øvrigt.
Derudover anvendes registeret ved afgivelse af arbejdstilbud til ledige samt til personaleadministration i ansættelsesperioden.
Personkreds: Registeret må kun indeholde oplysninger om personer, der er omfattet af arbejdstilbudsloven, og hvor amtskommunen er forpligtet til at give arbejdstilbud, samt personer omfattet af lov nr. 379 af 13. juni 1990 om kommunal beskæftigelsesindsats og bistandslovens § 43.
 Ikrafttrædelsesdato: 01/10/1986.
