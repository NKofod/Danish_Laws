Vejledning om uddannelse Afsnit I Indledning Uddannelse i fødevarehygiejne er begrundet i et behov for  

 at øge viden om hygiejne hos personer, der behandler fødevarer i  

 detailvirksomheder.
Ofte er fejlagtig behandling årsag til fødevarebårne  

 sygdomme.
Uddannelseskravet skal derfor ses som en forebyggende  

 foranstaltning, der skal sikre forbrugerne sunde fødevarer, som er  

 fremstillet  

 og markedsført på en hygiejnisk forsvarlig måde.
 Bekendtgørelsens § 1 omfatter alle fødevarevirksomheder,  

 mens de øvrige bestemmelser udelukkende omfatter detailvirksomheder, der er  

 autoriseret eller registreret i henhold til fødevareloven og som behandler og  

 markedsfører fødevarer.
Afsnit II 	  

 Generelt uddannelseskrav Fra 1. januar 2006  

 finder hygiejneforordningen anvendelse.
Efter denne forordning skal lederen  

 af en fødevarevirksomhed sikre, at personer, der håndterer fødevarer,  

 overvåges og instrueres eller eventuelt uddannes i fødevarehygiejne, så det  

 står i rimeligt forhold til det arbejde, de udfører.
Udover dette har de  

 enkelte medlemslande mulighed for at fastsætte regler i national lovgivning  

 vedrørende uddannelsesprogrammer for personer, der arbejder i visse  

 fødevarevirksomheder.
Hygiejneforordningen,  

 bilag 2, kap. 12 (EF) Nr. 852/2004 Den hidtidige  

 uddannelsesbekendtgørelse videreføres derfor i en revideret udgave, som  

 således supplerer forordningens generelle krav om overvågning, instruktion  

 og/eller uddannelse.
Bek. nr. 1185 af 5.  

 december 2005 De virksomheder og  

 personer, som ikke er omfattet af uddannelsesbekendtgørelsens bestemmelser om  

 hygiejneuddannelse, er som minimum omfattet af hygiejneforordningens  

 bestemmelser om det generelle uddannelseskrav.
 Der henvises i øvrigt  

 til hygiejnevejledningens afsnit 7.7.3 om hygiejneuddannelse.
Hygiejnevejledningen Afsnit III Uddannelse Det er lederen af  

 detailvirksomheden, der skal vurdere personalets uddannelsesbehov og sikre,  

 at personalet gennemfører en hygiejneuddannelse enten med certifikat eller  

 som basisuddannelse.
Som udgangspunkt skal alle på certifikatuddannelse, men  

 med det todelte uddannelsessystem er der mulighed for at nøjes med en  

 basisuddannelse,  

 hvis det vurderes at være tilstrækkeligt ud fra en vurdering af, hvilken  

 funktion den pågældende har i virksomheden.
Uddannelsesbekendtgørelsen  

 § 3 Udgangspunktet for  

 vurderingen af uddannelseskravet er den sundhedsmæssige risiko ved behandling  

 af fødevarerne.
 Ved vurderingen af  

 uddannelsesbehovet kan fødevareregionen i tvivlstilfælde være behjælpelig.
Kapitel 1 Ansættelsesforhold Uddannelseskravet gælder  

 uafhængigt af, om de pågældende personer er frivillige (ulønnede) eller  

 lønnede.
En persons frivillige  

 arbejde i en idrætsforening, klub og lign. sidestilles med en ansættelse,  

 selvom der ikke foreligger en egentlig ansættelseskontrakt.
Afgørende er ikke  

 ansættelsesforholdet, men det faktum, at personen er beskæftiget med  

 behandling af fødevarer med henblik på salg.
Løst ansat personale,  

 sæsonansatte, deltidsbeskæftigede Kravet om  

 gennemførelse af en hygiejneuddannelse gælder, selvom der kun er tale om  

 midlertidig eller løs ansættelse.
Personer, der er vikarer i en  

 fødevarevirksomhed eller som cirkulerer mellem flere forskellige  

 fødevarevirksomheder,  

 er derfor også omfattet af uddannelseskravet.
Demonstratricer i  

 supermarkeder eller personer fra vikarbureauer, er også omfattet af  

 uddannelseskravet, når de foretager behandling af fødevarer, ligesom afløsere  

 og deltidsbeskæftigede.
Herunder er personer, der kun arbejder i weekender  

 eller nogle aftener om ugen omfattet af et uddannelseskrav..
 Det er virksomhedens  

 ansvar, at også det løst tilknyttede personale bliver tilmeldt og gennemfører  

 hygiejneuddannelsen.
Kapitel 2 Certifikatuddannelsen Personer, der  

 behandler fødevarer, skal som udgangspunkt gennemføre en uddannelse med  

 certifikat i fødevarehygiejne med det formål at sikre forbrugerne fødevarer,  

 der er fremstillet og forhandlet på en hygiejnisk forsvarlig måde via et øget  

 kendskab til fødevarehygiejne og egenkontrol.
 Uddannelsesbekendtgørelsen  

 § 3, stk. 1.
Kapitel 3 Basisuddannelsen Personer, der  

 behandler fødevarer, hvor der kun er en begrænset sundhedsmæssig risiko, kan  

 i stedet for uddannelse med certifikat i fødevarehygiejne gennemføre en  

 korterevarende basisuddannelse i fødevarehygiejne.
Uddannelsesbekendtgørelsen  

 § 3,  

 stk. 2 Det er afgørende, at  

 der er tale om behandling i form af helt enkle processer og en meget  

 begrænset sammensætning af fødevaretyper.
Personer, der  

 gennemfører basisuddannelsen, kan udelukkende beskæftige sig med behandling  

 af et begrænset varesortiment, hvor der  

 kun er en begrænset sundhedsmæssig risiko Nedenfor gives nogle  

 eksempler på behandling af et begrænset varesortiment, hvor basisuddannelsen  

 kan være tilstrækkelig:
   

 	  

 Opvarmning af pølser og brød.
  

 	  

 Opvarmning af pommes frites og andre lignende kartoffelprodukter   

 	  

 Behandling ved bake-off af brød   

 	  

 Fremstilling af smørrebrød med ost og andre ikke  

 letfordærvelige pålægstyper.
   

 	  

 Behandling i form af sammenblanding af tørre produkter, f.eks.  

 te og korn.
 Det er  

 fødevareregionen, der i tvivlstilfælde vurderer, hvilke arbejdsfunktioner,  

 der i en virksomhed/situation skal foretages af personale med enten  

 basisuddannelse eller certifikatuddannelse.
Afsnit IV Undtagelser fra uddannelsen generelt For personer, som jf.  

 § 4 er undtaget denne bekendtgørelses specifikke uddannelseskrav i § 3,  

 gælder hygiejneforordningens generelle uddannelseskrav.
Dette indebærer, at  

 virksomhedslederen skal sikre, at personalet får den nødvendige viden om  

 fødevarehygiejne, så det står i rimeligt forhold til det arbejde, de udfører,  

 og så det sikres, at fødevarelovgivningens bestemmelser om fødevarehygiejne,  

 egenkontrol m.v. overholdes.
Hygiejneforordningen,  

 bilag 2, kap. 12 (EF) Nr. 852/2004 Personalet skal kunne  

 behandle fødevarer uden, at dette giver anledning til hygiejniske problemer.
Ved hygiejniske  

 problemer menes forhold vedrørende fødevarer, der kan medføre, at disse ikke  

 længere er af sikker og sund beskaffenhed.
Det er ofte forkert håndtering af  

 fødevarerne, som kan være årsag til fødevarebårne sygdomme.
Det kan være en  

 følge af krydsforurening, forurenede fødevarer eller utilstrækkelig  

 varmebehandling og nedkøling eller for høje temperaturer under opbevaring.
Uddannelsesbekendtgørelsen  

 § 4 Nogle af de vigtigste  

 årsager til krydsforurening er for lidt plads, manglende adskillelse mellem  

 rå og færdigbehandlede fødevarer under opbevaring og tilberedning samt  

 mangelfuld rengøring og dårlig personlig hygiejne.
Der er  

 virksomhedslederens pligt at informere personalet om betydningen af en god  

 personlig hygiejne.
Personer, der lider af en smitsom sygdom, der kan  

 overføres via fødevarerne, må ikke behandle fødevarer.
Det er derfor vigtigt,  

 at de pågældende personer kender de nødvendige forholdsregler, hvis de får en  

 smitsom sygdom.
 Det er vigtigt, at de  

 pågældende personer kender risici og derfor informerer virksomhedslederen i  

 aktuelle tilfælde.
Alder Personen er omfattet  

 af kravet om uddannelse fra det øjeblik, hvor vedkommende fylder 18 år.
Man  

 er udelukkende omfattet af et uddannelseskrav, såfremt man er beskæftiget med  

 behandling af fødevarer.
Uddannelseskravet gælder derfor ikke for personer,  

 der udelukkende er beskæftiget med servering, opvask, rengøring,  

 kassefunktion,  

 opstilling af varer og lign.
Uddannelsesbekendtgørelsen  

 § 4, nr. 1 Behandling, som normalt  

 ikke giver anledning til hygiejniske problemer Personer, der  

 udelukkende er beskæftiget med nedenstående former for behandling, er  

 undtaget fra kravet om hygiejneuddannelse, når aktiviteten ikke er forbundet  

 med hygiejniske problemer:
Uddannelsesbekendtgørelsen  

 § 4, nr. 2   

 	  

 Udskæring af brød, kager, frugt og grøntsager eller ost i  

 mindre omfang.
Denne form for behandling indebærer typisk ikke hygiejniske  

 problemer.
Udskæring af frugt og grønt i mindre omfang betyder udelukkende  

 udskæring i halve eller kvarte.
Der er ikke tale om udskæring i mindre  

 stykker til f.eks. salat.
   

 	  

 Udskæring af steg o.lign. i forbindelse med anretning.
   

 	  

 Formaling af kaffebønner.
  

 	  

 Fremstilling af te og kaffe   

 	  

 Opvarmning af indpakkede burgere, parisertoast, pizza m.m.
   

 	  

 Betjening af soft-icemaskiner, udportionering af is m.v.
   

 	  

 Pasning af lukkede procesanlæg, hvor der ikke er direkte  

 kontakt mellem personen og de uindpakkede fødevarer.
 Frysning, dybfrysning og optøning, hvis dette er den eneste  

 funktion personen har.
   

 	  

 Blanding af ingredienser, som ikke er letfordærvelige, f.eks.  

 mel, te og korn.
Virksomheder, der serverer  

 for 12 personer og derunder Personer, der  

 foretager behandling af fødevarer i virksomheder, der serverer for 12  

 personer eller derunder, er undtaget kravet om hygiejneuddannelse, når der er  

 tale om servering for faste spisegæster.
Formålet med denne undtagelse er  

 ønsket om at fastsætte en bagatelgrænse for uddannelseskravet.
Af eksempler  

 på virksomhedstyper kan nævnes kantinevirksomhed eksempelvis på  

 arbejdspladser,  

 pensionater, køkkener i bofællesskaber for udviklingshæmmede eller psykisk  

 syge personer samt køkkener i leve- og bomiljøer, hvor det oftest er  

 plejepersonalet, der står for behandling af samtlige måltider.
Uddannelsesbekendtgørelsen  

 § 4, nr. 3 For personalet i leve-  

 og bomiljøer med flere end 12 beboere, vil der være mulighed for at få  

 dispensation fra uddannelseskravet efter en konkret vurdering, jf. § 9.
Godkendte  

 erhvervsuddannelser Personer, der har en  

 uddannelse inden for fødevareområdet eller har deltaget i et kursus i  

 fødevarehygiejne på mindst samme niveau som certifikatuddannelsen, er ikke  

 omfattet af uddannelseskravet i § 3. Dette gælder bl.a. for personer med  

 følgende fødevarerelaterede erhvervsuddannelser:
Uddannelsesbekendtgørelsen  

 § 4, nr. 5 Kok,  

 smørrebrødsjomfru, bager, konditor, chokolade- og konfektureassistent,  

 køkkenassistent, detailslagter, industrislagter, tarmrenser, cafeteria- og  

 kantineassistent, hotel- og fritidsassistent, køkkenledere,  

 levnedsmiddeltekniker,  

 mejerist, mejeritekniker, økonoma, ernærings- og husholdningsøkonom,  

 serviceassistent, delikatesseassistent, ferskvareassistent, pølsemager,  

 levnedsmiddelingeniør og -kandidat, dyrlæge.
 Endvidere er personer,  

 der har gennemgået køkken-, hotel- og restaurantfagenes Grundforløb fra  

 Jord  

 til Bord undtaget fra kravet om uddannelse.
Fødevareregionen  

 vurderer i tvivlstilfælde, om enkeltpersoner, der har deltaget i andre kurser  

 i fødevarehygiejne, kan undtages fra uddannelseskravet.
Fødevareregionen  

 afgør dette bl.a. ud fra en vurdering af, om det gennemførte kursus har  

 mindst samme niveau som det i § 3, stk. 1, nævnte.
Personer, der undtages fra  

 uddannelseskravet, skal overfor fødevareregionen kunne fremvise et bevis for  

 deltagelse i kurser, kursusbeskrivelser m.v.
Det vurderes ikke at være  

 tilstrækkeligt at have påbegyndt en uddannelse indenfor fødevareområdet.
Det  

 afgørende er, om personen har erhvervet tilstrækkelig viden mht.  

 fødevarehygiejne  

 på samme niveau som den i § 3, stk. 1 nævnte certifikatuddannelse Personer med en  

 udenlandsk fødevareuddannelse, f.eks. som kok eller detailslagter, skal som  

 udgangspunkt ikke gennemføre certifikatuddannelse.
Men virksomhedslederen  

 skal sørge for, at personer med udenlandske fødevareuddannelser instrueres og  

 oplæres i danske regler på hygiejneområdet.
Fødevareregionen kan ud fra en  

 konkret  

 vurdering og på baggrund af uddannelses- og kursusbeviser afgøre, om  

 enkeltpersoner er omfattet af uddannelseskravet, såfremt den tidligere  

 gennemførte uddannelse vurderes ikke at være tilstrækkelig.
Eventuelt kan en  

 gennemført uddannelse vurderes at være tilstrækkelig som erstatning for  

 basisuddannelsen men ikke for certifikatuddannelsen.
Udenlandske  

 uddannelsesbeviser, der ikke umiddelbart kan vurderes, kan forlanges oversat  

 til dansk.
 Se i øvrigt afsnit 8  

 om andre faggrupper med en ikke-fødevarerelateret uddannelse, som kan  

 undtages fra uddannelseskravet.
Ansættelsestidspunkt Personer, der ikke  

 tidligere har været omfattet af et uddannelseskrav, men som efter 1. januar  

 1997 er ansat (nyansat) i anden fødevarevirksomhed eller har etableret  

 (nyetableret) anden fødevarevirksomhed, er omfattet af et uddannelseskrav.
Uddannelsesbekendtgørelsen  

 § 4, nr. 6 Der skelnes således  

 ikke mellem personer, der har været beskæftiget i fødevarebranchen i mange år  

 og efterfølgende ansættes et nyt sted, og indehavere, der har været i  

 branchen i mange år og åbner ny forretning, idet en person vil blive  

 betragtet som nyetableret eller nyansat, såfremt vedkommende overtager,  

 opstarter eller bliver ansat i en anden fødevarevirksomhed.
Afsnit V Undtagelser fra basisuddannelsen For personer, som jf.  

 § 5 er undtaget denne bekendtgørelses krav om basisuddannelse i § 3, stk. 2,  

 gælder hygiejneforordningens generelle uddannelseskrav.
Uddannelsesbekendtgørelsen  

 § 5 Erhvervserfaring og kurser.
En person, der har  

 været eller er beskæftiget med behandling af fødevarer i en  

 fødevarevirksomhed, og som herved har opnået viden, som svarer til  

 basisuddannelsen,  

 dvs. tilstrækkelig erfaring med at overholde reglerne i fødevarelovgivningen,  

 er ikke omfattet af kravet om en basisuddannelse.
Dette gælder udelukkende  

 for personer, der behandler et begrænset varesortiment, hvor råvarerne og  

 behandlingen er af en sådan karakter, at den sundhedsmæssige risiko  

 er begrænset.
Uddannelsesbekendtgørelsen  

 § 5, nr. 1 I fødevareregionens  

 afgørelse af, om enkeltpersoner, der har en sådan erhvervserfaring, er  

 undtaget fra kravet om basisuddannelse, bør indgå hvilke arbejdsfunktioner  

 den pågældende person har varetaget, varigheden heraf samt om personen i  

 øvrigt har erhvervet tilstrækkelig viden om fødevarehygiejne.
Som eksempel herpå kan  

 nævnes en person, der har været ansat i en restaurant siden 1996 og derfor  

 ikke har været omfattet af kravet om hygiejneuddannelse.
Vedkommende kan have  

 oparbejdet tilstrækkelig viden om fødevarehygiejne og egenkontrol til at  

 kunne behandle et begrænset varesortiment.
Personer, der ved  

 deltagelse i kurser har erhvervet viden om almen fødevarehygiejne på niveau  

 med basisuddannelse i fødevarehygiejne, er ikke omfattet af kravet om  

 basisuddannelse i fødevarehygiejne.
Personen skal overfor fødevareregionen  

 kunne fremvise et bevis for deltagelse i kurser, kursusbeskrivelser m.v.
 Behandling af fødevarer i  

 fritids- og idrætsforeninger.
En person, der  

 tilbereder et begrænset varesortiment, som normalt kræver basisuddannelse, er  

 undtaget fra kravet om basisuddannelse, såfremt tilberedningen foregår i  

 foreningens lokaliteter.
Formålet er at tilgodese det frie foreningsliv.  

 Undtagelsen gælder behandling i alle typer af fritidsforeninger, såsom  

 pensionistforeninger, ungdomsforeninger, idrætsforeninger m.v.
Uddannelsesbekendtgørelsen  

 § 5, nr. 2 Der er ingen grænse  

 for antallet af kunder, der må tilberedes og serveres til.
Det afgørende er,  

 at foreningens primære formål ikke er at drive fødevarevirksomhed.
Personerne  

 er udelukkende undtaget fra kravet om hygiejneuddannelse, hvis de er  

 beskæftiget med behandling af fødevarer i henhold til § 3, stk. 2, dvs.  

 behandling af et begrænset varesortiment, som normalt kræver basisuddannelse,  

 hvor råvarerne og behandlingen er af en sådan karakter, at den  

 sundhedsmæssige risiko ved behandling og servering er begrænset.
For at en forenings  

 medarbejdere kan undtages fra kravet om uddannelse i  

 fødevarehygiejne, må  

 foreningens primære formål ikke være at drive fødevarevirksomhed.
Undtagelsen  

 fra uddannelseskravet gælder således ikke i cafeterier i idrætshaller, hvor  

 cafeteriet udgør en selvstændig virksomhed, f.eks. ved at være bortforpagtet  

 og dermed uden for foreningens regi, uanset om der udelukkende behandles  

 fødevarer, hvortil der kun kræves basisuddannelse.
Grænsen for, hvornår det  

 primære formål er at drive fødevarevirksomhed, er op til en konkret  

 vurdering.  

 Det er den lokale fødevareregion, der skal foretage dette skøn.
 Behandlingen af  

 fødevarer skal foregå i foreningens lokaliteter, f.eks. en idrætsforenings  

 klubhus.
 Ved foreningens  

 lokaliteter forstås de lokaler, som foreningen benytter sig af, som først og  

 fremmest er beregnet for deltagere i foreningens aktiviteter (medlemmer samt  

 gæster). Undtagelsen gælder, uanset om lokalet, hvor tilberedningen foregår,  

 er lejet eller lånt eller evt. ejet af foreningen.
 Til illustration gives  

 nedennævnte eksempler:
   

 	  

 En idrætsklub, der driver et cafeteria med begrænset  

 vareudvalg, uanset at der kommer mange gæster fra f.eks. lokalbefolkningen.  

 Det afgørende er, at det primære formål med foreningen ikke er at drive  

 fødevarevirksomhed.  

 Undtagelsen fra kravet om basisuddannelse gælder her.
  

 	  

 Ved afholdelse af idrætsarrangementer som f.eks. stævne, hvor  

 hal-cafeteriet lægger hus til, og hvor det er medlemmer af idrætsforeningen  

 (eller evt. forældre til disse), der foretager den begrænsede behandling.
Det  

 afgørende er, at det er idrætsforeningens arrangement.
Undtagelsen fra kravet  

 om basisuddannelse gælder her.
  

 	  

 Når det derimod er hallens arrangement, hvor der benyttes  

 medlemmer af foreningen til tilberedningen, gælder undtagelsen ikke, ligesom  

 hvis personer fra idrætsforeningen benyttes ved den daglige drift af  

 hal-cafeteriet.
Disse personer er omfattet af kravet om uddannelse.
Afsnit VI Frist for påbegyndt uddannelse 3-måneders frist Lederen af  

 virksomheden er ansvarlig for, at alle ansatte i virksomheden, så hurtigt som  

 muligt og senest 3 måneder efter ansættelse eller etableringsstart   

 eller  

 efter det fyldte 18. år, har påbegyndt uddannelsen.
Uddannelsesbekendtgørelsen  

 § 6, stk. 1 Dokumentation for  

 gennemført uddannelse af personalet skal på forlangende kunne forevises  

 fødevareregionen.
 I tilfælde, hvor en  

 person ved ansættelsesstart udelukkende er beskæftiget med opvask, rengøring  

 og lign., og dermed ikke er omfattet af uddannelseskravet i § 3, men skifter  

 til arbejdsfunktioner, hvori der indgår behandling af fødevarer, skal  

 vedkommende  

 have påbegyndt uddannelsen senest 3 måneder efter skift af arbejdsfunktion.
 Personer, der er ansat  

 på prøve i 3 måneder eller er ansat i en kortere periode, f.eks. i  

 forbindelse med sæsonarbejde, skal have påbegyndt uddannelse i  

 fødevarehygiejne  

 senest 3 måneder efter ansættelsesstart, såfremt ansættelsesforholdet  

 fortsætter ud over de 3 måneder.
Afvigelse fra tidsfristen Fødevareregionen kan,  

 hvis kurser bliver aflyst eller er overtegnet, tillade afvigelse fra  

 3-måneders fristen.
Derudover er bestemmelsen beregnet til de tilfælde, hvor  

 personen skal deltage i særlige kurser, og hvor udbydelsen af kurserne ikke  

 sker så ofte (f.eks. hygiejnekurser tilrettelagt for ikke dansksprogede).
Uddannelsesbekendtgørelsen  

 § 6, stk. 2 Afsnit VII Alternative uddannelser I tilfælde, hvor  

 virksomheder, organisationer eller andre etablerer en alternativ uddannelse i  

 fødevarehygiejne som erstatning for certifikatuddannelsen eller  

 basisuddannelsen,  

 skal Fødevarestyrelsen godkende disse alternative uddannelser.
Ved  

 bestemmelsen er det præciseret, at den alternative uddannelse skal være på  

 mindst samme niveau som de i § 3 nævnte uddannelser i fødevarehygiejne.
Uddannelsesbekendtgørelsen  

 § 7, stk. 1 Vurderingen af  

 uddannelserne vil primært blive foretaget ud fra indhold og omfang.
Der vil  

 blive lagt vægt på, at kurset indeholder en generel hygiejnedel, der giver  

 personen  

 en grundlæggende viden om hygiejne, som kan relateres til forskellige  

 virksomheder inden for fødevareområdet.
Der vil således kunne godkendes  

 alternative uddannelser, såfremt disse alternative uddannelser i indhold og  

 omfang ligger tæt op af Certifikatuddannelse i fødevarehygiejne  

 eller  

 Basisuddannelse i fødevarehygiejne.
Nedenfor er anført en  

 vejledende procentvis fordeling af emnerne for henholdsvis et alternativ til  

 certifikatuddannelsen og til basisuddannelsen.
Se i øvrigt afsnit 10.3 om  

 uddannelsesplaner.
 Vejledende tidsmæssige  

 prioritering af emnerne for et alternativ til certifikatkursus:
  

 	  

 Introduktion, evaluering og afslutning: 5%   

 	  

 Almen mikrobiologi: 20%   

 	  

 Egenkontrol, herunder kritiske punkter og overvågningsprocedurer  

 (eks.: råvaremodtagelse og opbevaring, temperaturforhold under tilvirkning)  

 samt hygiejnebekendtgørelsens bestemmelser om opbevaring og håndtering af  

 fødevarer:  

 50%   

 	  

 Personlig hygiejne og rengøring i relation til fødevaresikkerheden:  

 15%   

 	  

 Fødevareregionernes funktion: 5%   

 	  

 Afholdelse af prøve: 5% Vejledende tidsmæssige  

 prioritering af emnerne for et alternativt basiskursus:
  

 	  

 Introduktion og motivation: 5%   

 	  

 Almen mikrobiologi herunder fødevarebårne sygdomme: 35%   

 	  

 Hygiejnebekendtgørelsen, egenkontrolbekendtgørelsen og  

 fødevareregionen: 10%   

 	  

 Egenkontrol herunder kritiske kontrolpunkter og  

 overvågningsprocedurer (råvaremodtagelse og opbevaring, temperaturforhold  

 under tilvirkning, rengøring og personlig hygiejne): 45%   

 	  

 Opsamling og afslutning: 5% Personer, der har  

 deltaget i godkendte alternative uddannelser, skal fra kursusudbyderen  

 modtage et bevis for deltagelse i kurset.
 Udstedelse af  

 certifikater er forbeholdt hygiejneuddannelser, der er etableret efter lov om  

 arbejdsmarkedsuddannelser.
Ordet certifikat må  

 ikke indgå i kursets titel, da et alternativt kursus ikke må kunne forveksles  

 med AMU-kurset (Almen fødevarehygiejne  Obligatorisk  

 certifikatuddannelse) Relevante oplysninger i  

 ansøgning En ansøgning om  

 godkendelse skal indsendes til Fødevarestyrelsen og skal som minimum  

 indeholde  

 nedenfor anførte elementer:
Uddannelsesbekendtgørelsen  

 § 7, stk. 2   

 	  

 Kursets titel og varighed (ordet certifikat må ikke indgå i  

 titlen).
  

 	  

 Kursets formål, dvs. Hvorfor skal eleven gennemføre et  

 hygiejnekursus?   

 	  

 Kursets mål, dvs. en beskrivelse af, hvad kursisterne skal  

 opnå ved gennemførelse af det aktuelle kursus   

 	  

 Beskrivelse af målgruppen.
  

 	  

 Uddannelses- og lektionsplaner for kurset, hvoraf bl.a.  

 fremgår en nøjagtig angivelse af den tidsmæssige prioritering af de enkelte  

 emner, en uddybning af emnerne, samt en nøjagtig beskrivelse af uddannelsens  

 tidsforløb   

 	  

 Undervisningsform (brevkursus, klasseundervisning m.v.).
   

 	  

 Evt. gruppearbejde og gruppeopgaver skal fremgå af ansøgningen.
  

 	  

 Henvisning til det anvendte undervisningsmateriale.
Såfremt  

 materialet er udarbejdet af ansøgeren, skal dette medsendes.
   

 	  

 Oplysning om underviserens / undervisernes uddannelses- og  

 erhvervsmæssigebaggrund, som er relevant i denne sammenhæng.
   

 	  

 Oplysning om evaluering og eventuel afholdelse af prøve.
   

 	  

 Et eksempel på et kursusbevis.
Afsnit VIII Andre faggrupper Med denne bestemmelse  

 kan andre faggrupper med en ikke-fødevarerelateret uddannelse undtages fra  

 uddannelseskravet.
Fødevarestyrelsen vurderer ud fra uddannelsens indhold og  

 omfang, hvorvidt de pågældende faggrupper kan undtages fra kravet om  

 uddannelse i fødevarehygiejne.
Uddannelsesbekendtgørelsen  

 § 8 Det er af afgørende  

 betydning, at de pågældende faggrupper via deres uddannelse har opnået et  

 tilstrækkeligt fagligt vurderingsgrundlag til hurtigt at kunne sætte sig ind  

 i regler og retningslinier omkring behandling af fødevarer  herunder  

 egenkontrolprocedurer.
 De pågældende  

 faggrupper skal ligeledes have opnået tilstrækkelig viden om almen  

 mikrobiologi og hygiejne generelt.
 Fødevarestyrelsen har  

 indtil videre undtaget følgende uddannelser fra kravet om hygiejneuddannelse  

 i henhold til § 3:
  

 	  

 Sygeplejersker   

 	  

 Social- og sundhedsassistenter   

 	  

 Hospitalslaboranter   

 	  

 Læger   

 	  

 Sygehjælpere   

 	  

 Plejehjemsassistenter   

 	  

 Social- og sundhedshjælpere (Uddannet efter bek. nr. 1073 af  

 17. december 2001 om grundlæggende social- og sundhedsuddannelser). OBS!  

 Social- og sundhedshjælpere uddannet efter tidligere bekendtgørelsenr er  

 kun  

 undtaget kravet om basisuddannelse.
   

 	  

 Pædagogmedhjælpere (Uddannet efter bek. nr. 1073 af 17.  

 december 2001 om grundlæggende social- og sundhedsuddannelser). OBS!  

 Pædagogmedhjælpere uddannet efter tidligere bekendtgørelser er ikke undtaget  

 uddannelseskravet, hverken basis eller certifikat.
Afsnit IX Dispensationsmuligheder Fødevareregionerne kan  

 efter en vurdering af de konkrete forhold i hver enkelt sag dispensere fra  

 kravet om hygiejneuddannelse for enkelte personer, når det ikke giver  

 anledning til hygiejniske problemer Uddannelsesbekendtgørelsen  

 § 9 Der kan stilles  

 særlige betingelser, f.eks. begrænsninger i varesortiment eller antallet af  

 personer,  

 der serveres for, i forbindelse med dispensationen.
Kapitel 4 Personer under overvågning Med personer under  

 fuld overvågning menes i denne sammenhæng, at de pågældende personer ikke  

 arbejder selvstændigt i en fødevarevirksomhed, men er under ansvar og  

 overvågning af hygiejneuddannet personale.
Uddannelsesbekendtgørelsen  

 § 9, nr. 1 Det kan f.eks. være en  

 person, der af helbredsmæssige årsager ikke kan deltage i eksamen eller  

 undervisning, og som i en eller anden udstrækning hjælper til i køkkenet.  

 Vedkommende kan altså ikke selvstændigt stå for tilberedningen.
 Personer i jobtræning,  

 beskæftigelsestilbud o.lign.
Kravet om  

 hygiejneuddannelse kan fraviges for personer i jobtræning,  

 beskæftigelsestilbud  

 og lignende, hvis de er under overvågning, som oftest er tilfældet i sådanne  

 ansættelsesforhold.
Oftest udfylder de ikke en egentlig jobfunktion.
Uddannelsesbekendtgørelsen  

 § 9, nr. 1, a) Derimod vil personer i  

 flex- og skånejob normalt være omfattet af uddannelseskravet, fordi de  

 udfylder en jobfunktion, og ikke vil være under overvågning af andet  

 personale.
 Det afgørende er ikke,  

 hvilken betegnelse ansættelsesforholdet har, men at personen er overvåget af  

 hygiejneuddannet personale.
Personer, der inddrages i  

 madlavning af pædagogiske eller terapeutiske hensyn Kravet om  

 hygiejneuddannelse kan fraviges for personer, der inddrages i madlavning af  

 pædagogiske eller terapeutiske hensyn, hvis de samtidigt overvåges af  

 personale med relevant hygiejneuddannelse.
Der er tale om personer, som ikke  

 selvstændigt  

 står for madlavningen, men udelukkende hjælper til i køkkenet og som deltager  

 i madlavningen under andres ansvar.
Af eksempler herpå kan nævnes fysisk og  

 psykisk udviklingshæmmede samt plejehjemsbeboere, der inddrages i madlavning.
Uddannelsesbekendtgørelsen  

 § 9, nr. 1, b) Kapitel 5 Personer i leve- og bomiljøer med mere end 12  

 beboere For personalet i leve-  

 og bomiljøer med flere end 12 beboere, vil der være mulighed for at få  

 dispensation fra uddannelseskravet.
Der skal lægges vægt på, at der blandt  

 personalet er en eller flere, som har den fornødne viden om fødevarehygiejne,  

 og som kan påtage sig et ansvar for, at behandling af fødevarerne foregår på  

 en hygiejnisk forsvarlig måde.
Uddannelsesbekendtgørelsen  

 § 9, nr. 2 En sådan dispensation  

 bør kun gives i leve- og bomiljøer med op til max. 20 beboere.
Følgende  

 forhold bør indgå i vurderingen:
   

 	  

 Personalets praktiske erfaring med erhvervsmæssig behandling  

 af fødevare.
   

 	  

 Antal beboere.
   

 	  

 Behandlingens karakter og omfang (sortiment, tilberedningsgrad,  

 hyppighed m.v.).
Kapitel 6 Behandling af fødevarer i tog, busser og fly  

 samt til besætninger i skibe Behandling af  

 fødevarer i tog busser og fly samt til besætninger i skibe har tidligere  

 været undtaget kravet om autorisation og godkendelse og var dermed ikke  

 omfattet  

 af uddannelsesbekendtgørelsen.
Fremover skal også disse virksomheder  

 autoriseres eller registreres, og det vurderes at være fornuftigt, som  

 udgangspunkt, at lade denne type af fødevarevirksomheder være omfattet af  

 uddannelseskravet.
Samtidigt gives fødevareregionerne imidlertid mulighed for  

 at kunne dispensere fra dette uddannelseskrav, når det ikke giver anledning  

 til hygiejniske problemer.
Uddannelsesbekendtgørelsen  

 § 9, nr. 3 Kapitel 7 Produktionsskoler, højskoler o.lign.
Kravet om  

 hygiejneuddannelse kan fraviges for elever, som i forbindelse med et ophold  

 på en produktionsskole, højskole o.lign. hjælper til i køkkenet med at lave  

 mad til eleverne selv.
Det er af afgørende betydning, at det handler om en  

 undervisningssituation, eller at eleverne blot skal prøve det at lave mad til  

 mange.
Der må således ikke være tale om tilberedning i erhvervsmæssig  

 henseende.
Uddannelsesbekendtgørelsen  

 § 9, nr. 4 Afsnit X Praktiske oplysninger Kapitel 8 Hvor tilbydes certifikatuddannelsen Uddannelsen er  

 etableret efter reglerne i lov om arbejdsmarkedsuddannelser og er  

 tilrettelagt som et 3-dages AMU-uddannelse (24 lektioner). Kursusindholdet  

 fremgår af Undervisningsministeriets formål og mål for kurset, som kan ses på  

 Fødevarestyrelsens hjemmeside  

 www.fvst.dk  

 (fødevarer/ tilberedning og hygiejne/ uddannelse i fødevarehygiejne). Kurset  

 omfatter bl.a. undervisning i mikrobiologi, fødevarebårne sygdomme og  

 bestemmelser  

 i fødevarelovgivningen om  

 hygiejne og egenkontrol.
Uddannelsen afsluttes med en prøve, og hvis denne  

 gennemføres tilfredsstillende, får kursusdeltageren et certifikat som bevis  

 på, at uddannelsen er gennemført.
Certifikatet i fødevarehygiejne er således  

 en betingelse for, at personen kan være beskæftiget med behandling af  

 fødevarer i henhold til § 3, stk. 1.
Kurset udbydes af  

 forskellige EUC-centre, AMU-centre og tekniske skoler.
Da det er en  

 AMU-uddannelse, er det Undervisningsministeriet, der godkender skolerne.  

 Oplysninger  

 om aktuelle hold kan ses på hjemmesiden  

 www.vidar.dk  

 (uddannelsesforhold/AMU-uddannelser) eller ved henvendelse til nærmeste  

 AMU-center, EUC-center eller tekniske skole.
 For nærmere  

 oplysninger om, hvorvidt man er berettiget til økonomisk godtgørelse i  

 undervisningsperioden, kan der rettes henvendelse til  

 Undervisningsministeriet.
Kapitel 9 Hvor tilbydes basisuddannelsen Basisuddannelsen  

 udbydes oftest på de uddannelsessteder, der allerede er godkendte til at  

 udbyde certifikatuddannelsen.
Undervisningen omfatter 8 lektioner, hvor der  

 især vil blive undervist i regler om personlig hygiejne og temperaturforhold  

 ved opbevaring, optøning, opvarmning og nedkøling af fødevarer, rengøring af  

 lokaler samt regler om hygiejne og egenkontrol.
Kursisten modtager et  

 kursusbevis som bevis for aktiv deltagelse i undervisningen.
Kursusbeviset er  

 en betingelse for, at personen kan være beskæftiget med behandling af  

 fødevarer  

 i henhold til § 3, stk. 2 For begge uddannelser  

 gælder, at skolerne vil være fleksible i tilrettelæggelsen af kurserne,  

 således at der kan tages hensyn til deltagerne på forskellige måder.  

 Eksempelvis  

 kan certifikatuddannelsen holdes over 6 dage med 4 timers undervisning pr.  

 dag eller evt. som fjernundervisning (e-learning). Der kan afholdes weekend-  

 og aftenkurser, og der kan i særlige tilfælde afholdes en mundtlig  

 afsluttende prøve i stedet for den skriftlige prøve.
Kapitel 10 Uddannelsesplaner En beskrivelse af  

 formål og mål for certifikatuddannelsen samt uddannelsesplanen for  

 basisuddannelse i fødevarehygiejne kan hentes på Fødevarestyrelsens  

 hjemmeside  

 www.fvst.dk  

 (fødevarer/  

 tilberedning og hygiejne/ uddannelse i fødevarehygiejne).
Kapitel 11 Liste over godkendte alternative uddannelser Fødevarestyrelsen  

 udarbejder løbende en liste over godkendte alternative uddannelser.
Listen  

 findes på Fødevarestyrelsens hjemmeside  

 www.fvst.dk  

 (fødevarer/ tilberedning og hygiejne/ uddannelse i fødevarehygiejne).
 Listen indeholder også  

 oplysninger om, hvilke andre faggrupper, der indtil dato er undtaget  

 uddannelseskravet, jf. § 8 samt en oversigt over diverse erhvervsuddannelser  

 indenfor fødevareområdet, som fritager personer for kravet om  

 certifikatuddannelse i henhold til § 4, nr. 5. Denne liste er ikke  

 udtømmende.
 Listen er opdelt i  

 godkendte alternative kurser til certifikatuddannelsen og til  

 basisuddannelsen.
Kapitel 12 Nyttige adresser Undervisningsministeriet Uddannelsestyrelsen Kontor for  

 Arbejdsmarkedsuddannelser Frederiksholms Kanal  

 26 1220 København K tlf. 33 92 50 00 e-mail:  

 uvm@uvm.dk Fødevarestyrelsen Mørkhøj Bygade 19 2860 Søborg.
tlf. 33 95 60 00 e-mail:  

 fvst@fvst.dk Efteruddannelsesudvalget  

 for Køkken, Hotel, Restaurant, Bager,  

 Konditor & Kødbranchen Flæsketorvet 60 1711 København V tlf. 33 86 23 00 e-mail:  

 khru@khru.dk Kapitel 13 Ikrafttræden mv.
 Denne vejledning  

 træder i kraft den 1. januar 2006. Samtidig ophæves vejledning nr. 9372 af 1.  

 januar 2002 om uddannelse i fødevarehygiejne.
