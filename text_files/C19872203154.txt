(Tekniske skoler) Det meddeles herved, at der i forbindelse med oprettelsen af et antal  

 stillinger som skolehjemsinspektører ved de tekniske skoler med skolehjem er  

 enighed mellem Undervisningsministeriet og Statstjenestemændenes  

 Centralorganisation II om et protokollat i tilslutning til  

 tjenestetidsaftalen af 18. november 1982.
 Protokollatet fremsendes hermed.
 Samtidig fremsendes stillingsbeskrivelse for skolehjemsinspektører og  

 stillingsbeskrivelse for skolehjemsassistenter.
Man gør i øvrigt opmærksom på, at det ikke er hensigten,at den tid, der  

 hidtil har været afsat til skolehjemsarbejdet, skal reduceres som følge af,  

 at skolehjemsinspektørerne har fået pålagt en større  

 undervisningsforpligtelse.
Skolehjemsassistenternes andel i det egentlige  

 skolehjemsarbejde vil således blive søgt udvidet i samme omfang som  

 inspektørernes skolehjemsarbejde indskrænkes.
 P.m.v.
 e.b.
A.
Jahnsen eskp. sekr.
 Bilag 1.
 Protokollat til aftale af 18. november 1982 mellem finansministeren og  

 Statstjenestemændenes Centralorganisation II om tjenestetid og  

 overtidsbetaling for lærere og inspektører samt forstandere ved  

 lærlinge/efg-uddannelserne på de tekniske skoler.
 I tilslutning til ovennævnte aftale er undervisningsministeriet og  

 Statstjenestemændenes Centralorganisation II enige om følgende vedrørende  

 skolehjemsinspektører ved de tekniske skoler med skolehjem.
 1. For skolehjemsinspektører gælder følgende  

 bestemmelser i tjenestetidsaftalen af 18. november 1982 §§ 3, 12, 14, 16, 18,  

 stk. 5.
 2. Med undervisningsministeriets godkendelse kan  

 skolehjemsinspektørens pligtige undervisningstimer helt eller delvist udføres  

 på skolehjemmet.
København, den 5. februar 1987 Statstjenestemændenes  

 Centralorganisation II Bjørn Wikkelsøe Jensen Undervisningsministeriet P.m.v.
 e.b.
A.
Jahnsen eksp. sekr.
Bilag 2 Stillingsbeskrivelse for skolehjemsinspektører ved tekniske skoler med  

 skolehjem.
 Skolehjemsinspektøren varetager på forstanderens vegne den daglige  

 pædagogiske og administrative ledelse af skolehjemmet.
 Arbejds- og ansvarsfordelingen mellem flere inspektører fastlægges af  

 skolens ledelse.
 Skolehjemsinspektøren kan indtræde som skolens repræsentant i eksterne  

 udvalg og råd.
 Generelt.
 Det er skolehjemsinspektørens pædagogiske opgave at initiere, koordinere  

 og i øvrigt forestå skolehjemmets indholdsmæssige tilbud til elever eller  

 efteruddannelseskursister (henhørende under Direktoratet for  

 erhvervsuddannelserne) efter gældende bestemmelser herom under opholdet på en  

 sådan måde, at beboernes aktive udbytte maksimeres både med hensyn til  

 frugtbare aktiviteter og til den enkelte elevs selvstændige udvikling, og  

 således at skolehjemstilbuddet fremstår som en del af skolens samlede  

 uddannelsestilbud.
 Specielt.
 Til fremme af det ovenfor anførte påhviler det skolehjemsinspektøren:
 a. at planlægge og tilrettelægge projekter, aktiviteter og  

 deltagelse i almindelige fritidsaktiviteter såsom sportsarrangementer og  

 kurser m.v. på eller uden for skolen i samarbejde med elev-/beboerråd og  

 skolehjemmets medarbejdere.
b. at bistå og vejlede skolehjemsassistenter i pædagogiske  

 spørgsmål og drage omsorg for at udvide skolens/skolehjemmets kontakter  

 udadtil med henblik på at tilvejebringe og ajourføre aktivitetstilbud, der  

 kan medvirke til den bedst mulige standard i pædagogisk henseende, c. at organisere og forestå planlægningen af elevers/kursisters  

 indkvartering og forplejning under opholdet, således at disse forhold har et  

 rimeligt kvalitativt niveau, d. at koordinere arbejdet med udvikling og gennemførelse af  

 skolehjemsopgaver i forbindelse med efteruddannelseskurser og lignende, e. at opretholde en snæver kontakt med andre skolehjem og deltage i  

 planlægningsmøder og andre møder vedrørende skolehjemmene, samt opretholde  

 kontakt med skolehjemskonsulenten og deltage i møder med udvalg m.v., der er  

 rådgivende for skolens undervisningsvirksomhed, f. at organisere og forestå, at der ydes elever støtte i  

 forbindelse med sygdom/fravær fra uddannelsen m.v., hvorom der løbende skal  

 opsamles data, g. at foranledige støtte til elever, der har brug for hjælp til  

 løsning af personlige problemer, problemer i forbindelse med mulige handicap  

 eller andre særlige forudsætninger, h. at drage omsorg for, at elever og personale løbende holdes  

 orienteret om skolens og skolehjemmets planer og forhold i øvrigt, i. at udarbejde indstillinger til skolens ledelse om forhold  

 skolehjemmets medarbejdere vedrørende, såsom deltagelse i kursus, ansøgninger  

 om orlov m.v., j. at behandle anmodninger om nyanskaffelser og udvidelser og at  

 afgive indstilling herom, føre tilsyn med bygninger og anlæg, inventar og  

 udstyr og foretage indstilling om vedligeholdelse og nyanskaffelser, k. at medvirke ved budgetlægning og styring af bevillinger og føre  

 kontrol med udgifter.
 Bilag 3.
 Stillingsbeskrivelse for skolehjemsassistenter ved tekniske skoler med  

 skolehjem.
 Pædagogisk ansvarsområde.
 Det er bl.a. skolehjemsassistentens opgave at medvirke til, at der  

 tilbydes eleverne på skolehjemmet et sådant pædagogisk tilrettelagt  

 aktivitetstilbud, at dette kommer til at indgå som en betydende del af den  

 enkelte elevs fulde uddannelse.
 Skolehjemsassistenten skal derfor i funktionsperioden aktivt medvirke i  

 samt støtte og fremme sådanne aktiviteter i beboernes fritid, at hver enkelt  

 beboers skolehjemsophold bliver et lærerigt indslag i den personlige og  

 faglige udvikling, der finder sted i forbindelse med uddannelsen.  

 Aktiviteterne skal have karakter af muligheder og tilbud, der i høj grad kan  

 appellere til de unges eget initiativ, engagement og aktive medvirken.
 Skolehjemsassistentens opgave er videre sammen med elever og skolehjemmets  

 øvrige personale at planlægge og medvirke til aktiviteternes gennemførelse.
 Skolehjemsassistenten skal varetage kontakten til beboerrådet og således  

 drage omsorg for, at beboerrådet bliver et af de værdifulde redskaber i den  

 pædagogiske tilrettelæggelse af skolehjemsopholdets indhold.
 Med baggrund i sit kendskab til uddannelsernes opbygning, struktur og krav  

 er det skolhjemsassistentens opgave at stå til rådighed for de enkelte  

 beboere med samtaler om løsning af og rådgivning i forbindelse med personlige  

 problemer, der måtte opstå som følge af eller i tilknytning til uddannelsen.
Generelle opgaver Skolehjemsassistenten skal bl.a. medvirke ved modtagelse og indkvartering  

 på skolehjemmet af elever eller efteruddannelseskursister, medvirke ved  

 orienteringen om de muligheder, opholdet indebærer, samt om de  

 husordensregler, der på det enkelte skolehjem findes nødvendige, for at den  

 daglige rytme kan opretholdes.
Specieller opgaver Det er ud over primære pædagogiske opgaver tillige skolehjemsassistentens  

 opgave:
i begrænset omfang at udføre visse vagtopgaver, som ikke på anden måde kan  

 tilgodeses, medvirke ved forberedelse og gennemførelse af de sammen med beboerne  

 planlagte aktiviteter, føre tilsyn med lokaler og faciliteter, der henhører under skolehjemmet,  

 samt give forslag til vedligeholdelse og nyanskaffelser i forbindelse hermed, være ansvarlig for, at ro og orden opretholdes i henhold til de  

 husordensregler, beboerne i beboerrådet selv har været med til at aftale, medvirke til, at skader på inventar og bygninger undgås, påtales og  

 eventuelt forfølges.
 Skolehjemsassistenten kan være skolehjemsinspektørens stedfortræder.
