 I medfør af § 23, stk. 2, i lov om gymnasiet m.v., jf. lovbekendtgørelse  

 nr. 63 af 23. januar 1997, fastsættes:
 § 1.  Betalingen for ophold på kostafdelinger ved  

 offentlige gymnasieskoler påhviler amtskommunerne, staten og kosteleverne.
 § 2.  Betalingen for en amtskommune eller staten til  

 et kostskoleophold, svarer til den på de årlige finanslove fastsatte takst  

 for tilskud til kostophold pr. elev og for elever under 18 år tillige den  

 fastsatte takst for elevstøtte til kostopholdet.
 § 3.  En amtskommune, der driver en kostafdeling i  

 forbindelse med en gymnasieskole, herunder et evt. hf-kursus, kan kræve  

 betaling af den amtskommune, hvor forældremyndighedens indehaver er  

 hjemmehørende, uanset om kosteleven er under eller over 18 år.
 Stk. 2.  Staten kan kræve betaling for en  

 gymnasiekostelev på Sorø Akademis Skole af den amtskommune, hvor  

 forældremyndighedens indehaver er hjemmehørende.
 Stk. 3.  Amtskommunerne kan kræve betaling af staten for  

 kostelever fra Grønland og Færøerne samt for elever, hvis forældre bor i  

 udlandet.
Stk. 4.  Er forældrene skilt eller separeret, regnes der  

 med den af forældrene, der har eller senest har haft forældremyndigheden.  

 Hvis forældremyndigheden er delt, regnes med den af forældrene, hvis adresse  

 eleven er eller senest har været tilmeldt folkeregisteret.
Tilsvarende  

 gælder, hvis kosteleven var myndig ved skilsmissen eller separationen.
 Stk. 5.  Kostelevens forældre anses for hjemmehørende i  

 den amtskommune, hvori folkeregisterkommunen er beliggende.
 § 4.  Betalingen i henhold til § 3 sker i juni måned  

 for det løbende finansår.
 § 5.  Elevtalsoplysningerne, herunder oplysninger om  

 elevernes alder, pr. 5. september og oplysninger pr. samme dato om  

 forældrenes folkeregisterkommune lægges uanset senere ændringer til grund for  

 betalingspligten i henhold til § 3 for det følgende finansår.
§ 6.  Skolen beregner den samlede egenbetaling for  

 kosteleverne til dækning af opholdsudgifterne som kostafdelingens samlede  

 budgetterede udgifter fradraget det samlede tilskud til kostopholdet, jf. §  

 2, og eventuelle andre offentlige tilskud.
Egenbetalingen fordeles ligeligt  

 på kosteleverne, uanset om eleverne er under eller over 18 år.
Stk. 2.  Kostelever under 18 år kan få del i  

 elevstøtten.
Skolen bestemmer selv, hvorledes elevstøtten, jf. § 2, fordeles  

 til kostelever under 18 år.
Elevstøtten kan modtages, indtil udgangen af det  

 kvartal, hvori eleven fylder 18 år.
Ved fordelingen tages udgangspunkt i  

 forældrenes og kostelevens indkomstgrundlag.
Skolen kan indhente oplysninger  

 om indkomstgrundlaget for forældrene og kosteleven hos skattemyndighederne.
Stk. 3.  Elevstøtten må kun anvendes til det angivne  

 formål og tilsigtes opbrugt i hvert finansår.
Eventuelle over- eller  

 underskud på elevstøtten kan udlignes det følgende år.
 § 7.  Reglerne om amtskommuner i denne bekendtgørelse  

 finder tilsvarende anvendelse på Københavns og Frederiksberg kommuner.
 § 8.  Bekendtgørelsen træder i kraft den 22. februar  

 1997 og har virkning for kostskoleophold fra og med skoleåret 1997/98.  

 Samtidig ophæves bekendtgørelse nr. 56 af 12. februar 1986 om  

 mellemoffentlige betalinger for elever på offentlige kostafdelinger ved  

 gymnasieskoler og bekendtgørelse nr. 349 af 6. maj 1994 om betaling for  

 elevers ophold på offentlige kostafdelinger ved gymnasieskoler.
 Stk. 2.  I juni måned 1997 beregnes betalingen  

 amtskommunerne og staten imellem for perioden fra den 1. januar til den 31.  

 juli 1997 efter bestemmelserne i bekendtgørelse nr. 56 af 12. februar 1986,  

 mens betalingen for perioden fra den 1. august til den 31. december 1997  

 beregnes på grundlag af de på finansloven for 1997 fastsatte takster, jf. §  

 2.
