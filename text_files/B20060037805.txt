Bekendtgørelse  

 om specialundervisning for voksne I medfør af § 1, stk. 4, 6 og 7, § 1 b,  

 stk. 4, § 5, stk. 5, § 6, stk. 1, § 6 c,  

 stk. 9,  

 § 6 h, stk. 6, § 6 m, stk. 1, § 7 a og § 7 b, i  

 lov om specialundervisning for voksne, jf. lovbekendtgørelse nr. 658 af 3.  

 juli  

 2000, som ændret ved § 2 i lov nr. 592 af 24. juni 2005, fastsættes:
Kapitel 1 Undervisningens mål og indhold m.v.
§ 1.  

  

 Specialundervisning for voksne er tilbud, der er målrettet personer, der som  

 følge af fysisk eller psykisk funktionsnedsættelse har behov for særlig  

 tilrettelagt undervisning og rådgivning for at afhjælpe eller begrænse  

 virkningerne  

 af funktionsnedsættelsen, og som ikke kan modtage relevante tilbud med samme  

 formål efter anden lovgivning.
Tilbuddet gives ikke til personer, der er  

 indlagt på sygehuse.
 Stk. 2.  

  

 Tilbuddet  

 skal kunne medvirke til at forbedre deltagerens mulighed for at benytte  

 kompenserende  

 strategier, metoder og hjælpemidler, der øger deltagerens mulighed for aktiv  

 deltagelse i samfundslivet.
 § 2.  

  

 Tilbud om specialundervisning for voksne omfatter:
 1)  

 	  

 Specialundervisning,  

 der tager sigte på at afhjælpe eller begrænse virkningerne af deltagerens  

 funktionsnedsættelse gennem målrettet kompenserende undervisning, der er  

 tilpasset  

 den enkelte deltagers forudsætninger, færdigheder og behov.
 2)  

 	  

 Specialpædagogisk  

 bistand, der er nødvendig i forhold til deltagerens udbytte af tilbuddet,  

 herunder rådgivning og vejledning af deltageren.
 Stk. 2.  

  

 I tilbuddet  

 kan der indgå fagundervisning, der er tilrettelagt under hensyntagen til  

 deltagerens  

 handicap, som en del af det samlede undervisningstilbud, hvis formålet med  

 undervisningen gør det nødvendigt.
 Stk. 3.  

  

 Tilbuddet  

 kan tilrettelægges som særlige ungdomsuddannelsesforløb.
 § 3.  

  

 De  

 fornødne læremidler, herunder undervisningsmaterialer og tekniske  

 hjælpemidler,  

 stilles gratis til rådighed for deltagerne, jf. lovens § 4, stk. 2.
Kapitel 2 Regler om procedure m.v.
 § 4.  

  

 Tilbud om specialundervisning for voksne iværksættes af kommunalbestyrelsen,  

 der forud for iværksættelsen af tilbuddet sikrer, at der foretages en  

 afdækning  

 af den enkelte deltagers færdigheder, behov og forudsætninger med henblik på  

 fastlæggelse af undervisningens mål og indhold.
 Stk. 2.  

  

 Vurderes  

 det, at der skal iværksættes et tilbud om undervisning, udfærdiges en  

 undervisningsplan  

 efter samråd med deltageren, hvor undervisningens mål, indhold og omfang  

 beskrives.
 Stk. 3.  

  

 Når et  

 tilbud er iværksat, vurderes det løbende efter samråd med deltageren,  

 hvorvidt  

 deltageren får det forventede udbytte af undervisningen.
Stk. 4.  

  

 Undervisningsplanen  

 revideres efter samråd med deltageren, hvis der er behov herfor.
Hvis det  

 vurderes, at en fortsat undervisning ikke kan afhjælpe eller begrænse  

 virkningerne af funktionsnedsættelsen yderligere, ophører undervisningen, og  

 deltageren vejledes om andre relevante tilbud.
 § 5.  

  

 Hvis  

 deltageren skønnes at have behov for et tilbud, der bedst kan imødekommes ved  

 en regional foranstaltning, træffer kommunalbestyrelsen beslutning om  

 henvisning af deltageren til et tilbud ved regionsrådets foranstaltning.  

 Henvisningen skal være ledsaget af en indstilling om, hvilke foranstaltninger  

 kommunalbestyrelsen efter samråd med deltageren finder fornødne, herunder om  

 der skal ske henvisning til et tilbud i en anden region.
 Stk. 2.  

  

 På grundlag  

 af den foretagne indstilling træffer regionsrådet afgørelse om det nærmere  

 indhold  

 af foranstaltningen efter forhandling med kommunalbestyrelsen.
§ 6.  

  

 Hvis det i forbindelse med afdækning af den enkelte deltagers færdigheder,  

 behov og forudsætninger skønnes, at deltagerens vanskeligheder er meget  

 specialiserede og komplicerede, tages der stilling til, 1)  

 	  

 om der er behov for  

 at indhente specialrådgivning fra den nationale videns- og  

 specialrådgivningsorganisation  

 (VISO), der yder vejledende specialrådgivning i de mest specialiserede og  

 komplicerede enkeltsager, og/eller 2)  

 	  

 om der er behov for  

 at indhente bistand til udredningen fra den nationale videns- og  

 specialrådgivningsorganisation  

 (VISO), der yder bistand til udredningen i de få mest sjældent forekommende  

 specielle og komplicerede enkeltsager, hvor den fornødne ekspertise ikke kan  

 forventes at være til stede i den enkelte kommune eller i regionens  

 undervisningstilbud.
 Stk. 2.  

  

 Beslutningen om at inddrage den nationale videns- og  

 specialrådgivningsorganisation (VISO) efter stk. 1 træffes efter samråd  

 med deltageren.
 Stk. 3.  

  

 Forinden et  

 regionalt undervisningstilbud eller en udbyder med overenskomst, jf. lovens  

 § 1,  

 stk. 4, og § 1, stk. 7, indhenter vejledende specialrådgivning  

 fra den nationale videns- og specialrådgivningsorganisation (VISO) om  

 tilrettelæggelsen af tilbuddet til den enkelte deltager, inddrages  

 deltagerens  

 bopælskommune.
 § 7.  

  

 Kommunalbestyrelsen kan henlægge sine beføjelser vedrørende henvisning,  

 herunder visitation og optagelse, af personer, der skal modtage tilbud efter  

 kapitel 1, og indhentelse af rådgivning eller bistand fra den nationale  

 videns-  

 og specialrådgivningsorganisation, jf. § 6, til regionsråd eller  

 voksenspecialundervisningsinstitutioner, herunder private institutioner.  

 Kommunalbestyrelsen skal ved en sådan henlæggelse fastsatte retningslinjer  

 for  

 udøvelsen af den henlagte kompetence samt oplyse den nationale videns- og  

 specialrådgivningsorganisation (VISO) om henlæggelsen af beføjelse til at  

 indhente rådgivning eller bistand fra denne.
Kapitel 3 Befordring § 8.  

  

 Kommunalbestyrelsen træffer afgørelse om art og omfang af befordringsbehovet  

 på  

 grundlag af en lægeerklæring eller anden sagkyndig udtalelse om den  

 pågældendes  

 egen befordringsevne.
§ 9.  

  

 Kommunalbestyrelsen  

 sørger for befordring af personer med særlige befordringsbehov på den efter  

 forholdene mest hensigtsmæssige måde.
Hvis den pågældende selv ønsker at  

 sørge  

 for befordring, bidrager kommunalbestyrelsen hertil med et aftalt månedligt  

 beløb.
Hvis den pågældende ved hjælp af særligt hjælpemiddel selv kan  

 befordre  

 sig, kan kommunalbestyrelsen opfylde befordringspligten ved at afholde  

 udgiften  

 hertil.
Stk. 2.  

  

 Den  

 pågældende kan henvises til at benytte offentlige befordringsmidler i det  

 omfang, vedkommendes handicap tillader det, og det ikke medfører urimelig  

 lang  

 befordrings- og ventetid.
Om nødvendigt må der foranstaltes særskilt  

 befordring  

 mellem hjem, fast aflastningssted eller undervisningssted og nærmeste  

 offentlige befordringsmiddel.
Kommunalbestyrelsen afholder udgifter hertil.
 Stk. 3.  

  

 Hvis det er  

 nødvendigt, at den pågældende ledsages under befordring, sørger  

 kommunalbestyrelsen  

 for en sådan ordning samt afholder udgifterne hertil.
 Stk. 4.  

  

 I tilfælde  

 af forbigående sygdom, der medfører, at den pågældende ikke kan befordre sig  

 selv, finder reglerne i stk. 1-3 tilsvarende anvendelse.
§ 10.  

  

 Til  

 personer uden særligt befordringsbehov, der deltager i specialundervisning  

 for  

 voksne, og som har en afstand fra hjem eller fast aflastningssted til  

 undervisningssted og tilbage igen på  

 22  

 km  

 og derover, ydes der befordringsgodtgørelse.
Ved  

 befordring med offentligt befordringsmiddel godtgør kommunalbestyrelsen de  

 faktisk afholdte udgifter og ved befordring med eget befordringsmiddel med en  

 af kommunalbestyrelsen fastsat godtgørelse pr. km.
Kapitel 4 Kommunalbestyrelsens og regionsrådets  

 overenskomster med udbydere § 11.  

  

 Overenskomst i medfør af lovens § 1, stk. 4, og § 1,  

 stk. 7,  

 skal indeholde de nærmere vilkår for varetagelse af opgaverne efter lovens  

 § 1,  

 herunder 1)  

 	  

 rammerne for  

 undervisningens indhold, tilrettelæggelse og omfang, 2)  

 	  

 økonomiske vilkår,  

 herunder budget og regnskab, 3)  

 	  

 lokaleanvisning og  

 eventuelle tilskud til lokaler, der benyttes til undervisningen, 4)  

 	  

 fornødne leder- og  

 lærerkvalifikationer og 5)  

 	  

 forpligtelsen til at  

 give kommunalbestyrelsen eller regionsrådet oplysninger om varetagelsen af  

 opgaverne.
Kapitel 5 Bestyrelser ved kommunale og regionale  

 undervisningsinstitutioner med voksenspecialundervisning § 12.  

  

 Ved valg til bestyrelser ved kommunale og regionale  

 undervisningsinstitutioner  

 med specialundervisning for voksne, jf. lovens § 6 c og § 6 i,  

 vælges  

 for hvert bestyrelsesmedlem en stedfortræder.
Valget finder sted samtidig med  

 valg af de øvrige medlemmer til bestyrelsen.
 Stk. 2.  

  

 Institutionens  

 leder forestår valget af medlemmer og stedfortrædere valgt af og blandt  

 institutionens  

 lærere og øvrige medarbejdere og deltagere.
 Stk. 3.  

  

 Opnås der  

 ikke enighed mellem de handicappedes organisationer om valg af medlemmer og  

 stedfortrædere, vælger kommunalbestyrelsen eller regionsrådet mellem de  

 personer, der indstilles af de handicappedes organisationer.
Stk. 4.  

  

 Har  

 deltagerne dannet et deltagerråd, udpeger rådet deltagerrepræsentant og  

 stedfortræder til bestyrelsen.
Har deltagerne ikke dannet deltagerråd,  

 udpeges  

 deltagerrepræsentant og stedfortræder af deltagerforsamlingen.
Har  

 institutionens leder konstateret, at det ikke er muligt at få valgt en  

 deltagerrepræsentant,  

 bortfalder valget af denne, jf. lovens § 6 c, stk. 4, og § 6  

 j.
 Stk. 5.  

  

 Træffer  

 kommunalbestyrelsen beslutning om udvidelse af bestyrelsen efter lovens  

 § 6  

 c, stk. 2, fastsætter kommunalbestyrelsen nærmere regler om valg af  

 disse  

 medlemmer, herunder om valgperioden.
 Stk. 6.  

  

 Stk. 5  

 gælder tilsvarende, hvis regionsrådet træffer beslutning om udvidelse af  

 bestyrelsen efter lovens § 6 i, stk. 2.
 § 13.  

  

 Bestyrelsen  

 er beslutningsdygtig, når mindst halvdelen af medlemmerne er til stede.
Stk. 2.  

  

 Beslutninger  

 træffes ved stemmeflertal.
Ved stemmelighed er formandens stemme  

 udslagsgivende.
 § 14.  

  

 Undervisningsinstitutionen  

 stiller sekretariatsbistand til rådighed for bestyrelsen.
Kapitel 6 Leder- og lærerkvalifikationer m.v.
 § 15.  

  

 Kommunalbestyrelsen skal ved kommunale undervisningsinstitutioner eller  

 tilbud  

 med overenskomst, jf. § 11, sikre, at ledere og lærere har de fornødne  

 faglige kvalifikationer, herunder at lærere har de fornødne special- og  

 voksenpædagogiske kvalifikationer.
 Stk. 2.  

  

 Regionsrådet skal ved regionale undervisningsinstitutioner eller tilbud med  

 overenskomst, jf. § 11, sikre, at ledere og lærere har de fornødne  

 faglige  

 kvalifikationer, herunder at lærere har de fornødne special- og  

 voksenpædagogiske kvalifikationer.
§ 16.  

  

 Kommunalbestyrelserne i regionen skal samarbejde om koordinering af  

 uddannelsesaktiviteter, herunder også efteruddannelsesaktiviteter, for ledere  

 og lærere på områder, hvor disse ikke hensigtsmæssigt kan gennemføres af den  

 enkelte kommunalbestyrelse eller af regionsrådet.
Regionsrådene koordinerer  

 indbyrdes de lands- og landsdelsdækkende uddannelsesaktiviteter.
Kapitel 7 Forskellige regler § 17.  

  

 Kommunalbestyrelsens  

 afgørelse kan, når afgørelsen vedrører retlige spørgsmål, indbringes for  

 Klagenævnet for vidtgående specialundervisning.
 Stk. 2.  

  

 Klage over  

 en kommunalbestyrelsens afgørelse i forhold til en anden kommunalbestyrelse  

 kan  

 ikke indbringes for Klagenævnet for vidtgående specialundervisning.
 Stk. 3.  

  

 Stk. 1  

 gælder tilsvarende for regionsrådets afgørelser.
 § 18.  

  

 Undervisningsministeriet kan ved indhentelse af oplysninger efter lovens  

 § 7  

 b forlange, at indberetningen af oplysninger sker i en af ministeriet  

 fastlagt  

 form.
Kapitel 8 Københavns Kommune § 19.  

  

 De  

 i denne bekendtgørelse fastsatte regler om de regionale undervisningstilbud  

 gælder tilsvarende for den af Borgerrepæsentationen drevne landsdækkende  

 undervisningsinstitution Instituttet for Blinde og Svagsynede.
Kapitel 9 Ikrafttrædelse § 20.  

  

 Bekendtgørelsen træder i kraft den 1. januar 2007. Samtidig ophæves  

 bekendtgørelse nr. 838 af 11. november 1997 om specialundervisning for voksne  

 og læsekurser for voksne m.v.
