 VEJLEDNING OM STØTTE TIL PRIVAT OPLAGRING AF SMØR.
 I overensstemmelse med Det europæiske økonomiske Fællesskabs forordninger  

 nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved forordning nr. 1183/82 af 18. maj 1982,  

 nr. 985/68 af 15. juli 1968 om fastsættelse af almindelige regler for  

 interventionsforanstaltninger på markedet for smør og fløde, senest ændret  

 ved forordning nr. 1272/79 af 25. juni 1979, og nr. 685/69 af 14. april 1969  

 om gennemførelsesbestemmelser for interventioner på markedet for smør og  

 fløde, senest ændret ved forordning nr. 714/83 af 29. marts 1983, samt  

 bekendtgørelse nr. 121 af 5. marts 1974 om støtte til privat oplagring af  

 smør, som ændret ved bekendtgørelse nr. 539 af 5. december 1980, gælder  

 følgende:
§ 1 Stk. 1. Genstand for støtte er smør, der er fremstillet inden for  

 Fællesskabets område.
Det er forbudt at anmelde smør af anden oprindelse til  

 privat oplagring under støtteordningen.
Det er endvidere forbudt at anmelde  

 smør, der er blevet afvist fra intervention, fordi det ikke opfylder  

 kvalitetskravene, eller smør, hvortil der ved fremstillingen er anvendt  

 fløde, som har været oplagret med støtte efter Fællesskabets regler om støtte  

 til privat oplagring af fløde.
Kontrakt om privat oplagring må ikke indgås  

 for smør, for hvilket der i henhold til andre fællesskabsbestemmelser er  

 ansøgt om ydelse af en støtte til direkte forbrug af smør.
Kontrakt må ej  

 heller indgås for smør, som ligger på toldoplag eller i frizone, jvf. art. 5,  

 stk. 1, i forordning (EØF) nr. 565/80 af 4. marts 1980 om forudbetaling af  

 eksportrestitutioner for landbrugsprodukter.
Såfremt smør, der er omfattet af  

 en kontrakt, anbringes på toldoplag eller indbringes i frizone, betragtes det  

 som udlagret med det resultat, at den oplagring, der er indgået kontrakt om,  

 ophører.
 Stk. 2. Der udbetales kun støtte til privat oplagring af smør, der  

 opfylder følgende betingelser:
 Stk. 3. Smørrets emballage skal mindst indeholde følgende angivelser:
Stk. 4. Såfremt smørret er fremstillet i Danmark, skal det være  

 emballeret i emballage, der opfylder de til enhver tid fastsatte krav om  

 pakning m.m. og transport af lurmærket smør.
Emballagen skal udover de i stk.  

 3 angivne oplysninger indeholde angivelse af, om smørret er saltet eller  

 usaltet.
§ 2 Stk. 1. Ydelse af støtte til privat oplagring af smør er betinget af, at  

 der oprettes en kontrakt herom.
Stk. 2. En kontrakt kan omfatte flere partier smør, såfremt partierne er  

 oplagret på samme frysehus.
Ved et parti smør forstås en mængde smør af  

 ensartet sammensætning og kvalitet, som vejer mindst 1.000 kg netto og er  

 indlagret den samme dato på det samme frysehus.
Stk. 3. Enhver, der er i besiddelse af et parti smør, der opfylder de i  

 denne vejledning omhandlede krav, er berettiget til efter anmodning at få  

 oprettet en kontrakt, såfremt smørret er oplagret i overensstemmelse med de  

 til enhver tid gældende bestemmelser herom.
Anmodningen skal indsendes til De  

 danske Mejeriers Fællesorganisation, Frederiks Alle 22, 8000 Århus C, på en  

 formular, der efter begæring fremsendes af fællesorganisationen.
Anmodningen  

 kan først indgives, efter at indlagringen af smørret er tilendebragt, og skal  

 være fællesorganisationen i hænde indenfor en frist på 30 dage efter datoen  

 for indlagring på frysehuset.
 Stk. 4. Anmodningen skal indeholde følgende oplysninger:
 Stk. 5. Anmodningen skal være forsynet med frysehusets daterede og  

 underskrevne erklæring om at have modtaget de pågældende mængder smør til  

 oplagring på de i anmodningen anførte datoer.
 Stk. 6. Såfremt der anmodes om støtte til oplagring af smør, der er  

 fremstillet i et andet medlemsland er det en betingelse for indgåelse af  

 oplagringskontrakt, at der tilsendes fællesorganisationen den dokumentation,  

 som er omhandlet i § 1, stk. 2, litra d.
 Stk. 7. Såfremt betingelserne herfor er til stede, vil anmodningen blive  

 accepteret inden 30 dage efter, at fællesorganisationen har modtaget  

 anmodningen.
§ 3 Stk. 1. Indlagring under støtteordningen kan ske i tiden fra og med den  

 1. april til og med den 15. september samme år.
Udlagring kan ske fra og med  

 den 16. september til og med den 31. marts i det følgende år.
Stk. 2. Den første kontraktlige oplagringsdag for et parti smør er dagen  

 efter datoen for partiets indlagring på frysehus.
Den sidste kontraktlige  

 oplagringsdag for et parti eller en del heraf er dagen før datoen for  

 udlagring, idet dog oplagringsperioden i henhold til kontrakten ikke kan  

 overstige 210 dage.
Stk. 3 . Ydelse af støtte til et parti smør eller en del heraf er  

 betinget af, at partiet som helhed har været oplagret i henhold til  

 kontrakten i mindst 120 dage.
Eksempelvis kan nævnes, at såfremt smørret  

 indlagres på frysehus den 6. juni, kan udlagring tidligst ske den 5. oktober.  

 Det mindste kvantum, der kan udlagres ad gangen fra et parti, er 250 kg.
 Stk. 4 . Når markedssituationen inden for Fællesskabet gør det  

 nødvendigt, kan fællesskabsmyndighederne dog bestemme, at den oplagrede  

 smørmængde eller en del heraf skal tilføres markedet inden udløbet af det i  

 stk. 3 nævnte tidsrum, og der betales i så fald for det tidsrum, smørret har  

 været oplagret.
Stk. 5 . Såfremt det i løbet af de første 60 dage af oplagringsperioden  

 viser sig, at kvalitetsforringelsen af smørret er større, end det normalt er  

 tilfældet, kan Statskontrollen med Mejeriprodukter og Æg m.m. give oplagreren  

 tilladelse til for egen regning at erstatte den mangelfulde mængde smør med  

 en tilsvarende mængde smør, som opfylder de i denne vejldning angivne  

 betingelser.
I tilfælde af sådan udskiftning af smør giver statskontrollen  

 underretning herom til De danske Mejeriers Fællesorganisation.
§ 4 Stk. 1. Støtten ydes med de af fællesskabsmyndighederne til enhver tid  

 fastsatte beløb.
Disse beløb anføres i den i § 2 omhandlede kontrakt.
Stk. 2 . Støttebeløbet udbetales på EF-direktoratets vegne af De danske  

 Mejeriers Fællesorganisation efter derom af den støtteberettigede fremsat  

 anmodning.
Til anmodningen skal anvendes en særlig formular, hvoraf eksemplar  

 rekvireres hos fællesorganisationen.
En anmodning må kun vedrøre en enkelt  

 oplagringskontrakt og skal indeholde følgende oplysninger:
 Stk. 3. De i stk. 2, litra b og d, omhandlede oplysninger skal attesteres  

 af det pågældende frysehus.
 Stk. 4. Anmodningen skal indsendes til Statskontrollen med  

 Mejeriprodukter og Æg m.m., der efter at have udført fornøden kontrol af de i  

 anmodningen indeholdte oplysninger videresender anmodningen til  

 fællesorganisationen, som foretager udbetaling af støttebeløbet.
Stk. 5 . Støtten udbetales normalt senest 120 dage efter sidste  

 oplagringsdåg.
Beløbet vil blive krævet tilbagebetalt i det omfang,  

 direktoratet eller revisionsmyndighederne senere konstaterer, at beløbet er  

 udbetalt med urette.
§ 5 Stk. 1. Når et parti smør har været oplagret i 60 dage i henhold til en  

 indgået kontrakt, kan der udbetales oplagreren et forskud på støtten på  

 betingelse af, at oplagreren over for EF-direktoratet har stillet en  

 sikkerhed af samme størrelse som forskudsbeløbet forhøjet med 10%.  

 Sikkerheden skal stilles enten i form af en noteret check, der er udstedt til  

 EF-direktoratet eller i form af en bankgaranti eller forsikringsgaranti, der  

 er stillet til fordel for EF- direktoratet, og som er affattet efter  

 direktoratets anvisning.
Stk. 2. Til anmodningen skal anvendes en særlig formular, hvoraf  

 eksemplar kan rekvireres hos De danske Mejeriers Fællesorganisation.
En  

 anmodning må kun vedrøre en enkelt kontrakt.
 Stk. 3. Forskuddet beregnes på grundlag af en kontraktlig  

 oplagringsperiode på 120 dage.
Stk. 4. Sikkerheden frigives på oplagrerens anmodning, når smørret har  

 været oplagret i henhold til kontrakten i 120 dage, dog mindst indtil den 15.  

 september.
Såfremt disse betingelser ikke  overholdes, fortabes sikkerheden  

 for de pågældende mængder.
§ 6 Såfremt udlagring på oplagrerens egen foranledning finder sted i den  

 fastsatte oplagringsperiode, eller såfremt manglende overensstemmelse mellem  

 angivet smørmængde og oplagret smørmængde konstateres, fortabes retten til  

 støtte for det pågældende parti, og oplagreren skal efter påkrav fra De  

 danske Mejeriers Fællesorganisation straks tilbagebetale udbetalte  

 støttebeløb.
Tilbagebetales støttebeløb, der er modtaget uretmæssigt, ikke  

 inden en af fællesorganisationen fastsat frist, skal der betales rente fra  

 fristens udløb.
Dette gælder dog kun, såfremt der samtidig med  

 tilbagebetalingskravet gives underretning om pligten til at betale rente.  

 Renten udgør 1,3% månedligt af støtten og pålægges for hver påbegyndt måned  

 fra fristens udløb.
§ 7 Stk. 1. Oplagreren skal føre en særlig konto over partier smør, der er  

 omfattet af en kontrakt oprettet i overensstemmelse med bestemmelserne i  

 denne vejledning.
 Stk. 2. Oplagreren skal drage omsorg for, at smørret er lagret på en  

 sådan måde, at de kontrollerende myndigheder til enhver tid kan foretage  

 kontrol af smørret.
 Stk. 3. Finder udlagring af smørret sted inden for kontraktperioden, skal  

 dette straks anmeldes skriftligt over for De danske Mejeriers  

 Fællesorganisation.
§ 8 Repræsentanter for EF-direktoratet og for Statskontrollen med  

 Mejeriprodukter og Æg m.m. har mod behørig legitimation adgang til lagre af  

 smør, der er omfattet af en kontrakt oprettet i overensstemmelse med  

 bestemmelserne i denne vejledning og er berettiget til uden erstatning at  

 udtage prøver af smørret i det omfang, det er nødvendigt af hensyn til  

 kontrollen.
Disse repræsentanter har endvidere adgang til hos oplagreren at  

 foretage kontrol af de oplysninger, som tjener til dokumentation af de  

 forudsætninger, hvorunder støtten ydes og er i nævnte øjemed berettiget til  

 at efterse oplagrerens forretningsbøger, øvrige regnskabsmateriale samt  

 korrespondance m.v.
Det påhviler oplagreren at foranledige, at der ydes den  

 bistand, der er nødvendig for foretagelse af kontrollen.
§ 9 Denne vejledning afløser vejledning nr.
I-14/74 af 24. april 1974 om  

 støtte til privat oplagring af smør, senest ændret ved vejledning nr.
I-12/81  

 af 25. juni 1981.
