Lov  

 om ændring af lov om fyrværkeri og beredskabsloven  

1) (Begrænsning af perioden for detailsalg og anvendelse  

 m.v.) VI MARGRETHE DEN ANDEN, af  

 Guds Nåde Danmarks Dronning, gør vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 193 af 24.  

 maj 1972 om fyrværkeri, som ændret ved § 74 i lov nr. 1054 af 23.  

 december  

 1992, lov nr. 1096 af 21. december 1994 og § 8 i lov nr. 458 af 10. juni  

 2003, foretages følgende ændringer:
 1.  

  

 Lovens  

  

 titel  

  

 affattes således:
 »Lov om fyrværkeri  

 og andre pyrotekniske artikler«.
 2.  

  

 I  

  

 § 1, stk. 1,  

  

 indsættes efter  

 »Fyrværkeri«: »og andre pyrotekniske artikler«, og efter »fremstilles«  

 indsættes: », herunder monteres,«.
 3.  

  

 I  

  

 § 1  

  

 indsættes efter stk. 1 som  

 nyt stykke:
»Stk. 2.  

  

 Tilladelse  

 efter stk. 1 gives som en godkendelse til den, der fremstiller, herunder  

 monterer, eller indfører fyrværkeri eller andre pyrotekniske artikler.« Stk. 2-4 bliver herefter  

 stk. 3-5.
 4.  


  

 § 1, stk. 2,  

  

 der bliver stk. 3,  

 affattes således:
»Stk. 3.  

  

 Ved fyrværkeri  

 i denne lov forstås pyrotekniske artikler, der er konstrueret til at tjene et  

 formål af underholdningsmæssig karakter.
Ved pyrotekniske artikler forstås  

 artikler, der indeholder stoffer eller en blanding af stoffer, som er  

 fremstillet med henblik på at frembringe en effekt i form af lys, lyd, varme,  

 gas eller røg eller en kombination af disse, som følge af ikkedetonerende,  

 selvforbrændende,  

 eksoterme, kemiske reaktioner.« 5.  


  

 § 1, stk. 3,  

  

 der bliver stk. 4,  

 affattes således:
»Stk. 4.  

  

 Undtaget fra  

 bestemmelserne i denne lov er pyrotekniske artikler, der er beregnet til  

 anvendelse  

 som udløsermekanisme i sikkerhedsudstyr og selvoppusteligt redningsudstyr.« 6.  

  

 I  

  

 § 1, stk. 4,  

  

 der bliver  

 stk. 5, indsættes efter »fyrværkeriet«: »eller de andre pyrotekniske  

 artikler«.
 7.  

  

 I  

  

 § 1  

  

 indsættes som  

  

 stk. 6:
»Stk. 6.  

  

 Økonomi- og  

 erhvervsministeren kan fastsætte regler om, at fyrværkeriartikler med  

 begrænset  

 effekt og meget lav risiko, som er beregnet til anvendelse af forbrugere, er  

 undtaget  

 fra stk. 1.« 8.  


  

 § 2  

  

 affattes således:
 »§ 2.  

  

 Fyrværkeri og  

 andre pyrotekniske artikler må ikke overdrages, erhverves eller anvendes uden  

 kommunalbestyrelsens tilladelse.
 Stk. 2.  

  

 Fyrværkeri  

 beregnet til anvendelse af forbrugere må kun sælges i detailsalg i perioden  

 1.  

  31. december.
 Stk. 3.  

  

 Fyrværkeri  

 beregnet til anvendelse af forbrugere må kun anvendes i perioden 1. december  

   

 5. januar.
Stk. 4.  

  

 Økonomi- og  

 Erhvervsministeren kan fastsætte regler om undtagelser fra stk. 1, 2 og  

 3.« 9.  

  

 Efter § 2 indsættes:
 »§ 2 a.  

  

 Det er en betingelse  

 for at opnå godkendelse i medfør af lovens § 1, stk. 2, jf.  

 stk. 1, for at opnå tilladelse til at overdrage fyrværkeri eller andre  

 pyrotekniske artikler, jf. § 2, stk. 1, og for at opnå godkendelse  

 som festfyrværker efter regler fastsat i medfør af § 3, stk. 1, nr.  

 5, at:
 1)  

 	  

 Ansøgeren ikke er dømt for strafbart forhold, der begrunder en  

 nærliggende fare for misbrug af godkendelsen eller tilladelsen, jf.  

 straffelovens § 78, stk. 2. Er ansøgeren en virksomhed, gælder kravet for  

 såvel  

 virksomheden som virksomheders indehaver eller administrerende direktør.
2)  

 	  

 Ansøgeren dokumenterer at være myndig.
Er ansøgeren en virksomhed,  

 skal dokumentation fremlægges for virksomhedens indehaver eller  

 administrerende  

 direktør.
 Stk. 2.  

  

 Nægtelse af  

 godkendelse eller tilladelse begrundet i, at ansøgeren ikke opfylder  

 betingelsen i stk. 1, nr. 1, skal på begæring af ansøgeren eller af  

 vedkommende myndighed indbringes for domstolene af anklagemyndigheden, jf.  

 straffelovens § 78, stk. 3. Sagen behandles i strafferetsplejens  

 former.
 Stk. 3.  

  

 Ansøgere om  

 godkendelse i medfør af lovens § 1, stk. 2, jf. stk. 1, eller  

 om  

 tilladelse til at overdrage fyrværkeri eller andre pyrotekniske artikler, jf.  

 § 2, stk. 1, skal, ud over det i stk. 1 anførte, dokumentere,  

 at  

 de ikke er under konkursbehandling.
Stk. 4.  

  

 Godkendelse i  

 medfør af lovens § 1, stk. 2, jf. stk. 1, og tilladelse til at  

 overdrage fyrværkeri eller andre pyrotekniske artikler, jf. § 2,  

 stk. 1, bortfalder, såfremt indehaveren af godkendelsen eller  

 tilladelsen  

 kommer under konkursbehandling.
Den myndighed, der har meddelt godkendelsen  

 eller tilladelsen, kan dog efter ansøgning give tilladelse til midlertidig  

 videreførelse af virksomheden eller erhvervet.
Sådan tilladelse kan gives i  

 en  

 periode af indtil 3 måneder.
Stk. 5.  

  

 Den myndighed,  

 der har meddelt en godkendelse efter § 1, stk. 2, jf. stk. 1,  

 en  

 tilladelse til at overdrage fyrværkeri eller andre pyrotekniske artikler, jf.  

 § 2, stk. 1, en tilladelse til at erhverve fyrværkeri eller andre  

 pyrotekniske artikler, jf. § 2, stk. 1, eller en godkendelse som  

 festfyrværker, jf. § 3, stk. 1, nr. 5, kan tilbagekalde  

 godkendelsen  

 eller tilladelsen, hvis der foreligger grov eller gentagen overtrædelse af  

 denne lov, af regler udstedt i medfør af denne lov eller af vilkår for  

 godkendelsen  

 eller tilladelsen, såfremt det udviste forhold begrunder en nærliggende fare  

 for misbrug af stillingen eller erhvervet.
Tilbagekaldelsen sker på tid fra 1  

 til 5 år.
En afgørelse om tilbagekaldelse, jf. 1. pkt., skal på begæring af  

 indehaveren af godkendelsen eller tilladelsen indbringes for domstolene af  

 anklagemyndigheden efter fremgangsmåden i straffelovens § 78, stk. 3. Sagen  

 behandles i strafferetsplejens former.
Anmodning om indbringelse for  

 domstolene  

 af en afgørelse om tilbagekaldelse har ikke opsættende virkning, medmindre  

 myndigheden eller retten bestemmer dette.
Afgørelse om tilbagekaldelse af en  

 godkendelse eller tilladelse, jf. 1. pkt., hvor der for samme forhold  

 straffes  

 ved dom, træffes dog af domstolene, jf. straffelovens § 79.« 10.  


  

 § 3, stk. 1,  

  

 affattes således:
»Økonomi- og erhvervsministeren  

 kan fastsætte regler om 1)  

 	  

 overdragelse og anvendelse af fyrværkeri og andre pyrotekniske  

 artikler, 2)  

 	  

 anvendelsesklassifikation og tekniske sikkerhedskrav til  

 fyrværkeriartikler og andre pyrotekniske artikler, herunder krav om mærkning  

 og  

 brugervejledning og sikkerhedsinformation i forbindelse med anvendelse og  

 håndtering, 3)  

 	  

 krav om prøvning og godkendelse af fyrværkeri og andre  

 pyrotekniske artikler, 4)  

 	  

 forbud imod salg til personer under 18 år af fyrværkeri samt  

 kemikalier, der kan anvendes til fremstilling af fyrværkeri, 5)  

 	  

 uddannelse og godkendelse af festfyrværkere, 6)  

 	  

 meddelelse af tilladelser og godkendelser efter denne lov eller  

 efter regler fastsat i medfør af denne lov, herunder bestemmelser om vilkår, 7)  

 	  

 tilbagekaldelse af tilladelser og godkendelser udstedt i medfør af  

 denne lov eller efter regler fastsat i medfør af denne lov bortset fra i de  

 af  

 § 2 a, stk. 5, omfattede tilfælde, 8)  

 	  

 krav om, at en ansøger om godkendelse efter denne lov eller efter  

 regler udstedt i medfør af denne lov har tegnet ansvarsforsikring, 9)  

 	  

 overgangsordninger vedrørende tilladelser og godkendelser meddelt  

 i medfør af denne lov eller efter regler fastsat i medfør af denne lov, 10)  

 	  

 bestemmelser, som er nødvendige for at opfylde Danmarks  

 forpligtelser på fyrværkeriområdet i henhold til EU-retten, og 11)  

 	  

 kontrol med lovens overholdelse, herunder meddelelse af påbud, som  

 er nødvendige for at sikre overholdelse af loven eller af bestemmelser  

 fastsat  

 i medfør af loven.« 11.  


  

 § 4  

  

 affattes således:
 »§ 4.  

  

 Sikkerhedsstyrelsen og kommunalbestyrelsen har til enhver tid uden  

 retskendelse  

 mod behørig legitimation adgang til virksomheder, der fremstiller, herunder  

 monterer, indfører, opbevarer eller forhandler fyrværkeri eller andre  

 pyrotekniske  

 artikler, og kan i forbindelse hermed for fabrikantens eller importørens  

 regning udtage prøver af fyrværkeriartikler og andre pyrotekniske artikler og  

 underkaste disse en teknisk undersøgelse.
Stk. 2.  

  

 Indehavere af en  

 tilladelse eller godkendelse til at fremstille, herunder montere, indføre,  

 opbevare, overdrage, erhverve eller anvende fyrværkeri eller andre  

 pyrotekniske  

 artikler samt forhandlere af fyrværkeri eller andre pyrotekniske artikler,  

 som  

 efter § 2, stk. 4, er undtaget fra kravet om tilladelse i § 2,  

 stk. 1, har efter anmodning fra Sikkerhedsstyrelsen eller  

 kommunalbestyrelsen pligt til at give alle oplysninger, der er nødvendige for  

 kontrollen.« 12.  


  

 § 5  

  

 affattes således:
»§ 5.  

  

 Økonomi- og  

 erhvervsministeren kan fastsætte regler om, at omkostninger ved undersøgelser  

 efter § 1, stk. 5, og § 4, stk. 1, og afprøvninger og  

 godkendelser efter § 3, stk. 1, nr. 3, skal afholdes af ansøgeren.« 13.  

  

 I  

  

 § 6  

  

 indsættes efter »fyrværkeri«:  

 »eller andre pyrotekniske artikler«.
 14.  

  

 I  

  

 § 6 a  

  

 indsættes efter  

 »fyrværkeri«: »og andre pyrotekniske artikler«.
 15.  


  

 § 7, stk. 1,  

  

 affattes således:
»Med bøde eller under skærpende  

 omstændigheder fængsel indtil 2 år straffes den, der overtræder § 1,  

 stk. 1, og § 2, stk. 1, 2 og 3, eller tilsidesætter  

 oplysningspligten efter § 4, stk. 2.« 16.  

  

 I  

  

 § 7, stk. 2,  

  

 ændres  

 »forskrifter« til: »regler«, og »forskrifterne« ændres til: »reglerne«.
§ 2 I beredskabsloven,  

 jf. lovbekendtgørelse nr. 137 af 1. marts 2004, som ændret ved lov nr. 534 af  

 24. juni 2005, foretages følgende ændring:
 1.  

  

 I  

  

 § 33  

  

 indsættes efter stk. 2 som  

 nye stykker:
 »Stk. 3.  

  

 Forsvarsministeren fastsætter regler om kontrol med fyrværkeri og andre  

 pyrotekniske artikler, som opbevares eller fremstilles.
 Stk. 4.  

  

 Forsvarsministeren kan fastsætte regler om, at udgifter i forbindelse med  

 kontrol efter stk. 3 skal afholdes af den, der opbevarer eller  

 fremstiller  

 fyrværkeri og andre pyrotekniske artikler«.
 Stk. 3 bliver herefter  

 stk. 5.
§ 3 Loven træder i kraft  

 den 14. november 2005. Lovforslaget kan stadfæstes straks efter dets  

 vedtagelse.
§ 4 Loven gælder ikke  

 for Grønland og Færøerne.
Dog kan § 1 sættes i kraft for Grønland ved  

 kongelig  

 anordning med de afvigelser, som de særlige grønlandske forhold tilsiger, og  

 § 2 kan sættes i kraft for Grønland og Færøerne ved kongelig anordning  

 med  

 de afvigelser, som de særlige grønlandske og færøske forhold tilsiger.
Givet på Christiansborg Slot, den 9.  

 november 2005 Under Vor Kongelige Hånd og Segl MARGRETHE R.
/Bendt Bendtsen 1)  

 Loven har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet)  

 som ændret ved direktiv 98/48/EF.
