Den momsmæssige behandling af foreningeblade Indledning 1. SKAT, Hovedcentret  

 er blevet spurgt, om i hvilke tilfælde foreninger skal beregne  

 udtagningsmoms,  

 jf. momslovens § 5, stk. 1, 2. pkt., ved udlevering af foreningsblade til  

 medlemmer,  

 og om i hvilke tilfælde udlevering af foreningsblade til ikke-medlemmer kan  

 anses for foretaget som led i en salgsfremmeordning, jf. momslovens § 5, stk.  

 1, 3. pkt.
 Spørgsmålene er  

 opstået i forbindelse med meddelelse  


  

 SKM2002.408.TSS  


  

 om  

 foreningsblade og magasiner.
 2. Henvendelserne  

 vedrører primært følgende situation:
Udtagningsmoms -  

 praksisændring Udlevering af  

 foreningsblade til medlemmer 3. Det fremgår  

 af  


  

 SKM2002.408.TSS  


,  

 at der som udgangspunkt ikke er en sådan direkte sammenhæng mellem   

 medlemskontingentet og foreningsbladet, at det kan fastslås, at der er betalt  

 et vederlag for bladet.
 4. SKAT,  

 Hovedcentret har revurderet spørgsmålet og finder herefter, at betaler  

 medlemmer et kontingent til foreningen, så er der også betalt et vederlag for  

 foreningsbladet.
 5. Da der  

 således ikke er tale om, at der sker gratisudlevering af bladet til  

 medlemmerne, skal der ikke beregnes udtagningsmoms ved udlevering af  

 foreningsblade til medlemmer.
6. SKAT,  

 Hovedcentret er af den opfattelse, at udleveringen af foreningsblade til  

 medlemmer af foreninger sker i nær tilknytning til de momsfrie  

 foreningsaktiviteter.
Der skal derfor ikke beregnes moms af den del af  

 medlemskontingentet,  

 der udgør vederlaget for foreningsbladet, når foreningen er omfattet af  

 momslovens § 13, stk. 1, nr. 4, § 13, stk. 1, nr. 5, eller § 13, stk. 1, nr.  

 22.
Udlevering af  

 foreningsblade til ikke-medlemmer 7. Det fremgår  

 af  


  

 SKM2002.408.TSS  


,  

 at der ikke skal beregnes udtagningsmoms i de tilfælde, hvor foreningen har  

 opnået hel eller delvis fradrag for fremstillingen af foreningsblade, og hvor  

 den gratis udlevering af foreningsblade sker som led i en salgsfremmeordning,  

 jf. momslovens § 5, stk. 1, 3. pkt., hvor værdien af foreningsbladet er under  

 100 kr. ekskl. moms.
 8. Det fremgår  

 endvidere, at der foreligger en salgsfremmeordning, når formålet med at  

 udlevere bladet er at øge antallet af annoncer/reklamer, og at informere om  

 foreningen for derigennem at hverve nye medlemmer.
 9. Det er SKAT,  

 Hovedcentrets opfattelse, at et foreningsblad altid har et salgsfremmeformål.  

 Der vil derfor alene skulle beregnes udtagningsmoms, hvis værdien af  

 foreningsbladet  

 er 100 kr. ekskl. moms eller derover.
Fradragsret 10. Foreningen  

 har delvis fradragsret for moms af udgifter, der anvendes både til det  

 momsfrie  

 og det momspligtige formål, jf. momslovens § 38, stk. 1. Det gælder således  

 også for udgifter afholdt til fremstilling og distribution m.v. af bladene.
Genoptagelse og  

 tilbagebetaling 11. Foreninger  

 der efter den hidtidige praksis i  


  

 SKM2002.408.TSS  


  

 har  

 indbetalt udtagningsmoms ved udlevering af foreningsblade til medlemmer eller  

 har indbetalt udtagningsmoms ved udlevering af foreningsblade til  

 ikke-medlemmer i tilfælde, hvor værdien af foreningsbladet er under 100 kr.  

 ekskl. moms, kan anmode SKAT om tilbagebetaling af den for meget betalte  

 moms.
Fristregler 12. I henhold  

 til skatteforvaltningslovens § 31, stk. 2, kan der ske genoptagelse, hvis  

 anmodning  

 herom fremsættes inden 3 år efter angivelsesfristens udløb.
 13. Hvis fristen  

 i skatteforvaltningslovens § 31, stk. 2, er udløbet, kan der i henhold til  

 skatteforvaltningslovens § 32, stk. 1, nr. 1, efter anmodning, ske  

 ekstraordinær genoptagelse til gunst for den afgiftspligtige af opgørelsen af  

 afgiftstilsvaret fra og med den afgiftsperiode, der var til prøvelse i den  

 første sag, der resulterede i underkendelse af praksis, eller den  

 afgiftsperiode,  

 der er påbegyndt, men endnu ikke udløbet, 5 år forud for underkendelse af  

 praksis.
 14.  

 Ekstraordinær genoptagelse kan dog kun ske, hvis betingelserne herfor i  

 skatteforvaltningslovens § 32, stk. 1, nr. 1, er opfyldt.
 15. Praksis  

 ændres som følge af SKAT, Hovedcentrets revurdering af retningslinierne i  


  

 SKM2002.408.TSS  


  

 af  

 13. august 2002.
 16. Der kan  

 således ske genoptagelse af opgørelsen af afgiftstilsvar fra og med den  

 afgiftsperiode, der var påbegyndt, men ikke udløbet, den 13. august 2002.
Reaktionsfrist 17. Anmodning om  

 ekstraordinær genoptagelse skal fremsættes under iagttagelse af bestemmelsen  

 i  

 skatteforvaltningslovens § 32, stk. 2, det vil sige, at anmodningen om  

 genoptagelse skal fremsættes inden 6 måneder efter, at den afgiftspligtige er  

 kommet til kundskab om det forhold, der begrunder fravigelsen af den ordinære  

 genoptagelsesfrist i skatteforvaltningslovens § 31.
 18.  

 Reaktionsfristen på 6 måneder i henhold til skatteforvaltningslovens § 32,  

 stk.  

 2, regnes fra denne meddelelses dato.
 19. Told- og  

 skatteforvaltningen bedes genoptage opgørelsen af afgiftstilsvar for den  

 pågældende  

 periode, hvis den er bekendt med at virksomheder er ansat forkert, eller hvis  

 den bliver anmodet herom.
Anmodning om  

 genoptagelse 20. Anmodning om  

 genoptagelse skal indgives til SKAT.
 21. Anmodningen  

 skal indeholde oplysninger om virksomhedens navn, adresse og CVR-nr.
 22. Virksomheden  

 skal specificere kravet på tilbagebetaling af moms for hver afgiftsperiode.
23. Af hensyn  

 til beregningen af rentegodtgørelse skal virksomheden oplyse tidspunktet for  

 hver enkelt indbetaling af momstilsvar.
Hvis virksomheden har fået udbetalt  

 negativ moms for en afgiftsperiode, skal virksomheden oplyse tidspunktet for  

 frigørelsen af den negative angivelse.
Dokumentation 24. Virksomheden  

 skal fremlægge oplysninger af faktisk karakter, som kan begrunde ændringen.  

 Virksomheden skal således dokumentere opgørelsen af tilbagebetalingskravet  

 gennem relevant regnskabsmateriale og andet bilagsmateriale, som efter  

 virksomhedens opfattelse kan dokumentere kravet.
Gyldighed 25.  

 Praksisændringen i henhold til denne meddelelses pkt. 3 - 9 vil blive  

 indarbejdet i Momsvejledningen, afsnit  


  

 D.4.2.1  


.
 26. Meddelelsens  

 pkt. 11 om genoptagelse og tilbagebetaling bortfalder den 1. juli 2006.
