Datakommunikation  

 via mobiltelefon Told- og Skattestyrelsen har tidligere udsendt to meddelelser  

  

 SKM2002.450.TSS  


  

 og  

  

 SKM2003.67.TSS  


,  

 om bestemmelsen i ligningslovens § 16, stk. 13, hvorefter arbejdsgiverbetalt  

 datakommunikation er skattefri, når der er adgang til arbejdsstedets netværk  

 fra arbejdstagerens computer.
Det fremgår af meddelelserne, at skattefriheden også omfatter situationer,  

 hvor forbindelsen kan anvendes til telefoni, og det er ikke afgørende for  

 skattefriheden hvilken teknisk løsning datakommunikationsleverendøren har  

 valgt ved etablering af dataforbindelsen til den ansattes bolig.
Der skal dog  

 være tale om en fast datakommunikationsforbindelse tilsluttet en computer i  

 den ansattes hjem, skattefriheden omfatter derfor ikke  

 telefoni/datakommunikation, der foregår via en mobiltelefon.
 Skatteministeriets departement har nu præciseret  

 reglerne således, at i de tilfælde, hvor mobiltelefonforbindelsen rent  

 faktisk  

 giver adgang til arbejdsstedets netværk, vil skattefriheden også omfatte  

 telefoni/datakommunikation via den pågældende mobiltelefon.
 Skatteydere, der er blevet beskattet i 2002 af en  

 mobiltelefon med forbindelse til arbejdsstedets netværk, kan indenfor 3 års  

 fristen i skattestyrelseslovens § 34, stk. 2, rette henvendelse til den  

 kommunale ligningsmyndighed og anmode om at ansættelsen ændres.
