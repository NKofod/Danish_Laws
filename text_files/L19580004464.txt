Ved kgl. resolution af 27. november 1957, og efter at folketinget den 21.  

 marts s.å. dertil har meddelt sit samtykke, har Danmark ratificeret den under  

 25. september 1956 i Geneve undertegnede overenskomst om finansiering af  

 visse luftfartstjenester i Island.
Overenskomstens ordlyd er som følger  

 (fransk og spansk tekst udeladt):
OVERENSKOMST OM FÆLLES FINANSIERING AF VISSE LUFTFARTSTJENESTER I ISLAND Regeringerne i Belgien, Canada, Danmark, Frankrig, Forbundsrepublikken  

 Tyskland, Island, Israel, Italien, Holland, Norge, Sverige, Schweiz, Det  

 Forenede Kongerige Storbritannien og Nordirland og Amerikas Forenede Stater,  

 som alle er tilsluttede Den internationale civile Luftfartsorganisation, og som ønsker i henhold til betingelserne og med forbehold af  

 bestemmelserne i kapitel XV i konventionen om international civil luftfart at  

 afslutte en overenskomst om fælles finansiering af visse luftfartstjenester,  

 der skal tilvejebringes af den islandske regering, er blevet enige om følgende:
 ARTIKEL I.
 I nærværende overenskomst betyder:
 ARTIKEL II.
 Den islandske regering skal tilvejebringe, drive og vedligeholde  

 tjenesterne og skal som modydelse for særlige fordele hidrørende fra disse  

 tjenester afholde 5 pct. af de godkendte, faktiske udgifter ved disse.
 ARTIKEL III.
 1. Den islandske regering skal sørge for, at  

 tjenesterne drives og vedligeholdes uden afbrydelser på en hensigtsmæssig  

 måde og så økonomisk, som det er muligt og foreneligt med disse hensyn, samt  

 så vidt gørligt i overensstemmelse med de herfor af organisationen fastsatte  

 normer og anbefalede fremgangsmåder, regler og bestemmelser.
 2. Med forbehold af de i nærværende overenskomsts  

 tillæg I indeholdte bestemmelser skal meteorologiske observationer foretages  

 og meteorologiske meldinger udarbejdes og udsendes i overensstemmelse med de  

 af Den meteorologiske Verdensorganisation herom bekendtgjorte regler og  

 bestemmelser.
 3. Den islandske regering skal omgående underrette  

 generalsekretæren, såfremt der opstår vanskeligheder, som nødvendiggør  

 midlertidige ændringer eller indskrænkninger i tjenesterne, og derefter  

 rådføre sig med generalsekretæren om de foranstaltninger, der vil være at  

 træffe for at begrænse uheldige virkninger, som sådanne ændringer eller  

 indskrænkninger måtte medføre.
 ARTIKEL IV.
 1. Generalsekretæren skal varetage den almindelige  

 kontrol med tjenesternes drift og kan når som helst lade foretage inspektion  

 af tjenesterne og af alt udstyr, som anvendes i forbindelse med disse.
 2. Den islandske regering skal efter anmodning fra  

 generalsekretæren og i det omfang, det måtte være muligt, tilstille ham  

 sådanne indberetninger om tjenesternes drift, som han måtte finde ønskelige.
 3. Generalsekretæren skal efter anmodning fra den  

 islandske regering og i det omfang, det måtte være muligt, yde en sådan  

 vejledning, som regeringen med rimelighed kan kræve, vedrørende opfyldelsen  

 af sine forpligtelser i henhold til nærværende overenskomst.
 4.Såfremt den islandske regering undlader at drive og vedligeholde nogen  

 af tjenesterne på en hensigtsmæssig måde, skal der ved samråd mellem  

 regeringen og generalsekretæren søges opnået enighed om afhjælpende  

 foranstaltninger.
 ARTIKEL V.
De samlede udgifter ved tjenesterne, beregnet i henhold til nærværende  

 overenskomsts tillæg II og III, må ikke overstige 1 076 562 U.S.A. dollars  

 for et enkelt kalenderår.
Dette maksimumsbeløb kan forhøjes af rådet, enten  

 ved at samtlige kontraherende regeringer samtykker heri, eller ved at de i  

 artikel VI indeholdte bestemmelser bringes i anvendelse.
 ARTIKEL VI.
 1. Det i medfør af bestemmelserne i artikel V  

 fastsatte maksimumsbeløb kan kun, for så vidt angår oprettelse, drift og  

 vedligeholdelse af tjenester, for hvilke der ikke allerede er hjemmel ifølge  

 nærværende overenskomst, forhøjes med et nærmere angivet beløb under  

 forudsætning af, at samtykke hertil gives af et antal kontraherende stater,  

 hvis bidragspåligninger tilsammen udgør mindst 90 pct. af det i henhold til  

 bestemmelserne i artikel VII, stk. 2, 3, 4 og 5, fastsatte samlede  

 bidragsbeløb for det sidste kalenderår, for hvilket der er foretaget  

 bidragspåligninger.
 2. Med forbehold af bestemmelserne i artikel II vil  

 alle udgifter, der vedrører de i nærværende artikel, stk. 1, omhandlede  

 tjenester, eller alle udgifter, der er hjemlet ved de i artikel XIII, stk. 2  

 (a), indeholdte bestemmelser som følge af, at disse tjenester optages i  

 overenskomsten, være at afholde alene af de kontraherende regeringer, der  

 samtykker deri, og da i samme indbyrdes forhold som det, i hvilket disse  

 regeringer deltager i nævnte samlede bidragsbeløb for det pågældende år, og  

 ingen del af det i artikel X omhandlede reservefond, der ikke hidrører fra  

 disse tjenester, må anvendes til formål, hvortil kun disse regeringer har  

 givet deres samtykke.
 ARTIKEL VII.
 1. med forbehold af bestemmelserne i artikel V og  

 artikel VI, stk. 2, er de kontraherende regeringer enige om sammen at afholde  

 95 pct. af de godkendte, faktiske udgifter ved tjenesterne, således som disse  

 udgifter er fastsat i medfør af bestemmelserne i artikel VIII, i forhold til  

 den luftfartsmæssige nytte, som hver kontraherende regering måtte have deraf.  

 Dette forhold fastsættes for hver kontraherende regerings vedkommende for  

 hvert kalenderår på grundlag af det antal flyvninger, som den pågældende  

 regerings civile luftfartøjer måtte have gennemført i kalenderåret på ruter  

 mellem Nordamerika og Europa nord for den 40. nordlige breddegrad, dog  

 således, at der ved opgørelsen af antallet af sådanne nordaltantiske  

 flyvninger medregnes flyvninger mellem følgende områder: Grønland og Canada,  

 Grønland og Amerikas Forenede Stater, Grønland og Island samt Island og  

 Europa - 1/3 af en nordatlantisk flyvning; Grønland og Europa, Island og  

 Canada samt Island og Amerikas Forenede Stater - 2/3 af en nordatlantisk  

 flyvning.
 2. Med henblik på forskudsvise betalinger for perioden  

 1. januar 1957- 31. december 1958 skal de nedenfor anførte kontraherende  

 regeringer til organisationen udrede de ud for deres respektive navne anførte  

 beløb i halvårlige rater den 1. januar og den 1. juli i hvert af disse år:
 3. Med henblik på forskudsvise betalinger for året  

 1959 skal rådet senest den 1. oktober 1958 påligne de kontraherende  

 regeringer bidrag på grundlag af det i 1957 foretagne antal nordatlantiske  

 flyvninger og 95 pct. af de godkendte, faktiske udgifter ved tjenesterne for  

 dette år med tillæg af 10 pct. af dette beløb.
 4. Den 1. januar 1959 og den 1. juli 1959 skal hver  

 kontraherende regering til organisationen forskudsvis udrede det den for  

 kalenderåret 1959 pålignede beløb i halvårlige rater med tillæg eller fradrag  

 af den eventuelle difference mellem de beløb, denne regering måtte have  

 betalt til organisationen som forskud for 1957, og dens regulerede  

 udgiftsandel beregnet efter dens nordatlantiske flyvninger og de godkendte,  

 faktiske udgifter ved tjenesterne for 1957.
 5. Bestemmelserne i nærværende artikels stk. 3 og 4  

 skal med de fornødne ændringer af de deri anførte datoer være bestemmende for  

 påligning af de kontraherende regeringers bidrag og ydelser i de  

 efterfølgende år, så længe nærværende overenskomst er i kraft.
 6. Efter at nærværende overenskomst er bragt til  

 ophør, skal rådet foretage en regulering, således at de i nærværende artikels  

 stk. 1 nævnte formål opfyldes, for så vidt angår enhver periode, for hvilken  

 de ved overenskomstens ophør uafviklede betalinger endnu ikke måtte være  

 blevet reguleret i henhold til nærværende artikels stk. 4 og 5.
 7. Fra og med året 1957 skal hver kontraherende  

 regering senest hvert års 1. marts tilstille generalsekretæren fuldstændige  

 oplysninger i en af denne foreskrevet form vedrørende de af dens civile  

 luftfartøjer i det foregående kalenderår foretagne flyvninger på ruter mellem  

 Nordamerika og Europa nord for den 40. nordlige breddegrad.
 ARTIKEL VIII.
1. Fra og med året 1956 skal den islandske regering  

 senest hvert års 31. oktober tilstille generalsekretæren et overslag over  

 udgifterne ved tjenesterne i det følgende kalenderår.
Disse overslag skal  

 affattes i overensstemmelse med artikel II og tillæg II og III til nærværende  

 overenskomst.
2. Senest 6 måneder efter hvert kalenderårs udløb skal  

 den islandske regering til stille generalsekretæren en opgørelse over de  

 faktiske udgifter ved tjenesterne i det pågældende år.
Denne opgørelse skal  

 af generalsekretæren underkastes en sådan revision og anden efterprøvelse,  

 som han måtte finde formålstjenlig, og generalsekretæren skal tilstille den  

 islandske regering en beretning om revisionen.
 3. Den islandske regering skal tilstille  

 generalsekretæren sådanne yderligere oplysninger, som han måtte kræve  

 vedrørende alle udgiftsoverslag eller opgørelser over faktiske udgifter samt  

 alle foreliggende oplysninger om, i hvilket omfang tjenesterne benyttes af  

 luftfartøjer af alle nationaliteter.
 4. Fra og med opgørelsen for året 1957 skal opgørelsen  

 over hvert års faktiske udgifter forelægges rådet til godkendelse.
 5. Efter at opgørelsen over de faktiske udgifter er  

 godkendt af rådet i henhold til bestemmelserne i nærværende artikels stk. 4,  

 skal opgørelsen udsendes til de kontraherende regeringer.
 ARTIKEL IX.
 1. Den islandske regering skal have godtgjort 95 pct.  

 af de af rådet godkendte, faktiske udgifter ved tjenesternes  

 tilvejebringelse, drift og vedligeholdelse.
2. Fra og med året 1957 skal rådet, efter at have  

 forvisset sig om, at de af den islandske regering i henhold til artikel VIII,  

 stk. 1, fremsendte udgiftsoverslag er udarbejdet i overensstemmelse med  

 artikel III og tillæg II og III til nærværende overenskomst, bemyndige  

 generalsekretæren til senest den 1. i den anden måned af hvert kvartal at  

 foretage kvartalsvise betalinger til denne regering.
Betalingerne skal ske på  

 grundlag af de nævnte udgiftsoverslag og betragtes som forskud, der vil være  

 at regulere i henhold til nærværende artikels stk. 3. Det samlede  

 betalingsbeløb må ikke i et enkelt år overstige det i henhold til  

 bestemmelserne i artikel V fastsatte maksimumsbeløb.
 3. Efter rådets godkendelse af opgørelsen over de  

 faktiske udgifter, begyndende med opgørelsen for året 1957, skal  

 generalsekretæren foretage reguleringer af efterfølgende kvartalsvise ydelser  

 til den islandske regering til udligning af eventuelle differencer mellem de  

 i henhold til nærværende artikels stk. 2 erlagte ydelser for et år og de  

 godkendte, faktiske udgifter i det pågældende år.
 4. Kontraherende regeringer, der ikke er repræsenteret  

 i rådet, skal indbydes til at deltage i dettes eller dets organers behandling  

 af de udgiftsoverslag, som fremsendes af den islandske regering i henhold til  

 bestemmelserne i artikel VIII, stk. 1.
 5. Efter at udgiftsoverslag er godkendt af rådet i  

 henhold til bestemmelserne i nærværende artikels stk. 2, skal overslagene  

 udsendes til de kontraherende regeringer.
 ARTIKEL X.
 1. De indbetalinger, som organisationen modtager fra  

 de kontraherende regeringer i henhold til bestemmelserne i artikel VII, skal  

 i det omfang, de ikke efterhånden medgår til løbende betalinger til den  

 islandske regering i medfør af nærværende overenskomst, udgøre et  

 reservefond, der af organisationen skal benyttes til nærværende overenskomsts  

 formål.
2. Generalsekretæren kan lade reservefondet anbringe i  

 kortfristede investeringer.
Organisationen skal anvende de herved indvundne  

 renter til afholdelse af organisationens ekstraordinære udgifter i  

 forbindelse med nærværende overenskomst.
Såfremt disse renter ikke er  

 tilstrækkelige til at dække sådanne udgifter, vil det manglende beløb være at  

 betragte som et tillæg til de faktiske udgifter til tjenesterne og skal  

 godtgøres organisationen af de kontraherende regeringers indbetalinger.
 ARTIKEL XI.
 1. De årlige bidrag, som pålignes de kontraherende  

 regeringer, skal angives i islandske kroner.
 2. en kontraherende regering kan efter eget valg  

 erlægge de i medfør af artikel VII fastsatte betalinger til organisationen i  

 U.S.A. dollars eller sterling eller, for så vidt den islandske regering giver  

 sit samtykke dertil, i islandske kroner.
 3. Under forudsætning af, at organisationens  

 ekstraordinære udgifter refunderes i U.S.A. dollars, skal generalsekretæren  

 erlægge de i artikel IX og XII omhandlede betalinger til den islandske  

 regering i de til rådighed værende valutaer, i hvilke de kontraherende  

 regeringer har erlagt deres indbetalinger til organisationen.
 4. Samtlige betalinger, der i henhold til nærværende  

 artikels stk. 2 og 3 erlægges i U.S.A. dollars eller sterling, skal foretages  

 til den af Den internationale Valutafond godkendte parikurs for islandske  

 kroner, der er gældende på de datoer, da de respektive betalinger er  

 forfaldne, dog således, at såfremt en sådan parikurs ikke eksisterer, eller  

 såfremt der for den valuta, i hvilken betaling erlægges, findes lovlige  

 vekselkurser, der afviger mere end 1 pct. fra parikursen, skal den kurs, til  

 hvilken den pågældende valuta modtages som betaling i medfør af artikel VII,  

 IX og XII, fastsættes efter aftale mellem den islandske regering og den  

 indbetalende regering, respektive organisationen.
 ARTIKEL XII.
 1. Generalsekretærens betalingsforpligtelser over for  

 den islandske regering i henhold til nærværende overenskomst skal ikke  

 overstige de af organisationen faktisk modtagne beløb, som er til rådighed i  

 henhold til nærværende overenskomsts bestemmelser.
 2. Generalsekretæren kan dog, forinden betalingerne  

 fra de kontraherende regeringer er indgået, og i overensstemmelse med  

 organisationens finansregulativ, forskudsvis udrede betalinger, som tilkommer  

 den islandske regering, såfremt han skønner, at sådanne forskud er af  

 væsentlig betydning for tjenesternes påbegyndelse eller uafbrudte  

 fortsættelse.
 3. Ingen kontraherende regering skal have noget krav  

 mod organisationen som følge af, at en anden kontraherende regering måtte  

 undlade at erlægge nogen ifølge nærværende overenskomst fastsat indbetaling.
 ARTIKEL XIII.
 1. Med forbehold af de i artikel V og artikel VI, stk.  

 2, indeholdte bestemmelser og efter aftale med den islandske regering kan  

 rådet i nærværende overenskomst optage nye kapitaludgifter, der måtte være  

 nødvendige for tjenesternes behørige drift.
 2. Med forbehold af de i artikel V og VI indeholdte  

 bestemmelser og efter aftale med den islandske regering kan rådet i  

 nærværende overenskomst optage tjenester ud over de i overenskomstens tillæg  

 I angivne samt nye kapitaludgifter vedrørende disse tjenester, når eet af  

 følgende vilkår er opfyldt:
 3. For de i nærværende artikels stk. 1 og 2 omhandlede  

 formål skal udgifter til fornyelse af bygninger og udstyr, der afholdes af  

 betalinger, som er indgået til afskrivning, ikke betragtes som nye  

 kapitaludlæg.
 4. Såfremt nye kapitaludlæg eller yderligere tjenester  

 foreslås af den islandske regering eller af rådet, skal den islandske  

 regering tilstille generalsekretæren et overslag over de dermed forbundne  

 udgifter tillige med sådanne specifikationer, planer og andre oplysninger,  

 som måtte være nødvendige i forbindelse dermed, og den islandske regering  

 skal med generalsekretæren drøfte, på hvilken måde forsyninger,  

 konstruktioner eller bygningsarbejder skal tilrettelægges.
 5. Rådet kan efter aftale med den irlandske regering  

 lade en hvilken som helst del af tjenesterne udgå af nærværende overenskomst.
 6. Når foranstaltninger træffes i medfør af nærværende  

 artikel, stk. 1, 2 eller 5, skal rådet ændre nærværende overenskomsts tillæg  

 i overensstemmelse hermed.
 ARTIKEL XIV.
 1. Den islandske regering kan ikke uden rådets  

 samtykke pålægge andre end sine egne statsborgere afgifter for benyttelse af  

 nogen af tjenesterne.
 2. På derom af rådet fastsat anmodning skal den  

 islandske regering så vidt gørligt indføre et afgiftssystem for benyttelse af  

 samtlige tjenester eller dele af disse.
 3. Alle indkomster, der med rådets samtykke eller  

 efter dettes anmodning opkræves af den islandske regering for benyttelse af  

 tjenesterne, skal bringes i modregning over for de ydelser, der tilkommer den  

 islandske regering i medfør af nærværende overenskomsts bestemmelser.
 ARTIKEL XV.
 Den islandske regering må ikke uden rådets samtykke træffe nogen  

 international aftale vedrørende tilvejebringelse, drift, vedligeholdelse,  

 udvidelse eller finansiering af en enkelt eller samtlige tjenester.
 ARTIKEL XVI.
 Den islandske regering skal i videst muligt omfang samarbejde med  

 organisationens repræsentanter med hensyn til nærværende overenskomsts formål  

 og skal indrømme sådanne repræsentanter de privilegier og immuniteter, der  

 måtte tilkomme dem i henhold til Den almindelige konvention om privilegier og  

 immuniteter for særlige institutioner under De Forenede Nationer, herunder  

 dennes Annex III (2).
 ARTIKEL XVII.
 Rådet skal sammenkalde samtlige interesserede regeringer til en  

 konference:
 ARTIKEL XVIII.
 Enhver tvist vedrørende fortolkning eller anvendelse af nærværende  

 overenskomst eller dennes tillæg, som ikke bilægges ved forhandling, skal på  

 begæring af en kontraherende regering, der er part i tvisten, forelægges  

 rådet, der skal afgive indstilling i sagen.
 ARTIKEL XIX.
 1. Nærværende overenskomst er indtil 1. december 1956  

 åben for underskrift af de i indledningen nævnte regeringer.
2. Nærværende overenskomst skal godkendes af de  

 underskrivende regeringer.
Godkendelsesdokumenter skal snarest muligt  

 deponeres hos generalsekretæren, som skal give samtlige underskrivende og  

 tiltrædende regeringer meddelelse om datoen for hvert sådant dokuments  

 deponering.
 ARTIKEL XX.
1. Regeringen for enhver stat, der er medlem af De  

 Forenede Nationer eller af en særlig institution herunder, skal have adgang  

 til at tiltræde nærværende overenskomst.
Tiltrædelse sker ved et formelt  

 dokument, der deponeres hos generalsekretæren.
 2. Rådet kan indlede drøftelser med en i nærværende  

 overenskomst ikke-deltagende regering, hvis civile luftfartøjer drager nytte  

 af tjenesterne, med henblik på at opnå denne regerings tiltrædelse af  

 overenskomsten.
3. Uanset bestemmelserne i nærværende artikels stk. 2  

 kan rådet træffe aftale om modtagelse af bidrag fra enhver regering, der ikke  

 deltager i nærværende overenskomst.
Alle sådanne bidrag skal efter rådets  

 bestemmelser anvendes til nærværende overenskomsts formål.
 ARTIKEL XXI.
1. Nærværende overenskomst træder i kraft tidligst den  

 1. januar 1957, når godkendelses- eller tiltrædelsesdokumenter er deponeret  

 af regeringer, hvis samlede pålignede bidrag udgør mindst 90 pct. af det i  

 artikel V fastsatte første års maksimale udgiftstal.
For disse regeringers  

 vedkommende skal deponering af et godkendelses- eller tiltrædelsesdokument  

 anses som værende en antagelse af det i henhold til nærværende overenskomst  

 fastsatte system for påligning, betaling og regulering af bidrag for tiden  

 mellem den 1. januar 1957 og nærværende overenskomsts ikrafttræden.
2. Når en regering deponerer sit godkendelses- eller  

 tiltrædelsesdokument efter nærværende overenskomsts ikrafttræden, skal  

 overenskomsten for den pågældende regerings vedkommende træde i kraft på  

 datoen for denne deponering.
Enhver sådan regering skal godkende det ved  

 nærværende overenskomst fastsatte system for påligning, betaling og  

 regulering af bidrag med virkning i det mindste fra begyndelsen af det  

 kalenderår, i hvilket deponering af godkendelses- eller tiltrædelsesdokument  

 har fundet sted.
Enhver sådan regering kan bestemme, om den vil pålignes  

 bidrag for sin forholdsvise andel i de godkendte, faktiske udgifter til de  

 tjenester, på hvilke bestemmelserne i artikel VI er blevet bragt til  

 anvendelse, og som ikke på den dag, da den pågældende regering tiltræder  

 overenskomsten, er godkendt af samtlige kontraherende regeringer.
 ARTIKEL XXII.
 1. (a) Nærværende overenskomst kan af den islandske  

 regering opsiges pr. 31. december i et hvilket som helst år ved skriftlig  

 meddelelse til generalsekretæren senest den 1. januar i det pågældende år.
 2. Ved modtagelsen af sådanne skriftlige opsigelser af  

 nærværende overenskomst i overensstemmelse med nærværende artikels stk. 1  

 skal generalsekretæren tilstille de kontraherende regeringer meddelelse  

 herom.
 ARTIKEL XXIII.
1. uanset bestemmelserne i artikel XXII kan enhver  

 kontraherende regering - dog ikke den islandske regering - hvis løbende  

 bidrag udgør under 10 pct. af det i henhold til artikel V fastsatte  

 maksimumsbeløb, udtræde af overenskomsten pr. 31. december i et hvilket som  

 helst år ved senest den 1. januar i det pågældende år at give  

 generalsekretæren skriftlig meddelelse om, at den ønsker at udtræde af  

 overenskomsten.
En sådan meddelelse skal, for så vidt angår artikel XXII,  

 stk. 1 (c), ligeledes anses som værende opsigelse af nærværende overenskomst.
 2. Når generalsekretæren har modtaget meddelelse om,  

 at en kontraherende regering agter at udtræde af overenskomsten, skal han  

 underrette de andre kontraherende regeringer herom.
 ARTIKEL XXIV.
 1. Såfremt nærværende overenskomst opsiges af den  

 islandske regering i medfør af bestemmelserne i artikel XXII, stk. 1, skal  

 regeringen til organisationen betale et beløb - eller organisationen kan  

 bringe dette beløb i modregning i ydelser, der ifølge nærværende overenskomst  

 tilkommer den islandske regering - der udgør en rimelig erstatning for de  

 fordele, som måtte tilflyde denne regering gennem løsøre eller fast ejendom  

 erhvervet til dens egne formål, såfremt udgifterne dertil helt eller delvis  

 er refunderet den islandske regering i henhold til nærværende overenskomsts  

 bestemmelser.
2. Såfremt nærværende overenskomst opsiges an andre  

 kontraherende regeringer end den islandske regering, skal der af  

 reservefondet eller, såfremt dette fond ikke er tilstrækkeligt, af samtlige  

 kontraherende regeringer gennem organisationen betales den islandske regering  

 et rimeligt beløb som erstatning for de af denne regering foretagne  

 kapitaludlæg, som ikke er blevet fuldt refunderet i medfør af nærværende  

 overenskomst.
Alle ydelser, der vil være at erlægge af de kontraherende  

 regeringer til dette formål, skal udregnes på grundlag af de seneste  

 bidragspåligninger og forfalder til betalind ved overenskomstens ophør.  

 organisationen har ret til at overtage alle løsøregenstande, for hvilke der  

 betales erstatning i medfør af nærværende afsnit.
Såfremt denne ret  

 frafaldes, vil dette være at tage i betragtning ved erstatningens  

 fastsættelse.
 3. Bestemmelserne i nærværende artikels stk. 2 skal  

 finde tilsvarende anvendelse, for så vidt angår nogen del af de tjenester,  

 som i medfør af bestemmelserne i artikel XIII, stk. 5, måtte udgå af  

 overenskomsten.
 4. Størrelsen af de ydelser, der vil være at erlægge  

 ifølge nærværende artikel, skal fastsættes ved aftale mellem rådet og den  

 islandske regering.
 ARTIKEL XXV.
 1. Med forbehold af bestemmelserne i artikel X, stk.  

 2, skal en eventuel reservefondsbeholdning med påløbne renter, som ved  

 overenskomstens ophør måtte bero hos organisationen, tilbagebetales til de  

 regeringer, som var deltagere i overenskomsten, umiddelbart før denne blev  

 bragt til ophør i forhold til disse regeringers seneste årlige  

 bidragspåligninger.
 2. (a) Enhver regering, der er udtrådt af nærværende  

 overenskomst i henhold til bestemmelserne i artikel XXIII, skal indbetale  

 til, respektive modtage fra, organisationen den eventuelle difference mellem  

 det beløb, den pågældende regering måtte have betalt til organisationen i  

 henhold til artikel VII, og dens forholdsvise andel i de godkendte, faktiske  

 udgifter for det tidsrum, i hvilket den har været deltager i overenskomsten.
 ARTIKEL XXVI.
 1. Nærværende overenskomst kan ændres ved gensidig  

 aftale mellem de kontraherende regeringer.
 2. Med forbehold af bestemmelserne i artikel V og  

 artikel VI, stk. 2, skal rådet revidere fortegnelsen over de kontraherende  

 regeringer og de ud for deres respektive navne i artikel VII, stk. 2, anførte  

 beløb, i det omfang dette måtte være nødvendigt:
 3. Ud over de i artikel XIII, stk. 6, nævnte tilfælde  

 kan rådet ændre tillæggene til nærværende overenskomst, dog kun med forbehold  

 af overenskomstens vilkår og bestemmelser og den islandske regerings  

 samtykke.
 TIL BEKRÆFTELSE HERAF har undertegnede, der er behørigt bemyndiget hertil  

 på deres respektive regeringers vegne, undertegnet nærværende overenskomst på  

 de ud for deres underskrifter anførte datoer.
 Udfærdiget i Geneve den 25. september 1956 på engelsk, fransk og spansk,  

 idet alle tre tekster har samme gyldighed, i eet eksemplar, der vil være at  

 deponere hos Den internationale civile Luftfartsorganisation, hos hvem den i  

 henhold til overenskomstens artikel XIX er åben for underskrift, og  

 organisationens generalsekretær skal tilstille samtlige undertegnende og  

 tiltrædende regeringer bekræftede genparter deraf.
TILLÆG I - TJENESTERNE I.DEL - FLYVELEDERTJENESTER En kontrolcentral ved Reykjavik (6408 N 2156 W) i kontinuerlig drift til  

 sikring af internationale nordaltantiske flyvninger gennem islandsk  

 kontrolområde.
II.
DEL - METEOROLOGISKE TJENESTER A.
Synoptiske overflademeldinger, højdevindsmeldinger samt timemeldinger  

 skal udarbejdes daglig ud fra observationer foretaget på nedenstående  

 meteorologiske stationer i henhold til nedenstående tabel:
--------------------------------------------------------------------- --------------------------------------------------------------------- --------------------------------------------------------------------- b.
En hovedvejrtjeneste ved Keflavik (6359 N 2237 W).
III.
DEL - LUFTFARTS- OG METEOROLOGISKE KOMMUNIKATIONSTJENESTER Der skal ydes følgende telekommunikationstjenester:
A.
Reykjavik.
 1. Indsamling af islandske meteorologiske meldinger.
 2. Aflytning af meteorologiske  

 radiotelegrafi.udsendelser og transmission til MET Keflavik.
 3. Transmission til Gufunes af islandske  

 meteorologiske meldinger.
 4. HF og VHF luftfartøjstelegramtrafik i ATC-øjemed.
 5. Kabelfjernskriverforbindelse: a) trafiktjenesten  

 Keflavik - ATC Reykjavik. b) MET Keflavik - MET modtagerafdeling Reykjavik.
 6. Telefonforbind else: a) ATC Reykjavik -  

 Indflyvningskontroltårn Keflavik. b) ATC Reykjavik - MET Reykjavik. c) MET  

 Reykjavik - MET Keflavik. d) MET Reykjavik - Centraludveksling Reykjavik.
B.
Gufunes.
1. Duplex radiofjernskriverkredsløb - Prins Christians  

 Sund (radiofjernskriverkredsløb - Gander fortsættes indtil  

 radiofjernskriverkredsløbene Gufunes - Prins Christians Sund - Gander er  

 etableret).(* 2) 2. Duplex rasiofjernskriverkredsløb - London.(* 3) 3. Manuelt radiotelegrafkredsløb - Stavanger.
 4. Modtagning af WSY meteorologiske  

 radiofjernskriver-udsendelser.
 5. HF, VHF og HF jordbølge luftfartøjstelegramtrafik.
 6. Kabelfjernskriverforbindelse: a) Gufunes - ATC  

 Reykjavik (luftfartøjstelegramtrafik). b) Gufunes - ATC Reykjavik (fast  

 tjeneste). c) Gufunes duplex - trafiktjeneste og MET Kejlavik. d) Gufunes -  

 MET Keflavik, MET Reykjavik, ATC Reykjavik, (medlæsningsforbindelse). e)  

 Gufunes - COM Keflavik (indtil Prins Christians Sund  

 radiofjernskriverkredsløb er etableret).
 7. Telefonlinjer: a) Gufunes - ATC Reykjavik b)  

 Gufunes - Rjupnahaed. c) Gufunes - MET modtagerafdeling Reykjavik.
 8. Fjernstyringslinjer: a) Gufunes - Rjupnahaed: 16  

 linjer. b) Gufunes - Vatnsendi: 5 lunjer. c) Gufunes - Grindavik: 2 linjer.
 9. I tilfælde, at kabelforbindelsen svigter, suppleres  

 ovennævnte interkommunikationstjenester med VHF-kommunikationer mellem  

 Gufunes, ATC Reykjavik og Keflavik lufthavn.
C.
Rjupnahaed  - sendestation (inklusive VHF og HF  

 jordbølge-sendere ved Grindavik).
IV.
DEL - RADIONAVIGATIONSHJÆLPEMIDLER Følgende radionavigationshjælpemidler skal forefindes:
 Loran  ved Vik med følgende specifikation.
 TILLÆG II - OPGØRELSE.
FLYVELEDERTJENESTER VED REYKJAVIK (udregnet i islandske kroner) ------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- -------------------------------------------------------------------- METEOROLOGISKE TJENESTER VED REYKJAVIK (udregnet i islandske kroner) --------------------------------------------------------------------- --------------------------------------------------------------------- -------------------------------------------------------------------- KOMMUNIKATIONSTJENESTER - MODTAGERCENTRAL VED GUFUNES (udregnet i islandske kroner) --------------------------------------------------------------------- --------------------------------------------------------------------- -------------------------------------------------------------------- KOMMUNIKATIONSTJENESTER - SENDECENTRAL VED RJUPNAHAED (inklusive GRINDAVIK) (udregnet i islandske kroner) --------------------------------------------------------------------- --------------------------------------------------------------------- -------------------------------------------------------------------- Note (a) Se tillæg III, afsnit II, C. 2.1. og C.3 angående særligs satser  

 for afskrivning og forrentning.
RADIONAVIGATIONSHJÆLPEMIDLER - LORAN TJENESTER VED VIK (udregnet i islandske kroner) --------------------------------------------------------------------- --------------------------------------------------------------------- -------------------------------------------------------------------- TILLÆG III - ØKONOMISKE SPØRGSMÅL 1. De af den islandske regering afgivne opgørelse over  

 udgifter til drift og vedligeholdelse af de i tillæg I angivne tjenester skal  

 udfærdiges på grundlag af de i nærværende tillægs afsnit II, A, B og C,  

 opstillede poster, Disse overslag og regnskaber skal aflægges i en sådan form  

 og med sådanne specifikationer, som vil være at aftale mellem  

 generalsekretæren og den islandske regering.
Den islandske regering skal  

 ligeledes i en med generalsekretæren aftalt form udarbejde en årsopgørelse  

 over alle kapitalinvesteringer, som regeringen måtte have foretaget  

 vedrørende tjenesterne, herunder fornyelse af bygninger eller udstyr afholdt  

 af beløb, der er hensat til afskrivninger.
 2. Den islandske regering må ikke u udgifterne til  

 tjenesterne medregne told- eller andre afgifter på udstyr eller andre  

 materialer, der indføres i Island udelukkende med nærværende overenskomsts  

 formål for øje.
 3. Såfremt der i 1957 eller i påfølgende år måtte ske  

 ændringer i den islandske regerings kommercielle benyttelse af tjenesterne,  

 skal dette fremgå af tilsvarende ændringer i regnskaberne.
 4. Det faste personale, der kan belastes tjenesterne,  

 må ikke overstige nedennævnte antal:
 5. For så vidt angår visse neden for anførte udgifter,  

 som ikke direkte kan skilles ud fra udgifterne til den islandske regerings  

 egne tjenester må den islandske regering kun belaste tjenesterne med  

 nedenstående procenter af de samlede udgifter:
 5.1. Flyveledertjenester ved Reykjavik  - 100 pct. af ATC  

 lønninger, 70 pct. af alle andre direkte udgifter samt afskrivning af 70 pct.  

 af anlægsforbedringer vedrørende flyveledertjenester.
 5.2. Meteorologiske tjenester ved Reykjavik  - 100 pct. af een MET  

 lønning, 88 pct. af de direkte udgifter ved islandske synoptiske meldinger,  

 60 pct. af de direkte udgifter ved MET radiomodtagning (d.v.s. lønninger til  

 højst 15 radiotelegrafister) samt afskrivning af 60 pct. af  

 anlægsforbedringer vedrørende MET radiomodtagning.
 5.3. Kommunikationstjenester ved Gufunes  - 60 pct. af de direkte  

 udgifter ved MET radiomodtagning.
De direkte udgifter ved tjenesternes drift  

 og vedligeholdelse, som A.
Driftsudgifter.
1. Lønninger til det faste driftspersonale.  

 (Grundlønninger fastsat af den islandske regering fra tid til anden med alle  

 gældende tillæg eller andre ydelser som f.eks. dyrtidstillæg, dagpenge,  

 betaling for natarbejde, overarbejde, forsikring, sygdom, orlov etc.) 1. a) Betaling til deltids observatører på synoptiske  

 observationsstationer.
2. Løbende driftsudgifter. (Herunder eventuelle  

 udgifter til brændstof, forsyninger, radiosonder, balloner, bring etc.) 3. Almindelige driftsudgifter. (Herunder eventuelle  

 udgifter til kraftforsyning, kommercielle kommunikationsudgifter, udgifter  

 til opvarmning, belysning, rengøring, skrivematerialer og forskellige  

 forsyninger, husleje etc.) 4. Transport. (Herunder eventuel transport af  

 personale og gods, driftsudgifter til køretøjer, som benyttes hertil etc.) 5. Forskellige andre nødvendige driftsudgifter.
B.
Vedligeholdelsesudgifter.
1. Lønninger til det faste vedligeholdelsespersonale.  

 (Disse lønninger skal medtages under A-1) 2. Særlig arbejdskraft til vedligeholdelsesarbejder.  

 (Herunder eventuel sagkyndig og lokal midlertidig arbejdskraft til særlige  

 vedligeholdelsesarbejder) 3. Vedligeholdelsesmaterialer. (Herunder eventuelle  

 reservedele og materialer til vedligeholdelse af bygninger med tilbehør,  

 antennemaster og modvægte, maskiner og værktøj, tanke, kommunikationsudstyr,  

 kabler, meteorologisk udstyr, køretøjer, både, kontor- og boligudstyr etc.) 4. Forskellige andre nødvendige  

 vedligeholdelsesudgifter. (Herunder alt nyt eller udskiftet udstyr, der  

 tilsammen ikke andrager mere end 500 U.S.A. dollars, og som ikke kan  

 amortiseres, kontraktmæssige reparationsarbejder uden for en stations område  

 og transport i forbindelse hermed etc.) C.
Indirekte udgifter.
1. Forskellige generalomkostninger inklusive  

 administrationsomkostninger.
Til administrationer af de i tillæg I opførte  

 tjenester beregnes et beløb på 10 pct. af de samlede direkte udgifter til de  

 i nærværende tillæg under A og B opførte poster.
2. Afskrivning.
Afskrivning skal beregnes efter  

 følgende satser, dog således, at der ikke beregnes afskrivning af allerede  

 afskrevne bygninger og udstyr, undtagen når fornyelse af sådanne bygninger og  

 udstyr er afholdt af beløb hensat til afskrivning, i hvilket tilfælde  

 afskrivning kan beregnes, indtil de fornyede bygninger eller udstyr ligeledes  

 er afskrevet.
 2.1. Bygninger med tilbehør ved Rjupnahaed punk 6.943 i 1957; pund 7.714 i  

 1958, 1959 og 1960; pund 8.486 i 1961; pund 8.871 i 1962; pund 9.257 i 1963;  

 og pund 10.029 i 1964 og 1965.
 2.2. Bygninger med tilbehør ved:
 2.3. Alt udstyr afskrives med 10 pct. pro anno af den i tillæg II angivne  

 afskrivningsværdi med undtagelse af:
 3. Forrentning  af den i bygninger med tilbehør ved Rjupnahaed  

 investerede kapital belastes tjenesterne med pund 3.564 i 1957; pund 3.225 i  

 1958; pund 2.858 i 1959; pund 2.492 i 1960; pund 2.116 i 1961; pund 1.713 i  

 1962; pund 1.282 i 1963; pund 834 i 1964 og pund 357 i 1965. I alle andre  

 tilfælde må forrentning af den i bygninger og udstyr investerede kapital  

 højst beregnes til 6 pct. pro anno af den i tillæg II angivne  

 afskrivningsværdi, efter at denne er reguleret med de foretagne årlige  

 afskrivninger og under hensyntagen til fornyelse af bygninger og udstyr, som  

 er afskrevet med de hertil hensatte beløb.
4. Forsikring.  Den islandske regering skal forsikre bygninger og  

 udstyr til den i tillæg II angivne nedskrevne værdi.
De beløb, der beregnes  

 til forsikring, må ikke overstige de almindelige kommercielle satser for  

 forsikring af tilsvarende risici.
Det Forenede Kongerige Storbritannien Udenrigsministeriet, den 25. august  

 1958.
J.O.
Krag.
 Minister for Udenrigsøkonomi.
(* 1) Ovenanførte stationer kan efter de islandske myndigheders  

 bestemmelse flyttes indtil 25 km væk fra de angivne positioner under  

 forudsætning af, at hverken kapitaludgifter eller driftsudgifter, der  

 omfattes af nærværende overenskomst, forhøjes derved.
I tilfælde af, at disse  

 udgifter forhøjes, skal den påtænkte positionsændring have rådets  

 godkendelse, før den foretages.
 (* 2) Etablering betinget af rådets initiativ.
 (* 3) Etablering af visse forbedringer betinget af rådets initiativ.
 (* 4) Herudover er der de fornødne deltids observatører på andre  

 synoptiske observationsstationer end Reykjavik og Keflavik.
