 I medfør af § 23 i lov nr. 814 af 21. december 1988 om husdyrsygdomme, som  

 ændret ved lov nr. 189 af 23. marts 1992 og lov nr. 1066 af 23. december 1992  

 (husdyrsygdomsloven), og tekstanmærkning nr. 59 ad § 24 på finansloven for  

 1993 og efter bemyndigelse fra landbrugsministeren fastsættes:
 § 1.  Virksomheder, der anvender animalsk affald til  

 fremstilling af farmaceutiske og tekniske produkter, jf. bekendtgørelse nr.  

 789 af 21. september 1992 om forarbejdning af animalsk affald og om  

 fremstilling af dyrefoder med animalsk affald, skal til dækning af  

 tilsynsudgifterne betale 320 kr. pr. påbegyndt time.
 § 2.  For erindringsskrivelser vedrørende ikke  

 rettidig betaling opkræves et gebyr på kr. 40.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 3.  Bekendtgørelsen træder i kraft den 15. september  

 1993.
 § 4.  Bekendtgørelsen gælder ikke for Grønland.
