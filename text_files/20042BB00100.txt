Fremsat den 7. juni 2005 af Per Clausen (EL), Christian H.
Hansen (DF),  

 Martin Henriksen (DF), Poul Henrik Hedeboe (SF) og Kristen Touborg (SF) Forslag til folketingsbeslutning om  

 forbud mod markedsføring af juice som multivitaminjuice i Danmark Folketinget opfordrer regeringen til at forbyde, at et  

 juiceprodukt kan markedsføres i Danmark under navnet multivitaminjuice.  

 Regeringen pålægges tillige at opretholde forbuddet, indtil en domstol  

 fastslår, at det ikke er vildledende at markedsføre juiceproduktet som  

 multivitaminjuice.
Bemærkninger til forslaget Fødevarestyrelsen (tidligere Fødevaredirektoratet) afgjorde den  

 11. maj 2004, at et juiceprodukt kun kunne godkendes til salg i Danmark, hvis  

 navnet på produktet blev ændret, således at ordet multivitamin ikke længere  

 indgik i navnet, og henviste i sin afgørelse til, at det påtænkte produktnavn  

 i  

 strid med fødevarelovens § 20, stk. 1, nr. 4, angav, at produktet havde en  

 øget  

 næringsværdi.
 Ved fax af 17. maj 2004 påklagede producenten, DK International  

 A/S, denne afgørelse og angav, at det ville være til gavn for forbrugerne  

 umiddelbart at kunne se på pakningen, at produktet var tilsat vitaminer, samt  

 at betegnelsen multivitaminjuice uden problemer blev anvendt i andre lande.
 Ved brev af 25. august 2004 meddelte Ministeriet for Familie- og  

 Forbrugeranliggender, at departementet ændrede Fødevarestyrelsens afgørelse,  

 således at produktet kunne kaldes og mærkes multivitaminjuice.
Den 17. november 2004 afgav Fødevareudvalget beretning nr.
B 1  

 om forbud mod markedsføring af juice som multivitaminjuice i Danmark, hvori  

 et  

 flertal af udvalget pålagde regeringen at opretholde Fødevarestyrelsens  

 afgørelse af 11. maj 2004, hvorefter produktet kun kunne godkendes til salg i  

 Danmark, hvis produktets navn blev ændret, så ordet multivitamin ikke længere  

 indgik i navnet.
 Den 27. april 2005 meddelte familie- og forbrugerministeren  

 Fødevareudvalget, at han ville handle i strid med Danmarks EU-retlige  

 forpligtelser, hvis han fulgte udvalgets pålæg, hvorfor regeringen ikke havde  

 nogen mulighed for at følge flertalsindstillingen i Fødevareudvalgets  

 beretning  

 af 17. november 2004.
Det fremgår af de forskellige notater fra både Ministeriet for  

 Familie- og Forbrugeranliggender og Justitsministeriet, at det antages, at  

 der  

 ikke sker vildledning af forbrugerne, når juiceproduktet markedsføres under  

 navnet multivitaminjuice.
Ingen har tilsyneladende gjort sig den ulejlighed  

 at  

 undersøge sagen helt til bunds eventuelt ved en domstolsprøvelse.
 Forslagsstillerne finder det afgørende, at regeringen forholder  

 sig restriktivt til alle ansøgninger om berigelse af hensyn til  

 folkesundheden  

 og forbrugerinteresser.
 Derfor opfordres regeringen til at forbyde, at et juiceprodukt  

 kan markedsføres i Danmark som multivitaminjuice, og regeringen pålægges at  

 opretholde forbuddet, indtil en domstol fastslår, at det ikke er vildledende  

 at  

 markedsføre juiceproduktet som multivitaminjuice.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod markedsføring af juice som  

 multivitaminjuice  

 i Danmark.
(Beslutningsforslag nr.
B 100).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
