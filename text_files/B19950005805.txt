 I medfør af § 1, stk. 5, 6 og 7, § 2, stk. 2, § 4 a, § 5, stk. 3 og § 6 i  

 lov om undervisning af voksne indvandrere m.fl., jf. lovbekendtgørelse nr.  

 655 af 29. juni 1994, fastsættes:
Undervisningens målgruppe § 1.  Ethvert amtsråd skal sørge for, at udlændinge  

 over 18 år, der lovligt er bosat i Danmark og tilmeldt folkeregistret i en  

 kommune beliggende i amtskommunen (indvandrere), kan få undervisning, der  

 sigter mod at gøre det muligt for dem at fungere i det danske samfund.
Stk. 2.  Pligten til at sørge for undervisning omfatter  

 indvandrere over 18 år.
Indvandrere under 18 år kan dog optages, når det ikke  

 anses for muligt eller rimeligt at henvise dem til ungdomsskolen.
 Stk. 3.  Pligten til at sørge for undervisning efter  

 stk. 1 omfatter ikke indvandrere, som har et sådant kendskab til dansk sprog  

 og danske kultur- og samfundsforhold, at de efter amtsrådets vurdering har  

 det fornødne grundlag for at fungere i det danske samfund.
 § 2.  Amtsrådets pligt til at sørge for undervisning  

 efter § 1, stk. 1, omfatter også følgende grupper af danske statsborgere:
Undervisningens indhold og omfang § 3.  Undervisningen skal sætte indvandreren i stand  

 til Stk. 2 .  For at kunne klare sig som borger i det danske  

 samfund og påtage sig erhvervsarbejde, forudsættes, at indvandreren er i  

 stand til at forstå dansk, herunder læse de hverdagstekster, man møder som  

 borger i Danmark, og meddele sig mundtligt og skriftligt.
Hertil kommer  

 grundlæggende kendskab til dansk kultur og danske samfundsforhold.
 Stk. 3.  For at kunne benytte sig af samfundets  

 almindelige uddannelsestilbud på grundlæggende niveau, herunder almen  

 voksenuddannelse (AVU) og erhvervs- og arbejdsmarkedsuddannelserne, kræves  

 herudover, at indvandreren kan opfylde de dansksproglige krav, som de  

 modtagende uddannelsesinstitutioner opstiller for optagelse.
§ 4.  Undervisningen skal fortrinsvis bestå af  

 undervisning i dansk sprog, der gives med udgangspunkt i dansk kultur og  

 danske samfundsforhold.
Herudover gives en egentlig undervisning i dansk  

 kultur og danske samfundsforhold.
Stk. 2.  I forbindelse med undervisningen skal der  

 tilbydes uddannelses- og erhvervsvejledning.
De nærmere regler herom er  

 fastsat i bekendtgørelse om uddannelses- og erhvervsvejledning i tilknytning  

 til undervisning af voksne indvandrere.
§ 5.  Undervisningstilbuddet skal opbygges klart og  

 gennemskueligt for deltagerne, og skal være afpasset den enkelte deltagers  

 behov og forudsætninger.
Undervisningen opdeles i begynder-, mellem- og  

 udslusende niveau med mål og delmål for hvert enkelt niveau.
Hertil kommer  

 alfabetiseringsundervisning i nødvendigt omfang.
 Stk. 2.  Undervisningen på det udslusende niveau  

 tilrettelægges i samarbejde med de modtagende uddannelsesinstitutioner og de  

 lokale organisationer.
 Stk. 3.  Som led i undervisningen på det udslusende  

 niveau tilbydes der deltagerne en afsluttende evaluering af undervisningens  

 resultat med henblik på at give den enkelte og uddannelsesstedet et billede  

 af de opnåede kundskaber, viden og færdigheder ud fra ensartede kriterier.
 Stk. 4.  Ved undervisningens afslutning eller eventuelle  

 afbrydelse udstedes et bevis for den gennemførte undervisning.
 § 6.  Omfanget af undervisningen afhænger af den  

 enkelte deltagers forudsætninger og behov, jf. § 3.
 Stk. 2.  Der tilbydes mindst 18 ugentlige lektioner, med  

 mindre det ud fra en pædagogisk vurdering anses for uhensigtsmæssigt, eller  

 deltageren af andre grunde ønsker færre ugentlige lektioner, herunder  

 tilfælde, hvor hjemmearbejdet udgør en væsentlig del af undervisningen.  

 Undervisningen tilbydes i mindst 40 uger om året.
 Stk. 3.  Amtsrådet følger løbende undervisningens  

 kvalitet og resultater, herunder antallet af deltagernes undervisningstimer,  

 fremmøde mv. med henblik på vurdering af progressionen i undervisningen.
Varetagelse af undervisningen § 7.  Et amtsråd opfylder sin pligt til at sørge for  

 undervisning, jf. § 1, stk. 1, og § 2, ved at indgå overenskomst herom med en  

 kreds af flere initiativtagere, f.eks. en privat skole eller anden privat  

 initiativtager, en uddannelsesinstitution eller med et andet amtsråd eller  

 kommunalbestyrelse.
Amtsrådet kan selv indgå i kredsen af initiativtagere.
 Stk. 2 .  I overenskomsten fastlægges de nærmere vilkår  

 for varetagelse af undervisningsforpligtelsen, herunder rammerne for  

 undervisningens indhold, tilrettelæggelse, omfang og de økonomiske vilkår.
 Stk. 3.  Amtsrådet kan i overenskomsten stille som  

 vilkår, at initiativtagerne deltager i et samarbejde om koordinering af  

 sprogundervisningen i amtskommunen og samspillet mellem sprogskolen og de  

 modtagende uddannelsesinstitutioner og lokalsamfundet.
Tilbud om undervisningen § 8.  Undervisningen i henhold til § 1, stk. 1, og § 2  

 skal kunne påbegyndes senest tre måneder efter, at der er ansøgt herom,  

 medmindre der foreligger usædvanlige forhold.
§ 9.  På baggrund af en vurdering af den enkelte  

 indvandrers forudsætninger beslutter amtsrådet, hvilket undervisningstilbud  

 indvandreren skal have.
Undervisningen kan tilrettelægges både i dag- og  

 aftentimerne.
Ved fastsættelsen af tidspunktet for undervisning skal der så  

 vidt muligt tages hensyn til deltagernes ønsker, således at det er muligt at  

 vælge mellem dag- og aftenundervisning.
 Stk. 2.  Undervisningen foregår på hold eller i særlige  

 tilfælde som enkeltmandsundervisning.
Stk. 3.  Antallet af deltagere på holdene fastsættes af  

 amtsrådet efter en pædagogisk vurdering under hensyn til deltagernes  

 forudsætninger.
På hold med alfabetiseringsundervisning og på hold, der  

 fortrinsvis er sammensat af ikke skolevante deltagere, tilstræbes  

 holddannelse med få deltagere.
Undervisningsstedet § 10.  Undervisningen skal gennemføres i egnede  

 lokaler, så vidt muligt på en samlet lokalitet.
Lokalerne skal være forsynet  

 med fornødent udstyr, herunder inventar og undervisningsmateriel samt lys,  

 varme, rengøring og fornøden skolebetjentbistand.
Kvalifikationskrav til ledere og lærere § 11.  Indvandrerundervisningen skal forestås af en  

 leder, der har de nødvendige pædagogiske og administrative forudsætninger.  

 Lederen skal have gennemgået et lederkursus.
 § 12.  Lærere ved indvandrerundervisningen skal gennem  

 uddannelse eller tidligere virksomhed have erhvervet de nødvendige faglige  

 forudsætninger for at undervise i dansk sprog og danske kultur- og  

 samfundsforhold samt have de fornødne pædagogiske forudsætninger for at kunne  

 tilrettelægge og gennemføre undervisning for voksne.
 Stk. 2.  Ud over de i stk. 1 nævnte krav skal lærerne  

 have gennemgået et indvandrerlærerkursus.
 Stk. 3.  Lærere ved alfabetiseringsundervisningen skal  

 have gennemgået et kursus for alfabetiseringslærere.
Personnumre § 13.  Med henblik på at lette styring og  

 administration af den amtskommunale undervisning for voksne indvandrere kan  

 sprogskolerne indhente oplysning om deltagernes personnumre og videregive dem  

 til amtsrådet, ligesom amtsrådet kan indhente oplysninger om deltagernes  

 personnumre.
Særlig informationsforpligtelse § 14.  Amtsrådet har en særlig forpligtelse, jf. § 15,  

 til at informere følgende personer, der er meddelt opholdstilladelse efter  

 den 1. august 1994, om undervisningen i henhold til § 1:
§ 15.  Amtsrådet retter henvendelse til hver enkelt ny  

 familiesammenført voksen, jf. § 14. Henvendelsen skal ske på et for  

 indvandreren forståeligt sprog og på dansk, og skal bl.a. indeholde en  

 orientering om undervisningstilbuddet.
Der skal ligeledes informeres om, at  

 deltagelse i undervisningen kan være en betingelse for modtagelse af  

 overførselsindkomster.
 Stk. 2.  Direktoratet for Udlændinge giver underretning  

 om familiesammenføringen ved fremsendelse af kopi af direktoratets skrivelse  

 til den amtskommune, hvor den herboende referenceperson har sin bopæl.
 Forsøg, klageadgang, ikrafttræden mv.
 § 16.  I Københavns og Frederiksberg kommuner  

 varetages amtsrådets opgaver efter denne bekendtgørelse af  

 kommunalbestyrelsen.
 § 17.  Undervisningsministeriet kan i særlige tilfælde  

 som en midlertidig ordning fravige bekendtgørelsens bestemmelser i det  

 omfang, det anses for påkrævet for at fremme forsøgsvirksomhed inden for  

 bekendtgørelsens område.
 § 18.  Klage over amtsrådets afgørelser kan inden 4  

 uger fra afgørelsens meddelelse indbringes for Undervisningsministeriet.
 § 19.  Bekendtgørelsen træder i kraft den 1. februar  

 1995, § 6, stk. 2, dog først den 1. januar 1996.
 Stk. 2.  Samtidig ophæves bekendtgørelse nr. 450 af 3.  

 juli 1986 om undervisning af voksne indvandrere.
