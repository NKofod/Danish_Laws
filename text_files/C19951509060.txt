 Akjtiv dødshjælp (eutanasi) er forbudt i Danmark.
 I henhold til lægelovens § 6, stk. 5 kan en læge i en situation, hvor en  

 patient er uafvendeligt døende, indgive de smertestillende og beroligende  

 midler, som er nødvendige for at lindre patientens tilstand, selvom dette kan  

 medføre fremskyndelse af dødstidspunktet.
Mange patienter med en livstruende sygdom vil i løbet af  

 sygdomsudviklingen gøre sig tanker om, hvordan den sidste tid vil forløbe.
De  

 vil på baggrund af sådanne overvejelser ofte spørge lægen om mulighederne for  

 optimal smertebehandling i denne periode.
Lægen skal i denne situation oplyse  

 om de mulige smertebehandlingsmetoder.
Det må understreges, at information herom først og fremmest bør tjene det  

 formål at lindre patientens aktuelle frygt.
Derfor må informationen lægge  

 vægt på, at man vil gøre, hvad der er muligt for at lindre ubehagelige,  

 påtrængende symptomer, såfremt patienten ønsker det.
 Det bør derfor tilstræbes, at patienter med livstruende sygdomme i  

 sygdoms- og behandlingsforløbet sammen med lægen gives mulighed for at  

 forholde sig til de to afgørende udsigter: Håbet om den bedst tænkelige  

 udvikling og frygten for den værst tænkelige udvikling.
 I den terminale fase må lægen ved sin information til patienten og  

 pårørende understrege alvoren i situationen - at døden snart kan indtræde,  

 men at man samtidig vil gøre, hvad man kan for at lindre symptomerne.
Kontinuerlig intravenøs opioidinfusion ( morfindrop ) for at sikre  

 smertefrihed hos terminale patienter og eventuelt dæmpe ledsagende angst og  

 uro kan komme på tale i den helt terminale fase, hvis enhver mulighed for  

 peroral behandling er ophørt, og det vurderes, at også kontinuerlig subkutan  

 opioidinfusion er utilstrækkelig eller uhensigtsmæssig.
Morfindrop er således  

 et ultimum refugium.
Beslutningen om at behandle med kontinuerlig intravenøs opioidinfusion  

 skal fremgå af journalen med angivelse af behandlingsindikation samt  

 dosisberegning.
Der skal ske en løbende beskrivelse af patientens tilstand i  

 journalen, og enhver dosisændring skal begrundes og noteres i journalen.
Patienter, som ikke har været i opioidbehandling, kan i begyndelsen  

 behandles med morfin 200 mg tilsat 1000 ml 5% glukose.
Blandingen infunderes  

 over 1 døgn med ca. 40 ml per time.
Til patienter, som allerede er i opioidbehandling, omregnes den samlede  

 døgnopioiddosis til i.v. morfin vha. ækvipotenstabel.
Den udregnede  

 morfinmængde øges med ca. 25-50% og tilsættes 1000 ml 5% glukose.
Blandingen  

 infunderes over 1 døgn med ca. 40 ml per time.
 Hvis der ikke er tilstrækkelig effekt, øges infusionshastigheden,  

 alternativt suppleres med bolusinjektioner morfin 20-40 mg i.v. p.n. uden  

 maksimum.
 Næste døgnmorfindosis per 1000 ml 5% glukose skal herefter indeholde  

 grunddoseringen fra det foregående døgn samt den i det foregående døgn evt.  

 givne p.n. dosis.
 Det skal understreges, at morfindosis ikke må øges automatisk, men kun  

 efter individuelt behov.
Allerede iværksat epidural eller spinal opioidbehandling skal fortsætte  

 uændret.
Den hermed givne opioiddosis skal ikke indregnes i ovennævnte  

 intravenøse dosisberegninger.
Hos alle patienter skal der anlægges uretralkateter, ligesom al anden  

 medicin end opioid seponeres.
Dog kan der ved uro og angst, der ikke er  

 smertebetinget, tilsættes bezodiazepin, fx diazepam 50-100 mg, evt. mere per  

 liter glukose.
Kraftig toleransudvikling forekommer i nogle, men ikke i alle tilfælde.  

 Hos enkelte patienter kan der på trods af meget høje morfindoser ikke opnås  

 analgesi og/eller sedation.
Dette kan skyldes en kraftig toleransudvikling  

 og/eller, at patienten har udviklet universel hyperalgesi/allodyni.
Denne  

 tilstand, der kan optræde sammen med myoklonier, er vanskelig at behandle og  

 skyldes en paradoks reaktion på morfin og/eller morfinmetabolitter.
En øget  

 morfinindgift vil sædvanligvis forværre smertetilstanden og myoklonierne.
I  

 sådanne situationer skal morfin seponeres og erstattes af andet opioid uden  

 neuroexcitatoriske metabolitter, fx Fentanyl, Alfentanil, Sufentanil, Metadon  

 eller Ketobemidon (vha. ækvipotenstabel). Hvis bivirkningerne ikke svinder,  

 eller der i øvrigt ikke opnås tilstrækkelig effekt, kan der tilsættes  

 infusionen Ketamin 1000 mg eller mere og benzodiazepin (fx Diazepam 50-100 mg  

 eller mere).
Hvis den døende ønsker at tilbringe den sidste tid i sit hjem, er der  

 intet til hinder for, at en opioidinfusion, der er påbegyndt under en  

 sygehusindlæggelse, kan fortsætte i hjemmet under vejledning og styring af  

 patientens egen praktiserende læge, ligesom denne selv kan tage initiativ til  

 indledning af en opioidinfusion.
Denne behandling bør foregå i et tæt  

 samarbejde med områdets hjemmesygepleje ved både mundtlige aftaler og  

 skriftlig journalkommunikation i hjemmet.
Hjemmesygeplejen bør tilse  

 patienten flere gange daglig, og lægen bør mindst 1-2 gange i døgnet tilse  

 patienten med henblik på bl.a. eventuel dosisregulering.
