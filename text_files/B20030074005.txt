Bekendtgørelse om statsautoriserede og registrerede  

 revisorers  

  

 garantistillelse og ansvarsforsikring I medfør af § 3, stk. 2, jf. stk. 1, nr. 6,  

 i lov nr. 302 af 30. april 2003 om statsautoriserede og registrerede  

 revisorer,  

 fastsættes:
Garantistillelse § 1.  

  

 Det  

 er en betingelse for, at en revisor kan få beskikkelse som statsautoriseret  

 eller registreret revisor, at der foreligger en erklæring (garanti) fra en  

 tredjemand (garantistiller) om, at vedkommende som selvskyldner indestår for  

 opfyldelsen af økonomiske krav, som måtte følge af udførelsen af opgaver i  

 henhold til § 1, stk. 2, i lov om statsautoriserede og registrerede  

 revisorer.
 Stk. 2.  

  

 Garantien  

 skal afgives i en af Erhvervs- og Selskabsstyrelsen fastsat form.
 Stk. 3.  

  

 Garantien  

 skal registreres i Erhvervs- og Selskabsstyrelsen.
 § 2.  

  

 Garantien  

 skal efter sit indhold give sikrede, jf. § 1, stk. 1, et direkte  

 krav  

 mod garantistiller og må ikke være underkastet andre begrænsninger end de  

 efter  

 denne bekendtgørelse tilladte.
 § 3.  

  

 Garantien  

 skal dække krav, som vedrører forhold udvist fra og med den dato, garantien  

 træder i kraft, og indtil den bringes til ophør (garantiperioden).
Stk. 2.  

  

 Garantien  

 kan kun bringes til ophør ved registrering heraf i Erhvervs- og  

 Selskabsstyrelsen.
Registrering sker på anmodning af garantistiller med  

 virkning fra en bestemt dato, som ikke kan indtræde tidligere end en måned  

 efter anmodningens modtagelse i Erhvervs- og Selskabsstyrelsen.  

 Garantistiller  

 kan dog forlange, at garantien bringes til ophør dagen efter anmodningens  

 modtagelse i Erhvervs- og Selskabsstyrelsen, hvis anmodningen er begrundet i  

 den statsautoriserede eller registrerede revisors svigagtige forhold.
 Stk. 3.  

  

 Anmodning  

 om registrering i henhold til stk. 2 skal afgives i en af Erhvervs- og  

 Selskabsstyrelsen fastsat form.
 § 4.  

  

 Garantien  

 kan begrænses beløbsmæssigt således, at samtlige krav vedrørende hvert enkelt  

 år af garantiperioden kun dækkes med et vist beløb, som skal være mindst  

 500.000 kr. pr. statsautoriseret eller registreret revisor.
 Stk. 2.  

  

 Beløbsgrænsen  

 i stk. 1 reduceres ikke, selvom garantien stilles for en kortere periode  

 end 1 år.
 § 5.  

  

 Garantien  

 kan begrænses tidsmæssigt således, at den kun dækker krav, der rejses over  

 for  

 garantistiller senest 5 år efter afslutningen af den opgave eller det  

 forhold,  

 som udløser kravet.
 Stk. 2.  

  

 Fristen i  

 stk. 1 suspenderes ved sikredes retsforfølgning mod revisoren, herunder  

 ved indgivelse af klage til Disciplinærnævnet for statsautoriserede og  

 registrerede revisorer.
 § 6.  

  

 Garantien  

 kan begrænses i forhold til den i § 8 nævnte ansvarsforsikring, således  

 at  

 garantien ikke dækker krav, hvis manglende dækning under ansvarsforsikringen  

 alene skyldes dennes sumbegrænsning.
 § 7.  

  

 Garantistiller  

 skal være et forsikringsselskab, et pengeinstitut eller andet finansielt  

 institut, hvis garanti indebærer en tilsvarende sikkerhed.
Stk. 2.  

  

 Garantiforholdet  

 reguleres af dansk lovgivning.
Søgsmål vedrørende garanti skal anlægges ved  

 danske domstole.
 Stk. 3.  

  

 Er  

 garantien for den enkelte revisor etableret som led i en kollektiv ordning  

 omfattende flere revisorer, kan garantistiller dog være en selvstændig fond  

 eller forening, hvis fonden eller foreningens tilsagn er således afdækket, at  

 der efter en konkret vurdering af Erhvervs- og Selskabsstyrelsen findes til  

 hver en tid at foreligge en tilsvarende sikkerhed som efter stk. 1.
Ansvarsforsikring § 8.  

  

 Det  

 er en betingelse for, at en revisor kan få beskikkelse som statsautoriseret  

 eller registreret revisor, at der foreligger en erklæring fra et  

 forsikringsselskab om, at vedkommende revisor er dækket af en  

 ansvarsforsikring, og at forsikringsselskabet hæfter umiddelbart over for  

 skadelidte for det erstatningsansvar, den statsautoriserede revisor eller  

 registrerede revisor ifalder ved simpelt uagtsomt forhold udvist af revisoren  

 selv eller nogen, denne hæfter for i forbindelse med udførelsen af opgaver i  

 henhold til § 1, stk. 2, i lov om statsautoriserede og registrerede  

 revisorer.
 Stk. 2.  

  

 I  

 virksomheder, jf. § 12, stk. 1 og 8, i lov om statsautoriserede og  

 registrerede revisorer, med 10 eller flere statsautoriserede eller  

 registrerede  

 revisorer skal ansvarsforsikringen efter stk. 1 have en samlet  

 dækningssum  

 pr. forsikringsår på mindst 20 mio. kr.
 Stk. 3.  

  

 I andre  

 virksomheder, jf. § 12, stk. 1 og 8, i lov om statsautoriserede og  

 registrerede revisorer, skal ansvarsforsikringen efter stk. 1 have en  

 samlet dækningssum pr. forsikringsår på mindst 2 mio. kr. multipliceret med  

 det  

 samlede antal statsautoriserede og registrerede revisorer i virksomheden, jf.  

 dog stk. 4.
Stk. 4.  

  

 I  

 virksomheder, jf. § 12, stk. 1 og 8, i lov om statsautoriserede og  

 registrerede revisorer, med under 6 statsautoriserede eller registrerede  

 revisorer kan ansvarsforsikringen efter stk. 1 tegnes uden kumulering af  

 dækningssummen og med en dækningssum pr. forsikringsår pr. statsautoriseret  

 eller registreret revisor på mindst 2 mio. kr.
Denne dækningssum er det  

 højeste  

 beløb, som forsikringsselskabet skal udrede for en enkelt skade, selvom en  

 eller flere statsautoriserede eller registrerede revisorer er  

 erstatningsansvarlige for den pågældende skade.
 Stk. 5.  

  

 Erklæringen  

 skal afgives i en af Erhvervs- og Selskabsstyrelsen fastsat form.
 Stk. 6.  

  

 Erklæringen  

 skal registreres i Erhvervs- og Selskabsstyrelsen.
§ 9.  

  

 Er  

 ansvarsforsikringen efter § 8, stk. 1, for den enkelte revisor  

 etableret som led i en kollektiv ordning omfattende flere  

 revisionsvirksomheder  

 og mere end 9 revisorer, skal ansvarsforsikringen have en samlet dækningssum  

 pr. forsikringsår på mindst 20 mio. kr.
Det er en betingelse for etablering  

 af  

 kollektive ansvarsforsikringsordninger, at forsikringen omfatter dækning for  

 en  

 genikrafttrædelse af forsikringssummen i tilfælde af, at denne måtte blive  

 udtømt som følge af en eller flere skader i et forsikringsår (policedækket  

 reinstatement).
§ 10.  

  

 I  

 forhold til skadelidte kan en ansvarsforsikring kun bringes til ophør ved  

 registrering heraf i Erhvervs- og Selskabsstyrelsen.
Registrering sker på  

 anmodning af forsikringsselskabet med virkning fra en bestemt dato, som ikke  

 kan indtræde tidligere end en måned efter anmodningens modtagelse i Erhvervs-  

 og Selskabsstyrelsen.
 Stk. 2.  

  

 Anmodning  

 om registrering i henhold til stk. 1 skal afgives i en af Erhvervs- og  

 Selskabsstyrelsen fastsat form.
 § 11.  

  

 Forsikringsselskabet  

 skal enten have hjemsted i Danmark, drive forsikringsvirksomhed i Danmark  

 gennem en i Danmark etableret filial eller drive grænseoverskridende  

 tjenesteydelsesvirksomhed efter reglerne i lov om forsikringsvirksomhed.
 Stk. 2.  

  

 Forsikringsforholdet  

 reguleres af dansk lovgivning.
 Ikrafttræden m.v.
 § 12.  

  

 Bekendtgørelsen  

 træder i kraft den 1. september 2003.
 Stk. 2.  

  

 Forsikring  

 mod økonomiske krav (ansvar og garanti), der er tegnet i henhold til  

 bekendtgørelse nr. 910 af 1. december 1995, vil dog fortsat gælde indtil det  

 i  

 forsikringsaftalen aftalte udløbstidspunkt, dog længst indtil den 1.  

 september  

 2004.
