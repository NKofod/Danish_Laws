Pressenævnet fandt, at det burde  

 have fremgået af indslaget, at klager var af den opfattelse, at der var tale  

 om  

 to sygdomme, som intet havde med hinanden at gøre.
Ved at undlade at bringe  

 klagers opfattelse havde TV 2 handlet i strid med god presseskik, og nævnet  

 udtalte sin kritik.
Herudover fandt nævnet ikke, at TV 2 havde handlet i  

 strid  

 med god presseskik.
Kendelse fra Pressenævnet i sag nr. 51/2001 [K] har klaget til  

 Pressenævnet over et indslag bragt i  

 en TV 2 nyhedsudsendelse den  

 10. april 2001, idet han  

 mener, at god presseskik er tilsidesat.
 I indslaget hed det:
Studievært  

  

 : Selvom  

 man får ret, så behøver man ikke nødvendigvis at få retfærdighed.
Det kan  

  [A] fra Nykøbing Falster tale med om.  

 Hun blev udsat for en alvorlig lægefejl.
Hun har fået medhold i  

 Patientklagenævnet, men erstatningen har hun ikke set noget til endnu.
Speak  

  

 :  

  [A] har kræft i højre ben.
For to år  

 siden opdagede hun en knude i låret og gik til speciallæge.
Speciallægen  

 fjernede knuden og sagde, at det lignede en godartet fedtknude.
Men hun ville  

 få besked ti dage senere hos sin egen læge.
[A]  

  

 : Og så går jeg til egen læge og fik fjernet  

 sting og så sagde han, at der lå et brev fra [K].
At det, der var fjernet,  

 var  

 diagnosticeret til at være et lipom, og så var den sag jo sådan set ude af  

 verdenen.
Speak  

  

 : Det var altså  

 en fedtknude, konstaterede speciallægen.
En ny knude vokser dog hurtigt frem  

 igen, og hendes egen læge sender hende til scanning på hospitalet.
Scanningen  

 viser, at hun har kræft, og da hun kontakter speciallægen igen, går det op  

 for  

 hende, at den første knude aldrig var sendt til undersøgelse.
 [K]  

  

 : Det var en  

 fedtknude, ligesom alle andre fedtknuder.
Interviewer  

  

 : Men  

 hvorfor sendte du den så ikke ind? Du var ikke i tvivl eller hvad? [K]  

  

 : Nej, jeg var  

 ikke i tvivl.
Altså den lå der i underhuden, som de altid ligger, og den  

 havde  

 facon og konsistens og farve som de skal have, og derfor sendte jeg den ikke  

 ind.
Speak  

  

 :  

  [A]  

  klager til Patientklagenævnet og får medhold.
Nævnet  

 konkluderer, at lægen ikke har været tilstrækkelig omhyggelig og  

 samvittighedsfuld  

 i sin behandling. Mens den sidste speak kører, vises Patientklagenævnets afgørelse  

 på skærmen.
Afgørelsen fremstår sløret, men et uddrag fra denne er særligt  

 fremhævet.
Heri står:
Speciallæge i ortopædisk kirurgi [K] har overtrådt lægelovens §  

 6, fordi han ikke har været særlig omhyggelig og samvittighedsfuld . [K]  

  

 : Jeg synes, den  

 er kritisabel, og den er så kritisabel, så i øjeblikket da overvejer jeg med  

 min advokat, om de skal stævnes for denne her afgørelse.
 Speak  

  

 : Lægen, der  

 udtaler sig med tilladelse fra  

  [A],  

 har derfor endnu ikke betalt erstatning til hende.
[A]  

  

 : Jeg havde haft kræft under alle  

 omstændigheder.
Det er kun et spørgsmål om, at jeg synes, jeg er blevet så  

 dårligt stillet, sådan så at jeg gerne vil have, at han siger, at han er  

 erstatningspligtig.
 Speak  

  

 : Altså en  

 undskyldning.
[A]  

  

 : Også det. Klageren har anført, at indslaget  for at overbevise seerne   

 begynder med vendingen selvom man har ret, er det ikke ensbetydende  

 med, at  

 man får retfærdighed, uden at det på nogen måde fremgår, hvad indholdet  

 af  

 Patientklagenævnets afgørelse var.
Klageren har videre anført, at der i udsendelsen tales om en  

 alvorlig lægefejl.
Dette er en udtalelse, som er skadelig,  

 krænkende og  

 agtelsesforringende.
Det er efter klagers opfattelse misbrug af ordet, og det  

 bruges kun for at give historien lidt ekstra spænding, da den rigtige  

 historie  

 egentlig ikke er så spændende.
Det kræver vel, at der har været en alvorlig  

 fejl, for at man kan tillade sig at bruge det ord.
Klageren har herudover anført, at det ikke fremgår af indslaget,  

 at der var tale om to sygdomme, der intet havde med hinanden at gøre.
Dette  

 er  

 bevidst udeladt, da historien ellers ville blive ødelagt.
Hvis man fra  

 begyndelsen havde gjort opmærksom på, at der var tale om to sygdomme, som  

 intet  

 havde med hinanden at gøre, ville seerne formentlig ikke have kunnet  

 misforstå  

 indslagets indhold.
Denne mangel kan efter klagers opfattelse tilskrives  

 uvidenhed om indslagets indhold eller være et bevidst forsøg på at få  

 historien  

 til at passe til drejebogen.
TV 2 klippede dette fra i klagers udtalelser med  

 den begrundelse, at det var for teknisk.
Der er altså sket en fortielse af,  

 at  

 det var en helt anden sygdom, patienten havde fået senere, og som ikke havde  

 forbindelse med den behandling, hun havde fået af klager.
Klageren har særligt til TV 2's bemærkning om, at patientens  

 senere kræftknude sad samme sted, oplyst, at han fjernede en fedtknude i  

 underhuden  en operation, der udføres talrige gange dagligt i Danmark.  

 Denne  

 fedtknude havde intet at gøre med patientens senere kræftknude, der fjernedes  

 fra et andet sted på samme ben.
Hvis kræftknuden skulle have haft nogen  

 forbindelse med fedtknuden, skulle den have vokset igennem muskelhinden og  

 ind  

 i musklen.
Det var ikke tilfældet, og det kan bekræftes af den MR-scanning,  

 der  

 blev foretaget.
TV 2 har således taget en kildes løse rygter for gode varer  

 på  

 dette punkt.
Bortset fra, at Patientklagenævnet erkender, at det var en  

 fedtknude, klager fjernede, har man ikke taget stilling til, om det har haft  

 betydning for patientens helbred.
Det er trods alt det, der er vigtigt.
Vedrørende TV 2 anførsel: at kræftknuden var udtryk for et  

 recidiv  tilbagefald , har klager anført, at denne oplysning  

 stammer fra  

 patienten alene, og uden at man i øvrigt har søgt bevis for dette.
Det til  

 trods for, at klager inden indslaget havde forsynet journalisten med en anden  

 oplysning, idet klager havde forklaret journalisten, at der var tale om to  

 forskellige sygdomme.
Der er intet sted i sagens akter anført, at der skulle  

 være tale om en og samme sygdom.
Patientens egen læge havde godt nok skrevet  

 i  

 sin journal, at der forelå recidiv, men den bemærkning er efterfølgende  

 trukket  

 tilbage, idet lægen derpå skrev, at der var en ny knude.
Endvidere forelå der  

 før udsendelsen en redegørelse fra Rigshospitalet, der angav, at der ikke var  

 tale om recidiv.
Klager mener derfor ikke, at TV 2 har undersøgt patientens  

 troværdighed.
Med hensyn til journalistens bemærkning om, at hun inden  

 udsendelsen havde kontrolleret en række oplysninger via samtaler med læger  

 fra  

 Rigshospitalet, har klager anført, at den pågældende journalist umiddelbart  

 efter udsendelsen over for ham oplyste, at hun ikke havde haft tid til at  

 foretage en kontrol af de pågældende oplysninger.
Der foreligger en  

 MR-scanning,  

 der bekræfter, at den knude, klager fjernede, var placeret i underhuden, og  

 at  

 den ondartede knude lå inde i en muskel.
Der er ikke, og der har aldrig  

 været,  

 mulighed for, at de to vidt forskellige sygdomme kan have haft noget med  

 hinanden at gøre.
De patologer, klager har talt med, har oplyst, at det ikke  

 kan lade sig gøre, at en fjernet fedtknude i underhuden skulle kunne udvikle  

 sig til en ondartet svulst inde i en muskel.
Klageren har herudover anført, at den sidste del af indslaget  

 tillige havde til formål at sætte ham i et dårligt lys.
Patienten udtalte, at  

 klager ikke ville yde hende erstatning.
Patienten, hendes advokat og  

 journalisten var imidlertid vidende om, at klager tidligere havde skrevet til  

 advokaten, at patienten blot skulle fremsende sit erstatningskrav, hvorefter  

 klager ville sende det videre til sit forsikringsselskab.
Da klager ikke har  

 modtaget nogen beskrivelse af erstatningsansvar fra patientens advokat, er  

 det  

 ikke muligt for klager at forholde sig til dette.
Det, der blev oplyst i  

 udsendelsen, var altså forkert.
Klager har endvidere efter udsendelsen bedt  

 sin  

 advokat og sit forsikringsselskab om at få patientens advokat i tale med  

 hensyn  

 til erstatningskravet.
Ingen har endnu modtaget noget erstatningskrav.
Klageren har til TV 2´s oplysning om, at formålet med  

 udsendelsen var at sætte fokus på, at medhold i Patientklagenævnet ikke  

 automatisk udløser penge, anført, at dette vil kunne ske.
Det kræver dog, at  

 lægen er skyldig i, at patienten er blevet syg.
Det står der intet om i  

 afgørelsen fra Patientklagenævnet.
 TV 2 har afvist at have handlet i strid med god presseskik.
TV 2 har oplyst, at det indslag, hvorover der er klaget, satte  

 fokus på patienters retssikkerhed, herunder dels patienters mulighed for at  

 klage over lægelig behandling, dels deres mulighed for at opnå erstatning i  

 tilfælde af, at en læge har handlet i strid med lægelovens bestemmelse om god  

 lægeskik.
Indslaget tog udgangspunkt i en konkret historie om en kvinde, der  

 kort tid efter at have fået fjernet en knude i sit ben, der af den  

 speciallæge,  

 der fjernede knuden, blev diagnosticeret som en fedtknude, fik konstateret en  

 kræftknude i benet på det samme sted.
I indslaget medvirkede såvel patienten  

 som klager, der fjernede den første af de to knuder.
 Vedrørende klagen over den indledende speak selvom man får ret,  

 behøver man ikke nødvendigvis at få retfærdighed har TV 2 anført, at  

 speaken  

 tager afsæt i Patientklagenævnets afgørelse, som gav patienten medhold i, at  

 i  

 klager burde have foretaget en nærmere undersøgelse (biopsi) af fedtknuden.  

 Den  

 første del af speaken selv om man får ret, har således fuld  

 dækning i de  

 faktiske forhold.
For så vidt angår den anden del af speaken, ..behøver man ikke  

 nødvendigvis at få retfærdighed, har TV 2 anført, at den knytter sig  

 til det  

 forhold, at klageren over for patienten har givet udtryk for, at han ikke  

 mener  

 at være erstatningsansvarlig som følge af Patientklagenævnets afgørelse.
TV 2  

 har i den forbindelse henvist til følgende afsnit i klagers brev af 15. marts  

 2001 til patientens advokat: Det fremgår ikke tydeligt af Deres brev  

 hvilket  

 tab De mener jeg kan være årsag til samt Det er Deres  

 opfattelse at en  

 overtrædelse af lægelovens § 6 medfører erstatningsansvar.
Det er Deres  

 mening.  

 Jeg er nødt til at spørge om erstatningsansvar for hvad? Deres klient har  

 selv  

 bedt om behandling hos mig, og det har hun også fået.
Fedtknuden blev  

 fjernet,  

 og så vidt jeg er orienteret har der ikke været problemer med såret eller  

 underhuden.
Jeg kan og vil ikke påtage mig ansvar for at Deres klient  

 pådrager  

 sig andre sygdomme senere, efter at hun for længst er blevet færdigbehandlet  

 hos mig.
TV 2 har anført, at man på denne baggrund finder, at den  

 indledende  

 speak har dækning i de faktiske forhold.
Med hensyn til det påklagede udsagn alvorlig lægefejl har TV 2  

 henvist til, at journalisten bag indslaget over for klager har beklaget, at  

 hans handlemåde i indslaget blev betegnet som en alvorlig  

 lægefejl, idet en  

 sådan fortolkning altid kan diskuteres.
Det fremgår imidlertid af  

 Patientklagenævnets  

 afgørelse, at nævnet fandt, at klager havde overtrådt lægelovens § 6, hvorved  

 han havde handlet i strid med god lægeskik.
Dertil kommer, at patienten  

 naturligvis har opfattet den fastslåede forsømmelse som en alvorlig lægefejl,  

 idet hun, hvis en biopsi af den første knude havde skabt fuldstændig vished  

 for, at der blot var tale om en fedtknude, havde haft klarhed over, at der  

 ikke  

 var anledning til at påbegynde f.eks. strålebehandling mere end et år  

 tidligere.
På den baggrund er det TV 2s opfattelse, at der i det  

 faktiske  

 hændelsesforløb er dækning for at betegne klagers fejl som en alvorlig  

 lægefejl, hvorfor det afvises, at der ved brugen af det pågældende udtryk er  

 handlet i strid med god presseskik.
TV 2 har yderligere - som imødegåelse af klagers anførsel om den  

 manglende sammenhæng mellem de to knuder - anført, at der ikke er lægelig  

 enighed om, at der var tale om to forskellige sygdomme.
Patienten har - så  

 vidt  

 TV 2 er orienteret - til journalisten bag indslaget oplyst, at  

 Rigshospitalet,  

 hvor kræftknuden blev bortopereret, mundtligt har tilkendegivet, at  

 kræftknuden  

 må betragtes som et recidiv af den tidligere knude, som derved vurderes at  

 have  

 været en kræftknude.
TV 2 afviser, at dette  som anført af klager  

  blot er  

 løse rygter.
Samtidig bestrides det, at Patientklagenævnet skulle have taget  

 stilling til korrektheden af klagers diagnose, sådan som klager over for TV 2  

 har hævdet.
Patientklagenævnet har derimod udtalt, at klager har udvist  

 manglende omhu og samvittighedsfuldhed ved ikke at have foretaget en korrekt  

 vurdering af den fjernede knude, idet han ikke foranledigede en biopsi af  

 den,  

 ligesom Patientklagenævnet lægger til grund, at klager ikke foretog en  

 bedømmelse af, om knudens beliggenhed var profund for fascien, om dens  

 størrelse  

 var over  

 5 cm. i  

 diameter samt af knudens væksthastighed.
TV 2 har på den baggrund afvist, at der er fuldstændig vished  

 om, at der var tale om to forskellige sygdomme.
TV 2 har dog samtidig  

 erkendt,  

 at det burde have fremgået mere tydeligt af indslaget, at klageren er af den  

 opfattelse, at der var tale om to sygdomme, som intet havde med hinanden at  

 gøre, og klagers bemærkninger herom i interviewet burde have været medtaget  

 eller gengivet i indslaget.
TV 2 har på den baggrund inden klagens  

 indbringelse  

 for Pressenævnet tilbudt klageren at komme til orde i form af en præcisering  

 af, at der efter klagerens opfattelse var tale om to forskellige sygdomme, og  

 at andet ikke var påvist.
Klager har imidlertid afvist en sådan præcisering,  

 idet klager efter TV 2´s opfattelse ønskede, at det af præciseringen også  

 skulle fremgå, at der er lægelig enighed om, at der var tale om to  

 forskellige  

 sygdomme.
En præcisering med et sådant indhold har TV 2 imidlertid ikke  

 villet  

 bringe, idet der efter TV 2´s opfattelse ikke er lægelig enighed om, at det  

 er  

 korrekt.
Såfremt klageren måtte ønske det, er TV 2 imidlertid fortsat  

 indstillet på at præcisere, at der efter klagers opfattelse var tale om to  

 forskellige sygdomme, og at andet ikke er påvist.
På den baggrund bestrider  

 TV  

 2 at have handlet i strid med god presseskik.
TV 2 har endvidere afvist, at det skulle være ukorrekt, når det  

 i indslaget oplyses, at klager har afslået at yde patienten erstatning.  

 Klager  

 har i brev af 15. marts 2001 til patientens advokat afvist, at patienten  

 skulle  

 være berettiget til erstatning som følge af Patientklagenævnets afgørelse.
I  

 brevet skriver klager samtidig, at såfremt dette ikke interesserer Dem,  

 men at  

 De absolut ønsker en sag, vil jeg bede Dem om at forklare Deres  

 erstatningsansvar.  

 Når det er på plads vil jeg videresende samtlige Deres og mine breve,  

 journalnotater og Patientklagenævnets papir til mit forsikringsselskab,  

 advokat  

 og FAS.
Dette er imidlertid uden betydning i denne sammenhæng, idet  

 klagerens  

 svar i øvrigt må opfattes således, at han finder erstatningskravet aldeles  

 uberettiget.
TV 2 har på den baggrund afvist, at der i indslaget fremkommer  

 urigtige oplysninger vedrørende erstatningen.
TV 2 har som svar på klagerens bemærkninger om, at man har  

 viderebragt løse rygter fra patienten,  

 oplyst, at patientens troværdighed som kilde er vurderet på sædvanlig kritisk  

 vis.
Journalisten bag indslaget har søgt at få bekræftet patientens  

 oplysninger  

 bl.a. via opringninger til forskellige læger på Rigshospitalet, hvor  

 kræftknuden blev fjernet.
Efter det oplyste afviste ingen af disse læger, at  

 kræftknuden var at betragte som et recidiv, ligesom patienten fortsat  

 fastholder, at Rigshospitalet over for hende tilkendegav, at der ikke var  

 tale  

 om to forskellige sygdomme.
Endvidere fremgår det af hendes lægejournal, at  

 der  

 ikke foreligger lægelig dokumentation for, at der var tale om to forskellige  

 sygdomsforløb.
TV 2 har på denne baggrund bestridt, at patientens oplysninger  

 ikke er søgt kontrolleret, og at hendes troværdighed som kilde ikke er  

 kritisk  

 vurderet.
TV 2 har i samme forbindelse understreget, at formålet med det  

 pågældende nyhedsindslag ikke var at få konstateret, om patienten led af en  

 eller to sygdomme, men derimod at sætte fokus på, at medhold i en klage til  

 Patientklagenævnet ikke automatisk medfører, at den påklagede læge anerkender  

 et erstatningsansvar.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet  

 udtaler:
Pressenævnet har ikke mulighed for at tage stilling til det  

 omstridte spørgsmål, om fedtknuden og den efterfølgende konstaterede  

 kræftknude  

 havde nogen indbyrdes sammenhæng.
Nævnet finder imidlertid, at det burde have  

 fremgået af indslaget, at klager var af den opfattelse, at der var tale om to  

 sygdomme, som intet havde med hinanden at gøre.
Ved at undlade at bringe  

 klagers opfattelse har TV 2 handlet i strid med god presseskik, og nævnet  

 udtaler sin kritik.
Med hensyn til udtrykket alvorlig lægefejl må nævnet lægge  

 Patientklagenævnets afgørelse til grund.
Hvorvidt den udviste forsømmelighed  

 udgør en alvorlig lægefejl, er ikke et spørgsmål, som nævnet kan vurdere.
Det  

 fremgår af udsendelsen, at alvorlig lægefejl er den subjektive  

 vurdering, som  

 TV 2 anlægger med hensyn til det passerede, og nævnet finder på denne  

 baggrund  

 ikke grundlag for at udtale kritik.
Hvad angår klagen over udsagnet om, at klager ikke vil betale  

 erstatning til patienten, har TV 2 efter nævnets opfattelse med rette  

 opfattet  

 klagerens brev af 15. marts 2001 som en afvisning af erstatningsansvar.  

 Nævnet  

 finder derfor, at TV 2 ikke har handlet i strid med god presseskik på dette  

 punkt.
Nævnet finder endvidere ikke grundlag for at udtale kritik i anledning  

 af udsagnet selvom man får ret, så behøver man ikke nødvendigvis at få  

 retfærdighed.
 I medfør af medieansvarslovens § 49 pålægges det herefter den  

 ansvarshavende redaktør af TV 2 at offentliggøre følgende resumé:
   


  

 Kendelse fra Pressenævnet:
 Den 10. april 2001 bragte  

 TV 2 et indslag i nyhedsudsendelsen kl. 19.00, som handlede om en kvindelig  

 patient, der efter at have fået bortopereret en fedtknude hos speciallæge [K]  

 fik konstateret en kræftknude i samme ben.
 [K] har klaget til  

 Pressenævnet, idet han finder, at TV 2 har tilsidesat god presseskik.
Pressenævnet finder, at  

 det burde have fremgået af indslaget, at [K] var af den opfattelse, at der  

 var  

 tale om to sygdomme, som intet havde med hinanden at gøre.
Ved at undlade at  

 bringe lægens opfattelse har TV 2 handlet i strid med god presseskik, og  

 nævnet  

 udtaler sin kritik.
København, den 16. januar 2002 Axel Kierkegaard, Aage  

 Lundgaard, Tage Clausen og Ole Askvig. Afsagt den 16. januar 2002.
