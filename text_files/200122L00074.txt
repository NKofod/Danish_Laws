Fremsat den 30. januar 2002 af  

 justitsministeren (Lene Espersen) Forslag til Lov om ændring af lov om renter ved  

 forsinket betaling m.v.
(Gennemførelse af EF-direktiv om  

 bekæmpelse  

 af forsinkede betalinger i visse handelsforhold mv.)1) § 1 I lov om renter ved forsinket betaling m.v., jf. lovbekendtgørelse  

 nr. 583 af 1. september 1986, som ændret ved § 4 i lov nr. 1098 af  

 21. december 1994 og lov nr. 462 af 7. juni 2001, foretages følgende  

 ændringer:
 1. § 1, stk. 2, affattes således:
»Stk. 2. § 9 a gælder for alle  

 inddrivelsesomkostninger vedrørende fordringer på formuerettens  

 område, mens § 9 b alene gælder for rykker- og  

 inkassogebyrer vedrørende sådanne fordringer.« 2. § 1, stk. 3, affattes således:
»Stk. 3. Loven finder ikke anvendelse, hvis andet er bestemt  

 ved eller i henhold til lov, eller hvis andet er aftalt, jf. dog §§ 7, 9  

 a og 9 b.« 3. I § 1 indsættes som stk. 4:
»Stk. 4. Loven finder ikke anvendelse, hvis andet  

 følger af handelsbrug eller anden sædvane, jf. dog §§ 9 a  

 og 9 b.
Dette gælder ikke for så vidt angår fravigelse til  

 skade for skyldneren, hvis der er tale om en fordring i henhold til en aftale  

 som nævnt i § 7, stk. 1. Der kan desuden kræves rente  

 efter §§ 3-5, selv om andet følger af handelsbrug eller anden  

 sædvane, hvis kravet angår vederlag i henhold til aftale om  

 levering af varer eller tjenesteydelser, som er indgået mellem  

 erhvervsdrivende som led i deres erhverv eller mellem en erhvervsdrivende som  

 led i sit erhverv og en ordregivende myndighed som defineret i direktiverne  

 92/50/EØF, 93/36/EØF, 93/37/EØF og 93/38/EØF om  

 offentlige indkøbskontrakter.« 4. I § 2 ændres »stk. 3« til: »stk. 3  

 og stk. 4, 1. og 2. pkt.«.
 5. § 3, stk. 2, affattes således:
»Stk. 2. I andre tilfælde skal der betales rente,  

 når der er gået 30 dage efter den dag, da fordringshaveren har  

 afsendt eller fremsat anmodning om betaling.
Skyldneren skal ikke betale  

 rente for det tidsrum, der ligger forud for modtagelsen af anmodningen.« 6. I § 3, stk. 3, ændres »1 måned«  

 til: »30 dage«.
7. I § 3, stk. 5, indsættes som 2. pkt.:  

 »Ved fordringer i henhold til aftaler som nævnt i § 1,  

 stk. 4, 3. pkt., kan retten dog alene bestemme, at rente skal betales  

 fra et tidligere tidspunkt.« 8. § 5, stk. 1, affattes således:
»§ 5. Renten efter forfaldsdagen fastsættes til en  

 årlig rente, der svarer til den fastsatte referencesats med et  

 tillæg på 7 pct.
Som referencesats anses i denne lov den  

 officielle udlånsrente, som Nationalbanken har fastsat henholdsvis pr.  

 den 1. januar og den 1. juli det pågældende år.« 9. I § 5, stk. 2, indsættes efter  

 »ændre renten«: », dog således at det i stk. 1  

 nævnte tillæg ikke kan fastsættes til mindre end 7  

 pct.« 10. I § 5 stk. 3, indsættes som 2. pkt.:  

 »Ved fordringer i henhold til aftaler som nævnt i § 1,  

 stk. 4, 3. pkt., kan retten dog alene bestemme, at der skal betales en  

 højere rente.« 11. § 9 a ophæves og i stedet  

 indsættes:
»§ 9 a.
Fordringshaveren kan kræve, at skyldneren  

 betaler fordringshaverens rimelige og relevante omkostninger ved udenretlig  

 inddrivelse af fordringen, medmindre forsinkelsen med betalingen ikke beror  

 på skyldnerens forhold.
 Stk. 2. Stk. 1 kan ikke fraviges til skade for  

 fordringshaveren ved aftale eller ved handelsbrug eller anden sædvane.  

 Hvis der er tale om en fordring i henhold til en aftale som nævnt i  

 § 7, stk. 1, kan reglen i stk. 1 endvidere ikke fraviges til  

 skade for skyldneren ved aftale.
 Stk. 3. Justitsministeren kan fastsætte nærmere  

 regler for, hvilke udgifter fordringshaveren kan kræve betalt efter  

 stk. 1 med henblik på, at udgifterne skal være gennemsigtige  

 og stå i passende forhold til fordringen, herunder regler om, at der  

 ved fordringer inden for bestemte beløbsgrænser alene kan  

 kræves betaling op til visse maksimumsbeløb.
 Stk. 4. For omkostninger ved retslig inddrivelse gælder  

 retsplejelovens regler om sagsomkostninger.
§ 9 b.
For rykkerskrivelser vedrørende fordringer kan  

 fordringshaveren kræve et gebyr, jf. stk. 2, såfremt  

 skrivelsen er fremsendt med rimelig grund (rykkergebyr). Fordringshaveren kan  

 endvidere kræve et gebyr, jf. stk. 3, for at anmode en anden om at  

 inddrive fordringen på fordringshaverens vegne, såfremt dette er  

 sket med rimelig grund (inkassogebyr).
Stk. 2. Der kan kræves et rykkergebyr på  

 højst 100 kr. inkl. moms for hver rykkerskrivelse, dog højst  

 for 3 skrivelser vedrørende samme ydelse.
Har skyldneren inden for en  

 sammenhængende periode til stadighed været i restance  

 vedrørende samme skyldforhold, kan der uanset 1. pkt. højst  

 kræves rykkergebyr for 3 skrivelser vedrørende restancerne i den  

 pågældende periode.
Der kan kun kræves gebyr for  

 rykkerskrivelser, som er sendt med mindst 10 dages mellemrum.
 Stk. 3. Der kan kræves et inkassogebyr på  

 højst 100 kr. inkl. moms.
Stk. 4. Reglerne i stk. 1-3 kan ikke fraviges til skade  

 for skyldneren ved aftale, hvis der er tale om en fordring i henhold til en  

 aftale som nævnt i § 7, stk. 1. I andre tilfælde kan  

 reglerne i stk. 1-3 fraviges ved aftale eller handelsbrug eller anden  

 sædvane i det omfang, som følger af § 9 a, stk. 1 og  

 stk. 2, 1. pkt.« § 2 Stk. 1. Loven træder i kraft den 1. august 2002.
 Stk. 2. Loven gælder for rente af pengekrav i henhold  

 til aftaler, der er indgået efter lovens ikrafttræden.
Stk. 3. Loven gælder for inddrivelsesomkostninger, hvor  

 det pågældende betalingskrav opstår efter lovens  

 ikrafttræden.
Loven gælder endvidere for rykkergebyrer  

 vedrørende rykkerskrivelser, der sendes efter lovens  

 ikrafttræden, samt for inkassogebyrer, hvor det pågældende  

 gebyrkrav opstår efter lovens ikrafttræden.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 4 2.
Direktivet om bekæmpelse af forsinkede betalinger i  

 handelstransaktioner 4 3.
Gældende ret 6 3.1.
Rente ved forsinket betaling (morarente) 6 3.2.
Inkassoomkostninger 8 4.
Lovforslagets udformning 9 4.1.
Oversigt 9 4.2.
Morarentens begyndelsestidspunkt 9 4.2.1.
Forfaldsdagen er fastsat i forvejen 9 4.2.2.
Forfaldsdagen er ikke fastsat i forvejen 10 4.2.3.
Udskydelse af tidspunktet for betaling af  

 morarenter 11 4.2.4.
Rente fra tidspunktet for retsforfølgning 12 4.2.5.
Særlige forhold, der taler for andet  

 begyndelsestidspunkt 12 4.3.
Morarentens størrelse 12 4.3.1.
Ændringer som følge af direktivet 12 4.3.2.
Generel anvendelse af de foreslåede nye regler om  

 morarentesatsen på rentelovens  

 område 13 4.4.
Fravigelse af lovens regler 14 4.4.1.
Muligheden for at fravige lovens regler om morarente i  

 handelsforhold 14 4.4.2.
Fravigelse ved sædvane mv. i  

 forbrugerforhold 15 4.5.
Inddrivelsesomkostninger 15 4.5.1.
Ændringer som følge af direktivet 15 4.5.2.
Generel anvendelse af de foreslåede regler om betaling  

 for inddrivelsesomkostninger  

 på rentelovens område 16 4.5.3.
Bemyndigelse for justitsministeren til at fastsætte  

 nærmere regler for, hvilke udgifter der kan kræves betalt efter  

 § 9 a, stk. 1 17 4.5.4.
Særligt om rykker- og inkassogebyrer 17 4.6.
Urimelige kontraktvilkår 18 4.6.1.
Aftalelovens § 36 18 4.6.2.
Retsmidler ved urimelige kontraktvilkår 18 4.7.
Retlig anerkendelse af ejendomsforbehold 19 4.8.
Inddrivelsesprocedurer for ubestridte krav 19 5.
Høring 19 6.
Lovforslagets økonomiske og administrative  

 konsekvenser 20 1. Indledning Hovedformålet med lovforslaget er at  

 gennemføre Europa-Parlamentets og Rådets direktiv 2000/35/EF af  

 29. juni 2000 om bekæmpelse af forsinket betaling i  

 handelstransaktioner.
Direktivet, der er optrykt som bilag til lovforslaget,  

 skal være gennemført i medlemsstaterne inden den 8. august  

 2002.
Direktivet regulerer navnlig spørgsmålet om  

 morarente i tilfælde af forsinket betaling, men indeholder bl.a.  

 også regler om kreditors ret til at kræve rimelig kompensation af  

 skyldneren for alle relevante omkostninger ved inddrivelse, der er  

 forårsaget af skyldnerens forsinkede betaling.
Efter direktivets  

 artikel 6, stk. 2, kan medlemsstaterne fastsætte eller opretholde  

 regler, der giver kreditor en bedre beskyttelse, end hvad der  

 følger af direktivets regler (minimumsdirektiv).
 Direktivets bestemmelser finder alene anvendelse i  

visse handelsforhold, nemlig betalinger mellem erhvervsdrivende eller  

 mellem en erhvervsdrivende og en ordregivende offentlig myndighed mv.,  

 når betalingen har karakter af vederlag for varer eller tjenesteydelser  

 (direktivets artikel 1 og artikel 2, nr. 1).
Med henblik på opfyldelsen af direktivet  

 foreslås der en række ændringer i renteloven.
Flere af de  

 direktivbestemte ændringer foreslås gennemført generelt  

 på rentelovens område, dvs. ikke kun i handelsforhold som  

 omfattet af direktivet, men derimod i alle handelsforhold og bl.a. også  

 i forbrugerforhold, jf. nærmere herom nedenfor.
 De foreslåede bestemmelser i lovforslaget falder i  

 to dele.
 Lovforslaget indeholder for det første forslag til  

 ændringer i rentelovens regler om morarente ved forsinket betaling af  

 pengekrav. Ændringerne går navnlig ud på  

 følgende:
Det foreslås, at morarenten fastsættes til en årlig  

 rente, der svarer til en referencesats med et tillæg på 7 pct.  

 Som referencesats skal efter lovforslaget anvendes den officielle  

 udlånsrente, som Nationalbanken har fastsat henholdsvis pr. den 1.  

 januar og den 1. juli det pågældende år.
Justitsministeren  

 kan fortsat efter forhandling med Danmarks Nationalbank og Økonomi- og  

 Erhvervsministeriet ændre procenttillægget hvert andet år,  

 men efter forslaget med den begrænsning, at det nævnte  

 tillæg ikke kan fastsættes til mindre end 7 pct.
 De foreslåede ændringer af morarentesatsen skal efter  

 lovforslaget gælde generelt på rentelovens område, dvs.  

 bl.a. også i forbrugerforhold.
Det foreslås, at en fordringshavers anmodning om betaling i  

 tilfælde, hvor forfaldsdagen ikke er fastsat i forvejen, ikke  

 længere behøver at angive, at manglende betaling medfører  

 pligt til at betale morarente.
En betalingsanmodning i form af fremsendelse  

 af f.eks. en faktura er tilstrækkelig til at udløse krav  

 på morarente ved forsinket betaling.
 Det foreslås, at denne ændring skal gælde generelt  

 på rentelovens område, dvs. bl.a. også i  

 forbrugerforhold.
 Med henblik på opfyldelse af direktivet  

 foreslås det, at der i visse handelsforhold altid skal kunne  

 kræves rente efter rentelovens §§ 3-5, selv om andet måtte  

 følge af handelsbrug eller anden sædvane på området.  

 Efter lovforslaget skal en fordringshaver således i sådanne  

 tilfælde kunne vælge mellem at støtte sit rentekrav  

 på reglerne i rentelovens §§ 3-5 eller på handelsbrug eller  

 anden sædvane inden for handelsforhold.
 Det foreslås endvidere, at rentelovens bestemmelser  

 ikke skal kunne fraviges til skade for skyldneren ved handelsbrug eller anden  

 sædvane, hvis der er tale om forbrugerforhold.
 For det andet indeholder lovforslaget nye regler om  

 fordringshaverens inddrivelsesomkostninger:
Det foreslås, at fordringshaveren kan kræve,  

 at skyldneren betaler fordringshaverens rimelige og relevante omkostninger  

 ved udenretlig inddrivelse af fordringen, medmindre forsinkelsen med  

 betalingen ikke beror på skyldnerens forhold.
Efter lovforslaget skal  

 reglen gælde generelt for fordringer på formuerettens  

 område, det vil navnlig sige alle handels- og forbrugerforhold.
Endvidere foreslås det, at de gældende  

 bestemmelser i rentelovens § 9 a, stk. 1-3 (om loft over  

 rykkergebyrer mv. i forbrugerforhold) udvides til at gælde på  

 hele rentelovens område.
Efter lovforslaget skal reglerne uden for  

 forbrugerforhold kunne fraviges ved aftale eller sædvane alene med den  

 begrænsning, at fordringshaveren altid skal kunne kræve, at  

 skyldneren betaler rimelige og relevante omkostninger til udsendelse af  

 rykkerskrivelser mv., jf. ovenfor.
2. Direktivet om bekæmpelse af forsinkede betalinger i  

 handelstransaktioner Formålet med direktivet er at styrke kreditorers  

 retsstilling ved forsinket betaling i visse handelsforhold.
Direktivet, der  

 er vedtaget med hjemmel i EF-traktatens artikel 95, er et led i  

 gennemførelsen af EU s indre marked.
 Efter direktivet kan medlemsstaterne fastsætte eller  

 opretholde nationale regler, der giver kreditor en videre beskyttelse end  

 efter direktivets bestemmelser (minimumsdirektiv - artikel 6,  

 stk. 2).
 Direktivet vedrører navnlig  

 spørgsmålet om morarente i tilfælde af forsinket betaling  

 (artikel 3, stk. 1, litra a-d), men indeholder også regler om  

 kreditors ret til at kræve rimelig kompensation af skyldneren for alle  

 relevante omkostninger ved inddrivelse, der skyldes skyldnerens forsinkede  

 betaling (artikel 3, stk. 1, litra e). Direktivet indeholder desuden  

 regler om indgreb over for vilkår vedrørende betalingsdagen og  

 følgerne af forsinket betaling, der er klart urimelige over for  

 kreditor (artikel 3, stk. 3-5), om retlig anerkendelse af  

 ejendomsforbehold (artikel 4) samt om inddrivelsesprocedurer for ubestridte  

 krav (artikel 5).
Direktivets regler finder kun anvendelse på  

 betalinger, der foretages som vederlag for handelstransaktioner.
Ved  

 »handelstransaktioner« forstås forretningsmæssige transaktioner  

 mellem virksomheder eller mellem virksomheder og ordregivende offentlige  

 myndigheder mv., som indebærer levering af varer eller tjenesteydelser  

 mod vederlag.
Det er ikke defineret i direktivet, hvad der skal forstås  

 ved varer eller tjenesteydelser.
Begreberne må dog formentlig skulle  

 fortolkes forholdsvis bredt.
Omfattet af tjenesteydelsesbegrebet vil bl.a.  

 være ydelser fra liberale erhverv, jf. direktivets betragtning 14  

 forudsætningsvis.
Også ydelser i form af pengelån må  

 formentlig anses for omfattet af tjenesteydelsesbegrebet.
Udtrykket »varer«  

 må i hvert fald skulle forstås som dækkende fysiske  

 løsøregenstande.
Det må antages, at aftaler om køb  

 af fast ejendom falder uden for direktivet.
Uden for direktivet falder bl.a. betalinger i  

 forbrugerforhold.
Det fremgår endvidere af betragtning 13, at  

 direktivet ikke regulerer betalinger i henhold til lovgivningen om checks og  

 veksler eller betalinger som kompensation for skade, herunder betalinger fra  

 forsikringsselskaber.
Direktivet finder således ikke anvendelse  

 på betalingsforpligtelser, der ikke udspringer af et kontraktforhold.
I  

 kontraktforhold må direktivet antages kun at omfatte selve  

 betalingsforpligtelsen i henhold til den indgåede aftale om levering af  

 varer eller tjenesteydelser.
 Hovedelementet i direktivet er som nævnt regler om  

 morarente i tilfælde af forsinket betaling.
Efter direktivet skal det fastsættes, at kreditor  

 har krav på morarente ved forsinket betaling.
Det er dog en  

 forudsætning, at kreditor har opfyldt sine aftalemæssige og  

 lovbestemte forpligtelser, og at skyldneren er ansvarlig for forsinkelsen  

 (artikel 3, stk. 1, litra c).
 Der skal betales morarenter fra dagen efter sidste  

 rettidige betalingsdag eller efter udløbet af betalingsfristen, hvis  

 en sådan dato er fastsat i parternes aftale (artikel 3, stk. 1,  

 litra a).
Er der ikke fastsat en dato for rettidig betaling i  

 aftalen, påløber der morarenter fra 30 dage efter dagen for  

 skyldnerens modtagelse af en faktura eller en tilsvarende betalingsanmodning.  

 Hvis det er usikkert, hvornår skyldneren har modtaget fakturaen eller  

 den tilsvarende betalingsanmodning, eller hvis fakturaen eller den  

 tilsvarende betalingsanmodning er modtaget før den dag, hvor  

 skyldneren modtager varerne eller tjenesteydelserne, skal 30-dages fristen  

 beregnes fra sidstnævnte dag.
Hvis det er aftalt eller bestemt i  

 lovgivningen, at der skal gennemføres en godkendelses- eller  

 kontrolprocedure, hvorved varernes eller tjenesteydelsens overensstemmelse  

 med aftalen skal konstateres, og skyldneren modtager fakturaen eller den  

 tilsvarende betalingsanmodning inden eller på den dato, hvor denne  

 godkendelse eller kontrol finder sted, skal fristen regnes fra 30 dage efter  

 datoen for godkendelse eller kontrol (artikel 3, stk. 1, litra b).
 Medlemsstaterne kan i deres lovgivning forlænge  

 30-dages fristen til en 60-dages frist for bestemte kategorier af aftaler.  

 Det er imidlertid en betingelse herfor, enten at den pågældende  

 frist gøres ufravigelig, eller at der fastsættes en ufravigelig  

 morarentesats, som er væsentlig højere end den rente, der  

 følger af direktivet (artikel 3, stk. 2).
Morarentesatsen skal efter direktivet fastsættes  

 på grundlag af den rentesats, som Den Europæiske Centralbank har  

 anvendt i forbindelse med dens seneste væsentlige refinansieringsaktion  

 inden den første kalenderdag det pågældende halvår  

 (artikel 3, stk. 1, litra d), og hertil skal fastsættes et  

 tillæg på mindst 7 pct.
For medlemsstater, der ikke deltager i  

 tredje fase af Den Økonomiske og Monetære Union, dvs. bl.a.  

 Danmark, skal morarenten svare til det pågældende lands  

 centralbanks tilsvarende rente (+ det nævnte procenttillæg), og  

 renten på den første kalenderdag i det pågældende  

 halvår skal på tilsvarende måde gælde for de  

 næste 6 måneder (artikel 2, stk. 4, og artikel 3,  

 stk. 1, litra d).
Aftalte vilkår om betalingsfristen eller  

 konsekvenserne af forsinket betaling, der efter en konkret bedømmelse  

 må anses for at være klart urimelige over for kreditor, skal  

 enten ikke kunne påberåbes af skyldneren eller give kreditor  

 grundlag for krav om skadeserstatning.
I de tilfælde, hvor det  

 pågældende aftalevilkår ikke kan påberåbes af  

 skyldneren, skal aftalen udfyldes med de lovbestemte vilkår, medmindre  

 de nationale domstole fastsætter andre, rimelige betingelser.
Der skal  

 i kreditorernes og konkurrenternes interesse findes egnede og effektive  

 midler til at bringe anvendelsen af klart urimelige kontraktvilkår til  

 ophør (artikel 3, stk. 3-5).
 Efter direktivet skal det også sikres, at kreditor  

 har krav på en rimelig kompensation for alle relevante  

 inddrivelsesomkostninger, medmindre skyldneren ikke er ansvarlig for  

 forsinkelsen (artikel 3, stk. 1, litra e).
Endvidere fastsætter direktivet, at en sælger  

 skal kunne gøre et ejendomsforbehold gældende, hvis  

 ejendomsforbeholdet er udtrykkeligt aftalt mellem sælgeren og  

 køberen før levering af varen, og hvis ejendomsforbeholdet kan  

 gøres gældende efter det lands regler, som skal anvendes  

 ifølge den pågældende medlemsstats internationalt  

 privatretlige regler.
Kravet herom indebærer ikke, at medlemsstaterne  

 skal fastsætte eller ændre nationale bestemmelser om gyldigheden  

 af ejendomsforbehold (artikel 4).
Det skal ligeledes sikres, at der findes hurtige  

 procedurer for inddrivelse af ubestridt gæld på direktivets  

 område.
Der skal normalt kunne opnås en eksigibel  

 afgørelse inden for et tidsrum af 90 dage.
Den hurtige procedure skal  

 kunne anvendes uanset gældens størrelse, og den skal kunne  

 anvendes af enhver kreditor, der er etableret i en EU-medlemsstat.
I fristen  

 på 90 dage skal fraregnes den tid, der medgår til forkyndelse,  

 samt forsinkelser, der skyldes kreditors forhold, f.eks. afhjælpning af  

 mangelfulde stævninger mv.
Den hurtige inkassoprocedure gælder  

 ikke, hvis skyldneren fremsætter indsigelser mod kravet eller  

 proceduren, og den berører ikke reglerne i Bruxelles-konventionen om  

 retternes kompetence og om fuldbyrdelse af retsafgørelser i borgerlige  

 sager, herunder handelssager (artikel 5).
 Direktivet skal være gennemført i  

 medlemsstaterne inden den 8. august 2002 (artikel 6, stk. 1).
3. Gældende ret De spørgsmål, direktivet vedrører, er  

 reguleret i renteloven, aftaleloven, markedsføringsloven og  

 retsplejeloven.
Direktivet har navnlig berøringsflade med  

 rentelovens bestemmelser.
Det er også med hensyn til  

 spørgsmål om fordringshaverens adgang til at kræve  

 morarenter i tilfælde af forsinket betaling, der er reguleret i  

 renteloven, at direktivet navnlig giver anledning til overvejelser  

 vedrørende behovet for at foretage ændringer i gældende  

 dansk ret, jf. nærmere nedenfor under pkt. 4.
 Den følgende beskrivelse af gældende ret er  

 derfor koncentreret om rentelovens almindelige regler om morarente ved  

 forsinket betaling (pkt. 3.1.), men der er også medtaget en omtale af  

 spørgsmålet om fordringshavers adgang til at få  

 dækket sine inddrivelsesomkostninger hos skyldner, idet der på  

 baggrund af direktivet også foreslås gennemført lovregler  

 på dette område (pkt. 3.2.).
 For så vidt angår de spørgsmål,  

 der er reguleret i aftaleloven, markedsføringsloven og retsplejeloven  

 henvises til pkt. 4.6.-4.8. nedenfor.
3.1. Rente ved forsinket betaling (morarente) 3.1.1. Renteloven gælder for rente af pengekrav  

 på formuerettens område, jf. § 1, stk. 1. Efter loven  

 har kreditor som udgangspunkt krav på morarenter ved forsinket  

 betaling.
 Rentelovens regler finder kun anvendelse, hvis andet ikke  

 er aftalt eller følger af handelsbrug eller anden sædvane eller  

 er bestemt ved eller i henhold til lov, jf. § 1, stk. 3. Loven  

 indeholder dog beskyttelsespræceptive regler, der gælder i  

 forbrugerforhold, jf. § 7.
Der er især udviklet sædvaner for så  

 vidt angår morarentens begyndelsestidspunkt og rentesatsen.
Desuden  

 findes der sædvaner, der giver fordringshaver ret til at kræve  

 renters rente.
Spørgsmålet om, hvorvidt der foreligger  

 handelsbrug eller anden sædvane vedrørende morarente, er i  

 praksis ofte blevet afgjort på grundlag af en udtalelse fra Det Danske  

 Handelskammer, når sagen vedrører handelsforhold.
Rentelovens almindelige regler er endvidere fraveget i en  

 række lovbestemmelser.
Det drejer sig navnlig om bestemmelser, der  

 indeholder en særskilt regulering af spørgsmål om  

 begyndelsestidspunkt og rentesats.
Som eksempel herpå kan bl.a.  

 nævnes checklovens §§ 45-46, veksellovens §§ 48-49,  

 forsikringsaftalelovens § 24, erstatningsansvarslovens § 16 og  

 CMR-lovens § 35.
 3.1.2. Morarente skal betales fra forfaldsdagen, hvis  

 denne er fastsat i forvejen, jf. rentelovens § 3, stk. 1.
 Ved pengeforpligtelser anses forfaldsdagen for at  

 være den dag, hvor fordringshaveren kan forlange betalingen erlagt  

 (sidste rettidige betalingsdag). Rente kan ikke kræves for selve  

 forfaldsdagen.
 Forfaldsdagen anses for at være fastsat i forvejen,  

 hvis den forud er aftalt (i almindelighed ved aftalens indgåelse, men  

 efter omstændighederne også senere), hvis den er fastsat ved lov,  

 jf. f.eks. erhvervslejelovens § 43 (om betalingsfristen for husleje i  

 erhvervsforhold), eller hvis den følger af sædvane.
Forfaldsdagen kan også være fastsat derved, at  

 den f.eks. ifølge en lovregel indtræder samtidig med en anden  

 begivenhed, og tidspunktet for denne begivenhed er aftalt i forvejen  

 eksempelvis en aftale om leveringstiden for varer sammenholdt med  

 købelovens § 14 om samtidig udveksling af varer og  

 købesum.
Går aftalen (eller en sædvane) ud på, at  

 betaling skal ske en vis tid efter leveringen (eller en anden begivenhed,  

 hvis indtræden vil blive skyldner bekendt), er forfaldsdagen også  

 fastsat i forvejen, nemlig ved aftalen i forbindelse med denne begivenheds  

 indtræden.
En aftalt betalingsfrist må således  

 løbe fra en bestemt dag eller fra en for skyldner kendelig begivenhed.  

 Afgørende er, at skyldner har mulighed for i forvejen at indrette sig  

 på betaling til tiden.
Hvis der er givet henstand med betalingen i et  

 ubestemt tidsrum indtil den dag, hvor en bestemt begivenhed indtræder,  

 f.eks. et byggeris færdiggørelse, eller den dag, hvor  

 fordringshaveren fremsætter påkrav om betaling, kan forfaldsdagen  

 derimod ikke anses for at være bestemt i forvejen.
Skyldneren vil i  

 disse tilfælde ikke have mulighed for at indrette sig på  

 betaling.
 3.1.3. Er forfaldsdagen ikke fastsat i forvejen, kan  

 kreditor bringe morarenter til at løbe enten ved at afgive  

 påkrav efter § 3, stk. 2, hvilket normalt medfører, at  

 morarenter begynder at løbe en måned senere, eller ved at  

 iværksætte retsforfølgning, jf. § 3, stk. 4.
Påkravsreglen i rentelovens § 3, stk. 2,  

 går ud på, at der skal betales rente, når der er gået  

 en måned efter den dag, da fordringshaveren har afsendt eller fremsat  

 anmodning om betaling med angivelse af, at manglende betaling medfører  

 pligt til at betale rente.
Det er afsendelsen af betalingsanmodningen, ikke  

 skyldnerens modtagelse heraf, der er udgangspunktet for beregningen af  

 månedsfristen.
Denne løsning, der er bevismæssigt nemmere  

 at håndtere for kreditor, er valgt af retstekniske grunde.
Den mest almindelige form for betalingsanmodning fra en  

 erhvervsdrivende er fremsendelse af regning eller faktura.
Det har ikke med  

 formuleringen af rentelovens § 3, stk. 2, været tilsigtet at  

 kræve en særlig betalingsanmodning ved siden af regning eller  

 faktura.
En betalingsanmodning kan fremsættes inden  

 forfaldsdagen, men det er en forudsætning, at kravet er forfaldent  

 på månedsdagen, ellers vil påkravet være uden  

 virkning.
Fordringshaverens påkrav kan fremsættes mundtligt.
Det  

 er dog fordringshaveren, der har bevisbyrden for, at der er fremsat  

 påkrav, der har det foreskrevne indhold.
Påkravet skal som nævnt indeholde angivelse  

 af, at manglende betaling medfører pligt til at betale rente.
Derimod  

 behøver hverken betalingsfristen eller rentens størrelse at  

 være nævnt i betalingsanmodningen.
Det er som nævnt afsendelsen af  

 betalingsanmodningen, ikke skyldnerens modtagelse heraf, der er  

 udgangspunktet for beregningen af månedsfristen.
Risikoen for, at  

 påkravet forsinkes, påhviler skyldner, hvis påkravet  

 modtages inden månedsfristens udløb.
Hvis påkravet efter  

 afsendelsen forsinkes mere end en måned, f.eks. på grund af  

 poststrejke, skal debitor først betale rente fra modtagelsen.
Og  

 afsendelsen kan som udgangspunkt ikke benyttes for beregningen af  

 månedsfristen, hvis debitor slet ikke modtager påkravet.
 Fristen på en måned   ikke 30 dage  

 medfører, at der, uanset hvilket antal dage, der er i den måned,  

 hvor kreditor anmoder om betaling, skal betales rente fra månedsdagen  

 efter påkravet.
 3.1.4. Uanset de nævnte regler i rentelovens  

 § 3, stk. 1 og 2, skal der tidligst betales morarente, når  

 der er gået en måned efter den dag, hvor skyldneren var i stand  

 til at indhente de nødvendige oplysninger til bedømmelse af  

 kravets berettigelse og størrelse, jf. § 3, stk. 3.
Reglen bygger på det synspunkt, at det ikke kan  

 bebrejdes skyldneren, at han eller hun ikke betaler, før den  

 pågældende har fået sådanne oplysninger, at det kan  

 bedømmes, hvorvidt og hvor meget der skal betales.
Reglen kan navnlig  

 anvendes i tilfælde, hvor kreditor undlader at medvirke til  

 beløbets opgørelse, f.eks. ved at nægte at specificere et  

 regningsbeløb eller ved helt at undlade at fremsende regning eller  

 faktura.
Det er alene mangel på faktiske oplysninger, der kan  

 begrunde en udsættelse i medfør af stk. 3. Bestemmelsen er  

 ikke anvendelig, hvis tvivlen alene angår den juridiske  

 bedømmelse.
Praktiske vanskeligheder med udbetalingen kan heller ikke  

 begrunde en udsættelse i medfør af stk. 3.
 Tidspunktet for morarentens påløb  

 udsættes   suspenderes   ikke efter reglen i § 3, stk. 3,  

 hvis renteberegningen sker på grundlag af kreditors  

 retsforfølgning mod skyldneren til betaling af gælden, jf.  

 § 3, stk. 4. I givet fald skal der senest betales rente fra den  

 dag, hvor kreditor indleder retsforfølgningen.
 Hvor særlige forhold begrunder det, kan domstolene  

 bestemme, at morarente skal betales fra et tidligere eller senere tidspunkt  

 end de ovenfor nævnte, jf. herved § 3, stk. 5.
 Hvis skyldneren har holdt sig skjult, således at  

 fordringshaveren ikke har haft mulighed for at afgive påkrav efter  

 § 3, stk. 2, vil der efter omstændighederne kunne være  

 grundlag for at bestemme, at rente skal betales fra et tidligere tidspunkt.  

 Omvendt vil undladelse af at minde skyldneren om betalingen og  

 renteforpligtelsen, hvor det i særlige tilfælde kræves af  

 hensyn til skyldneren, kunne anses for et forhold, der medfører, at  

 rente først skal betales fra det tidspunkt, hvor fordringshaveren  

 anmoder skyldneren om betaling. § 3, stk. 5, er kun bragt i  

 anvendelse i få tilfælde.
 3.1.5. Hvis fordringshaverens forhold hindrer betaling,  

 skal der ikke betales rente, så længe hindringen varer, jf.  

 rentelovens § 4, stk. 1.
Pligten til at betale morarente suspenderes ikke blot i  

 tilfælde af egentlig fordringshavermora, dvs. hvor kreditor  

 ubeføjet nægter at modtage lovligt tilbudt betaling, eller hvor  

 der er tale om umulighed, der skyldes kreditors forhold, f.eks. at kreditor  

 er flyttet, er ude at rejse eller har lukket sit kontor, men også i  

 tilfælde, hvor fordringshaverens forhold i øvrigt giver  

 skyldneren ret til at undlade betaling.
F.eks. vil en køber, hvor der  

 er aftalt betaling til et bestemt tidspunkt, hvor salgsgenstanden samtidig  

 skal leveres, jf. købelovens § 14, kunne undlade at betale uden  

 at skulle betale rente, hvis sælgeren ikke leverer salgsgenstanden som  

 aftalt.
Tvivl hos skyldner om, hvorvidt han skylder  

 beløbet, fritager ikke i almindelighed for at svare morarenter, hvis  

 tvivlen var ubegrundet.
Skyldner kan heller ikke frigøre sig ved  

 deponering, men må betale kreditor forskellen mellem morarenter og den  

 indvundne rente af det deponerede beløb.
 3.1.6. Efter rentelovens § 5, stk. 1,  

 fastsættes renten efter forfaldsdagen (morarenten) til en årlig  

 rente, der svarer til den til enhver tid fastsatte officielle diskonto med et  

 tillæg.
 Justitsministeren kan hvert andet år efter  

 forhandling med Danmarks Nationalbank og Økonomiministeriet (nu  

 Økonomi- og Erhvervsministeriet) ændre renten, jf. § 5,  

 stk. 2. Det er kun tillægget til diskontoen, der kan ændres,  

 ikke morarentens afhængighed af diskontoen.
Med hjemmel i rentelovens § 5, stk. 2, er  

 tillægget fastsat til 5 procent, jf.
Justitsministeriets  

 bekendtgørelse nr. 896 af 21. december 1990 om ændring af  

 morarentesatsen i lov om forsinket betaling, forsikringsaftaleloven m.v.,  

 § 1.
 Hvor særlige forhold begrunder det, kan domstolene  

 bestemme, at der skal betales en højere eller lavere rente end den  

 lovbestemte morarentesats, jf. rentelovens § 5, stk. 3.
 Reglen i § 5, stk. 3, kan anvendes både,  

 hvor renten løber fra en forud fastsat forfaldsdag, jf. § 3,  

 stk. 1, fra et påkrav, jf. § 3, stk. 2, og fra  

 begyndelse af retsforfølgning efter § 3, stk. 4. Reglen kan  

 derimod ikke anvendes, hvor renten følger af aftale eller  

 sædvane, jf. § 1, stk. 3, eller hvor en højere  

 kreditrente løber videre efter forfaldsdagen i medfør af  

 § 6. Bestemmelsen er kun blevet anvendt få gange i praksis.
 Hvis en kreditor på andet grundlag kan kræve  

 højere rente end den lovbestemte morarentesats, bevares retten dertil,  

 jf. § 6. Bestemmelsen indebærer navnlig, at kreditor efter  

 skyldnerens misligholdelse bevarer en eventuel ret til at kræve  

 kreditrente, som er højere end rentelovens morarentesats.
 Der kan som hovedregel ikke kræves renters rente af  

 morarente, medmindre dette følger af aftale eller sædvane.  

 Foreligger der ingen aftale eller sædvane om renters rente, kan  

 fordringshaveren således hverken løbende, f.eks. hvert kvartal,  

 eller lejlighedsvis, f.eks. i forbindelse med en opgørelse til  

 skyldneren over det samlede aktuelle krav, tilskrive morarente og derefter  

 beregne sig morarente af det således opgjorte beløb.
3.2. Inkassoomkostninger I dansk ret dækker begrebet »inkassoomkostninger«  

 over flere beløb.
I bred forstand forstås ved  

 inkassoomkostninger de udgifter, kreditor har i forbindelse med inddrivelse  

 af en fordring.
Omfanget af udgifterne afhænger af, hvor langt det  

 er nødvendigt at gå for at få kravet indfriet, dvs. om  

 udenretlig inddrivelse er tilstrækkeligt, eller om det er  

 nødvendigt med retlig tvangsfuldbyrdelse af kravet.
Ved udenretlig  

 inddrivelse af en fordring omfatter inddrivelsesomkostningerne typisk  

 udgifter til inkasso- og rykkerskrivelser og eventuelt inkassosalær.  

 Som omkostninger, der vedrører kravets gennemførelse ved  

 domstolene, kan ud over mødesalær til fordringshaverens advokat  

 nævnes udgifter vedrørende retsafgift, salær for  

 nødvendig skriftlig rekvisition samt f.eks. udgifter til fogedens  

 befordring og udgifter til låsesmed og auktion.
 Det er til dels reguleret i lovgivningen, i hvilket omfang  

 fordringshaveren kan kræve at få betalt sine  

 inddrivelsesomkostninger hos skyldneren.
 I renteloven er der således fastsat regler om  

 adgangen til i forbrugerforhold at opkræve rykkergebyr og inkassogebyr,  

 jf. lovens § 9 a.
Bestemmelsen i rentelovens § 9 a indebærer  

 bl.a., at der kan kræves et rykkergebyr på højst 100 kr.  

 inkl. moms for hver rykkerskrivelse, der er fremsendt med rimelig grund, dog  

 højst for 3 skrivelser vedrørende samme ydelse.
Har skyldneren  

 inden for en sammenhængende periode til stadighed været i  

 restance vedrørende samme skyldforhold, kan der dog højest  

 kræves rykkergebyr for 3 skrivelser vedrørende restancerne i den  

 pågældende periode.
Der kan kun kræves gebyr for  

 rykkerskrivelser, som er sendt med mindst 10 dages mellemrum, jf. stk. 1  

 og 2. Hvis fordringshaveren anmoder en anden om at inddrive fordringen  

 på fordringshaverens vegne, og dette sker med rimelig grund, kan der  

 kræves et inkassogebyr på højst 100 kr. inkl. moms, jf.  

 stk. 1 og 3.
 Der er ikke herudover fastsat regler i renteloven (eller  

 anden formueretlig lovgivning) om kreditors ret til at kræve  

 udenretlige inddrivelsesomkostninger dækket af skyldner, og dette  

 spørgsmål beror således på, om der i øvrigt  

 er den fornødne hjemmel hertil, f.eks. i parternes aftale eller i  

 almindelige erstatningsregler.
 Efter gældende ret kan kreditor som udgangspunkt kun  

 få sine udgifter i forbindelse med inddrivelsen, herunder et  

 salær til et privat inkassobureau, dækket af skyldner, hvis dette  

 er aftalt mellem kreditor og skyldner.
 Den omstændighed, at skyldner har overskredet  

 betalingsfristen for en fordring, medfører således ikke i sig  

 selv, at skyldner efter almindelige erstatningsretlige regler har pligt til  

 at dække enhver udgift, som fordringshaveren afholder til inddrivelse  

 af fordringen, herunder udgifter til inddrivelse af fordringen.
 Det er således udgangspunktet, at salær til  

 inkassobureauer mv. kun kan medtages som en del af sagsomkostningerne under  

 en eventuel efterfølgende retssag, hvis der er hjemmel hertil i  

 aftalen mellem skyldneren og kreditor.
Ved lov om inkassovirksomhed (lov nr. 319 af 14. maj 1997)  

 blev der bl.a. indført en autorisationsordning for private  

 inkassobureauer.
I forarbejderne til inkassoloven er det anført, at  

 visse udgifter til et autoriseret inkassobureau eventuelt vil kunne  

 anerkendes som nødvendige og rimelige og medtages som en del af  

 sagsomkostningerne i forbindelse med en retssag.
Det blev derfor lagt til  

 grund, at det ikke i alle tilfælde vil være i strid med god  

 inkassoskik at kræve visse salærudgifter mv. betalt af skyldneren  

 uden hjemmel hertil i aftalen mellem skyldneren og kreditor.
Ved indenretlig inddrivelse af en fordring kan kreditor  

 tilkendes sagsomkostninger efter retsplejelovens regler herom.
Efter  

 retsplejelovens § 312, stk. 2, fastsættes sagsomkostningerne  

 ved byrettens behandling efter rettens skøn under ét til et  

 rundt beløb, således at udgiften til advokatsalær  

 erstattes med et passende beløb og øvrige udgifter ved  

 retssagen så vidt muligt erstattes fuldt ud.
Benytter fordringshaveren sig af advokat i forbindelse med  

 inddrivelsen af fordringen, følger det af retspraksis, at der som en  

 del af sagsomkostningerne kan kræves et inkassosalær, som  

 også i et vist omfang dækker advokatens arbejde før  

 sagsanlægget.
Inkassosalæret kan her kræves, uanset om  

 fordringen betales på baggrund af den udenretlige inddrivelse, eller om  

 det viser sig nødvendigt med retlig tvangsfuldbyrdelse af kravet.
 Fastsættelse af sagsomkostninger ved fogedrettens  

 inddrivelse af fordringen er reguleret i retsplejelovens § 503, der  

 også åbner mulighed for at lade en advokats inkassosalær  

 indgå som en del af de tilkendte sagsomkostninger.
4. Lovforslagets udformning 4.1. Oversigt Med henblik på gennemførelsen af direktivets  

 artikel 3, stk. 1, foreslås der med lovforslaget indsat nye  

 bestemmelser i renteloven om morarentens begyndelsestidspunkt og morarentens  

 størrelse, der omtales nedenfor i henholdsvis pkt. 4.2. og 4.3. I pkt.  

 4.4. redegøres der for Justitsministeriets overvejelser for så  

 vidt angår den deklaratoriske karakter af rentelovens regler om  

 morarente.
 Til gennemførelse af direktivets artikel 3,  

 stk. 1, litra e, foreslås der nye regler om fordringshavers adgang  

 til at få dækket sine inddrivelsesomkostninger hos skyldner.  

 Disse regler omtales nedenfor i pkt. 4.5.
 Endelig redegøres der for Justitsministeriets  

 overvejelser vedrørende direktivets bestemmelser om urimelige  

 kontraktvilkår (artikel 3, stk. 3-5), ejendomsforbehold (artikel  

 4) og inddrivelsesprocedurer for ubestridte krav (artikel 5) i henholdsvis  

 pkt. 4.6., 4.7. og 4.8. Der foreslås ingen nye regler vedrørende  

 de tre sidstnævnte områder, idet dansk ret på disse  

 områder må anses for at være i overensstemmelse med  

 direktivet.
4.2. Morarentens begyndelsestidspunkt 4.2.1. Forfaldsdagen er fastsat i forvejen Det følger af direktivets artikel 3, stk. 1,  

 litra a, at medlemsstaterne skal sikre, at kreditor i handelsforhold kan  

 kræve morarente fra dagen efter sidste rettidige betalingsdag eller  

 efter udløbet af betalingsfristen, når en sådan dato er  

 fastsat i aftalen.
 Efter rentelovens § 3, stk. 1, kan der  

 kræves rente fra forfaldsdagen, hvis denne er fastsat i forvejen.  

 Forfaldsdagen anses ved pengeforpligtelser for at være den dag, hvor  

 fordringshaveren kan forlange betalingen erlagt (sidste rettidige  

 betalingsdag). Renteloven opfylder således allerede direktivet på  

 dette punkt.
Direktivet berører ikke medlemsstaternes ret til at  

 fastsætte lovbestemte regler om sidste rettidige betalingsdag, efter  

 hvilken der skal betales morarente.
Det indeholder dog i artikel 3,  

 stk. 2, en regel om, at en lovbestemt frist ikke må overstige 60  

 dage, og hvis den er længere end de 30 dage, der er udgangspunktet i  

 artikel 3, stk. 1, skal det sikres, at parterne ikke kan aftale en  

 længere frist, eller at der fastsættes en ufravigelig  

 morarentesats, der er væsentlig højere end den lovbestemte  

 sats.
Der findes ikke i dansk ret lovbestemte betalingsfrister  

 inden for direktivets område, som stiller kreditor ringere end efter  

 direktivets artikel 3, stk. 1, litra b (og stk. 2). Bl.a.  

 indebærer bestemmelsen i erhvervslejelovens § 43 (om  

 betalingsfristen for husleje i erhvervsforhold) en gunstigere retsstilling  

 for udlejer (kreditor), end hvad der som minimum skal gælde efter  

 direktivet.
Der er således ikke behov for lovændringer på  

 dette punkt.
 Med henblik på opfyldelse af direktivet  

 foreslås det, at kreditor inden for direktivets anvendelsesområde  

 i tilfælde, hvor forfaldsdagen alene følger af en sædvane,  

 skal kunne vælge i stedet at kræve morarente efter rentelovens  

 § 3, stk. 2, når dette stiller kreditor bedre. § 3,  

 stk. 2, vedrører tilfælde, hvor forfaldsdagen ikke er  

 fastsat i forvejen, jf. straks nedenfor samt pkt. 3.1.3. ovenfor.
 Der henvises til lovforslagets § 1, nr. 3 (den  

 foreslåede § 1, stk. 4, 3. pkt.).
4.2.2. Forfaldsdagen er ikke fastsat i forvejen Ændringer som følge af direktivet Som nævnt under pkt. 2, indeholder direktivet  

 (artikel 3, stk. 1, litra b) en række bestemmelser om, fra hvilket  

 tidspunkt der skal betales morarente, hvis forfaldsdagen ikke er fastsat i  

 forvejen.
Udgangspunktet i direktivet er, at der  

 påløber morarenter fra 30 dage efter dagen for skyldnerens  

 modtagelse af en faktura eller en tilsvarende betalingsanmodning.
Hvis det er  

 usikkert, hvornår skyldneren har modtaget fakturaen eller den  

 tilsvarende betalingsanmodning, eller hvis fakturaen eller den tilsvarende  

 betalingsanmodning er modtaget før den dag, hvor skyldneren modtager  

 varerne eller tjenesteydelserne, skal 30-dages fristen beregnes fra  

 sidstnævnte dag.
Hvis det er aftalt eller bestemt i lovgivningen, at  

 der skal gennemføres en godkendelses- eller kontrolprocedure, hvorved  

 varernes eller tjenesteydelsens overensstemmelse med aftalen skal  

 konstateres, og skyldneren modtager fakturaen eller den tilsvarende  

 betalingsanmodning inden eller på den dato, hvor denne godkendelse  

 eller kontrol finder sted, skal fristen regnes fra 30 dage efter datoen for  

 godkendelse eller kontrol (artikel 3, stk. 1, litra b).
 Efter rentelovens § 3, stk. 2, skal der betales  

 rente, når der er gået en måned efter den dag, da  

 fordringshaveren har afsendt eller fremsat en betalingsanmodning, f.eks. en  

 faktura, jf. nærmere ovenfor under pkt. 3.1.3.
 Det foreslås med henblik på opfyldelse af  

 direktivet at ændre denne frist fra en måned til 30 dage, og det  

 foreslås, at ændringen også skal gælde uden for  

 handelsforhold.
Det forhold, at kreditor kan opnå en bedre  

 retsstilling efter renteloven end efter direktivet, fordi betalingsfristen i  

 medfør af renteloven som udgangspunkt løber fra et tidligere  

 tidspunkt, nemlig fra tidspunktet for afsendelse af betalingsanmodningen og  

 ikke fra modtagelsen, er ikke i strid med direktivet.
Medlemsstaterne er  

 således berettigede til at opretholde eller fastsætte regler, der  

 giver kreditor en bedre retsstilling end efter direktivet, jf.  

 minimumsklausulen i artikel 6, stk. 2.
 Da direktivet imidlertid anvender alternative  

 begyndelsestidspunkter og i visse tilfælde f.eks. lader det være  

 afgørende, hvornår varerne eller tjenesteydelserne er modtaget,  

 kan der rejses spørgsmål om, hvorvidt der vil kunne forekomme  

 situationer, hvor den gældende ordning i renteloven ikke i  

 tilstrækkeligt omfang sikrer fordringshaverens ret til at kræve  

 morarenter ved forsinket betaling i forhold til de mindstekrav, som stilles  

 efter direktivet.
Der vil bl.a. kunne forekomme situationer, hvor  

 fordringshaveren har afsendt eller fremsat en betalingsanmodning på et  

 så tidligt tidspunkt, at forfaldsdagen først indtræder  

 efter månedsfristens (30-dages fristens) udløb.
I dette  

 tilfælde vil betalingsanmodningen i relation til morarenter være  

 uden retsvirkning efter den gældende bestemmelse, og der må  

 således afsendes eller fremsættes ny betalingsanmodning for at  

 opnå morarentebetaling.
Hvis varerne eller tjenesteydelserne er  

 modtaget af skyldneren i mellemtiden, vil det kunne anføres, at det  

 ville have været til fordringshaverens fordel, hvis fristen i et  

 sådant tilfælde skulle regnes fra tidspunktet for modtagelsen af  

 varerne eller tjenesteydelserne.
 Som et andet eksempel kan nævnes, at en  

 fordringshaver i de tilfælde, hvor en betalingsanmodning fremsendes  

 efter, at varerne eller tjenesteydelserne er modtaget af skyldneren, og der  

 er usikkerhed om, på hvilket tidspunkt betalingsanmodningen er  

 modtaget, efter direktivets regler vil kunne kræve renter fra 30 dage  

 efter varernes eller tjenesteydelsernes modtagelse, hvilket i dette  

 tilfælde er tidligere end efter rentelovens regler.
I begge situationer har kreditor imidlertid mulighed for  

 at opnå en gunstigere retsstilling i medfør af den  

 gældende bestemmelse i renteloven.
Fordringshaveren afgør  

 således efter renteloven selv, hvornår der skal afsendes  

 betalingsanmodning til skyldneren, og fordringshaveren kan således ved  

 at afsende en ny betalingsanmodning før eller samtidig med leveringen  

 af varerne eller tjenesteydelserne til skyldneren sikre, at morarente skal  

 betales senest fra 30 dage efter dette tidspunkt.
Efter den gældende  

 regel i rentelovens § 3, stk. 2, kan fordringshaveren således  

 gennem afsendelse af betalingsanmodning selv bringe fristen for betaling af  

 morarente til at løbe.
Denne regel i renteloven giver endvidere  

 fordringshaveren den fordel i forhold til direktivets regel, at det  

 bevismæssigt er lettere at konstatere, fra hvilket tidspunkt der kan  

 beregnes morarenter.
I lyset heraf finder Justitsministeriet, at det må  

 antages at være foreneligt med direktivets artikel 3, stk. 1,  

 litra b, at opretholde en regel om, at der skal betales morarente, når  

 der er gået (efter forslaget) 30 dage efter den dag, da  

 fordringshaveren har afsendt eller fremsat anmodning om betaling.
Det  

 må endvidere antages, at der ikke efter direktivet er noget til hinder  

 for at lade 30-dages fristen løbe fra enhver betalingsanmodning,  

 således som det er tilfældet efter rentelovens § 3,  

 stk. 2.
 Det foreslås endvidere, at den gældende regel  

 i rentelovens § 3, stk. 2, 3. pkt., tilsvarende skal finde  

 anvendelse, således at skyldneren ikke skal betale rente for det  

 tidsrum, der ligger forud for modtagelsen af betalingsanmodningen, for  

 så vidt denne forsinkes under forsendelse i mere end 30 dage eller slet  

 ikke kommer frem.
Efter den gældende regel i rentelovens § 3,  

 stk. 2, kan der alene kræves morarenter, hvis betalingsanmodningen  

 indeholder en angivelse af, at manglende betaling medfører pligt til  

 at betale rente (rentepåkrav). Denne skyldnerbeskyttende regel findes  

 ikke i direktivet, og den kan derfor ikke opretholdes inden for direktivets  

 område.
I lyset heraf foreslås reglen ophævet, jf.  

 nærmere straks nedenfor.
 Lovforslaget er udformet i overensstemmelse med det  

 anførte, jf. herved lovforslagets § 1, nr. 5 og 6 (den  

 foreslåede § 3, stk. 2, og ændringen i § 3,  

 stk. 3).
Ophævelse af rentepåkravsreglen Som nævnt ovenfor er det ikke muligt inden for  

 direktivets område (dvs. i visse handelsforhold) at opretholde den  

 gældende regel i rentelovens § 3, stk. 2, om, at der alene  

 kan kræves morarenter, hvis betalingsanmodningen indeholder en  

 angivelse af, at manglende betaling medfører pligt til at betale rente  

 (rentepåkrav).
Hvis den gældende bestemmelse alene ændres  

 således, at der ikke er pligt til at afgive rentepåkrav i (visse)  

 handelsforhold, men derimod i alle andre forhold (herunder bl.a.  

 forbrugerforhold), vil det komplicere rentelovens system, fordi de  

 tilfælde, hvor der skal afgives rentepåkrav, bl.a. vil omfatte  

 forholdet mellem to privatpersoner og forholdet mellem en  

 ikke-erhvervsdrivende kreditor og en erhvervsdrivende debitor.
Der vil  

 også kunne opstå problemer med behandlingen af inkassosager ved  

 domstolene mv., fordi det i alle sager vil være nødvendigt at  

 tage stilling til, om sagen falder i den ene eller den anden kategori.
Der  

 henvises i øvrigt til pkt. 4.3.2. nedenfor.
Det kan endvidere virke urimeligt, at små  

 virksomheder eller privatpersoner helt afskæres fra at kræve  

 morarenter, alene fordi de ikke har været bekendt med pligten til at  

 afgive rentepåkrav   og heroverfor står, at skyldnere i  

 almindelighed må formodes at være klar over, at der er pligt til  

 at betale rente i tilfælde af forsinket betaling.
Særskilt  

 oplysning herom må derfor normalt anses for overflødig.
 I betænkning nr. 1161/1989 om renteloven, side 56  

 f., anbefalede et flertal i arbejdsgruppen, at oplysningspligten  

 vedrørende konsekvenserne af manglende betaling helt bør  

 udgå af renteloven.
På den anførte baggrund finder  

 Justitsministeriet, at der ikke længere bør stilles krav om  

 afgivelse af et rentepåkrav som betingelse for, at en fordringshaver  

 kan kræve morarenter ved forsinket betaling.
Lovforslaget er udformet i  

 overensstemmelse hermed, jf. lovforslagets § 1, nr. 5 (den  

 foreslåede § 3, stk. 2).
4.2.3. Udskydelse af tidspunktet for betaling af morarenter I direktivets artikel 3, stk. 1, litra c,  

 fastsættes det, at kreditor har krav på morarente ved forsinket  

 betaling.
Det er dog en forudsætning, at kreditor har opfyldt sine  

 aftalemæssige og lovbestemte forpligtelser, og at skyldneren er  

 ansvarlig for forsinkelsen.
Bestemmelsen omfatter utvivlsomt den situation, hvor  

 fordringshaverens forhold har hindret betaling, og skyldneren har i så  

 fald ikke efter direktivet nogen pligt til at betale morarente.
Direktivet  

 må således antages at give mulighed for at opretholde den  

 gældende regel om såkaldt fordringshavermora i rentelovens  

 § 4, stk. 1.
 Direktivet kan heller ikke antages at være til  

 hinder for at opretholde den gældende regel i rentelovens § 4,  

 stk. 2 (om tilfælde, hvor rimelig hensyntagen til kreditor  

 tilsiger, at skyldneren indsætter beløbet i bank eller  

 sparekasse), jf. herved minimumsklausulen i artikel 6, stk. 2.
 Efter Justitsministeriets opfattelse kan direktivet  

 endvidere ikke antages at udelukke en opretholdelse af den gældende  

 regel i rentelovens § 3, stk. 3. Efter denne bestemmelse udskydes  

 (suspenderes) pligten til at betale morarente, hvis skyldneren ikke har  

 været i stand til at indhente de nødvendige oplysninger til  

 bedømmelse af kravets berettigelse og størrelse, jf.  

 nærmere ovenfor under pkt. 3.1.4. Det må således antages at  

 være forudsat i direktivet, at reglerne om pligt til at betale  

 morarente alene finder anvendelse, hvis skyldneren (typisk ved den faktura,  

 som skal være modtaget) er i besiddelse af nødvendige  

 grundlæggende oplysninger om betalingskravet.
 På den anførte baggrund foreslås der  

 ikke ændringer i de gældende regler i rentelovens § 3,  

 stk. 3, og § 4.
4.2.4. Rente fra tidspunktet for retsforfølgning Som nævnt under pkt. 3.1.4., giver renteloven en  

 fordringshaver ret til under alle omstændigheder at kræve rente  

 fra den dag, hvor fordringshaver indleder retsforfølgning mod  

 skyldneren   det vil navnlig sige anlægger retssag   til betaling af  

 gælden (procesrente), jf. lovens § 3, stk. 4.
Bestemmelsen har stor praktisk betydning, og den  

 bør efter Justitsministeriets opfattelse opretholdes.
Det  

 bemærkes herved, at direktivet ikke kan antages at  

 nødvendiggøre, at der foretages ændringer i bestemmelsen,  

 jf. minimumsklausulen i artikel 6, stk. 2, hvorefter direktivet ikke er  

 til hinder for en ordning, der giver en bedre kreditorbeskyttelse end  

 direktivet.
4.2.5. Særlige forhold, der taler for andet  

 begyndelsestidspunkt Efter renteloven kan domstolene, hvor særlige  

 forhold begrunder det, bestemme, at morarente skal betales fra et tidligere  

 eller senere tidspunkt, end hvad der ellers ville følge af de  

 almindelige morarenteregler, jf. lovens § 3, stk. 5. Bestemmelsen  

 er nærmere omtalt ovenfor under pkt. 3.1.4.
 Det vil efter Justitsministeriets opfattelse ikke  

 være i overensstemmelse med direktivet fuldt ud at opretholde reglen i  

 rentelovens § 3, stk. 5.
Det vil således ikke være foreneligt med  

 direktivet at opretholde reglen om, at domstolene   også i  

 handelsforhold omfattet af direktivet   kan bestemme, at morarente skal  

 betales fra et senere tidspunkt, end hvad der følger af rentelovens  

 regler.
Derimod vil det ikke være i strid med direktivet at opretholde  

 reglen om, at domstolene, hvor særlige forhold begrunder det, kan  

 bestemme, at morarente i handelsforhold skal betales fra et tidligere  

 tidspunkt end fastsat i renteloven, jf. minimumsklausulen i artikel 6,  

 stk. 2.
Den omstændighed, at den gældende regel i  

 rentelovens § 3, stk. 5, ikke fuldt ud kan videreføres i  

 visse handelsforhold, bør efter Justitsministeriets opfattelse ikke  

 føre til, at domstolene fratages muligheden for i det konkrete  

 tilfælde at træffe bestemmelse om betaling af morarente fra et  

 tidligere tidspunkt.
Der vil f.eks. efter omstændighederne kunne  

 være grundlag herfor, hvis skyldneren har holdt sig skjult,  

 således at fordringshaveren ikke har haft mulighed for at afgive  

 betalingsanmodning.
 Det foreslås på denne baggrund at ændre  

 bestemmelsen således, at domstolene inden for direktivets  

 anvendelsesområde alene kan bestemme, at der skal betales morarente fra  

 et tidligere tidspunkt end efter § 3, stk. 1-4, jf. lovforslagets  

 § 1, nr. 7 (den foreslåede § 3, stk. 5, 2. pkt.).
 For så vidt angår øvrige krav sker der  

 ingen ændringer i retstilstanden.
4.3. Morarentens størrelse 4.3.1. Ændringer som følge af direktivet Med henblik på opfyldelse af direktivet (artikel 3,  

 stk. 1, litra d) foreslås det, at den lovbestemte morarentesats  

 skal fastsættes til en årlig rente, der svarer til den fastsatte  

 referencesats med et tillæg på 7 pct.
Som referencesats skal  

 efter lovforslaget anses den officielle udlånsrente, som Danmarks  

 Nationalbank har fastsat henholdsvis pr. den 1. januar og den 1. juli det  

 pågældende år, jf. lovforslagets § 1, nr. 8 (den  

 foreslåede § 5, stk. 1).
 Den foreslåede bestemmelse medfører  

 umiddelbart en højere lovbestemt morarentesats end efter den  

 gældende ordning efter rentelovens § 5 (se om den gældende  

 regel ovenfor under pkt. 3.1.6.). Ændringen går ud på  

 følgende:
Det vil ikke længere være den officielle diskonto, men  

 Nationalbankens officielle udlånsrente, som danner grundlag for  

 beregningen af morarenter. Ændringen foreslås på baggrund  

 af, at udlånsrenten modsvarer Den Europæiske Centralbanks  

 refinansieringsrente (referencesatsen) tættere end diskontoen, jf.  

 direktivets artikel 3, stk. 1, litra d.
Både udlånsrenten og  

 diskontoen følger markedsrenterne tæt, og i praksis er der som  

 regel lille forskel mellem de to rentesatser.
 Referencesatsen ændres ikke længere løbende, men  

 fastsættes for 6 måneder af gangen.
 Procenttillægget forhøjes fra de nuværende 5 pct.  

 til 7 pct.
 Den lovbestemte morarentesats vil dermed ved lovens  

 foreslåede ikrafttrædelse den 1. august 2002 udgøre  

 referencesatsen pr. den 1. juli 2002 med et tillæg på 7 pct., og  

 den således beregnede morarentesats vil så være  

 gældende frem til den 1. januar 2003, hvor der med baggrund i  

 referencesatsen pr. denne dato vil skulle beregnes en ny morarentesats, som  

 skal gælde i det følgende halvår.
Ud over de nævnte ændringer i den lovbestemte  

 morarentesats, som er nødvendige for at opfylde direktivet inden for  

 dettes anvendelsesområde, har Justitsministeriet overvejet, om den  

 gældende bestemmelse i rentelovens § 5, stk. 2, om  

 ændring af procenttillægget ved bekendtgørelse kan  

 opretholdes.
Efter Justitsministeriets opfattelse vil dette - med henvisning  

 til minimumsklausulen i artikel 6, stk. 2 - i givet fald kræve, at  

 tillægget ikke i de omfattede handelsforhold kan fastsættes til  

 mindre end de foreskrevne 7 procent efter direktivet.
Justitsministeriet finder, at der fortsat bør  

 være mulighed for at regulere morarentesatsen, hvis udviklingen i det  

 almindelige renteniveau generelt tilsiger en ændret regulering af  

 morarentesatsen.
Der foreslås på denne baggrund ikke  

 ændringer i justitsministerens adgang til hvert andet år efter  

 forhandling med Danmarks Nationalbank og Økonomiministeriet (nu  

 Økonomi- og Erhvervsministeriet) at ændre tillægget, dog  

 således at tillægget ikke kan fastsættes til mindre end 7  

 procent, jf. lovforslagets § 1, nr. 9 (den foreslåede  

 ændring til § 5, stk. 2).
Endvidere foreslås det at begrænse domstolenes  

 mulighed for i handelsforhold at fastsætte en anden morarentesats end  

 den lovbestemte.
I de omfattede handelsforhold giver direktivet nemlig ikke  

 mulighed for at opretholde den gældende regel i rentelovens § 5,  

 stk. 3, om fastsættelse af en lavere morarente.
Med henvisning til  

 direktivets minimumsklausul vil den særlige regel om, at domstolene,  

 hvis særlige forhold begrunder det, kan bestemme, at der i  

 handelsforhold skal betales en højere morarente end den lovbestemte  

 morarentesats, derimod kunne opretholdes.
Lovforslaget er udformet i  

 overensstemmelse hermed, jf. lovforslagets § 1, nr. 10 (den  

 foreslåede § 5, stk. 3, 2. pkt.).
 Lovforslaget ændrer ikke ved en fordringshavers  

 adgang til   uden for forbrugerforhold   på andet grundlag at  

 kræve højere rente end den lovbestemte morarentesats, jf.  

 lovforslagets § 1, nr. 2 og 3 (de foreslåede § 1, stk. 3  

 og stk. 4, 1. pkt.). Det vil fortsat bero på aftale eller  

 sædvane, om fordringshaver er berettiget til at tilskrive højere  

 morarente og eventuelt beregne sig morarente af det således opgjorte  

 beløb (renters rente). Der henvises til pkt. 3.1.6. ovenfor.
4.3.2. Generel anvendelse af de foreslåede nye regler om  

 morarentesatsen på rentelovens område Den direktivbestemte forhøjelse af morarenten i  

 forhold til det gældende niveau efter renteloven skal  

 gennemføres inden for direktivets anvendelsesområde, dvs. i  

 visse handelsforhold.
Efter direktivet kan der ikke fastsættes et  

 lavere procenttillæg end 7, og direktivet åbner ikke mulighed for  

 inden for direktivets anvendelsesområde at udforme lovgivningen  

 således, at morarenten så vidt muligt følger udviklingen i  

 den gennemsnitlige udlånsrente.
Det er en følge af direktivet,  

 at morarenten efter omstændighederne vil kunne indeholde et vist  

 strafelement over for skyldneren.
Den ændring af de gældende  

 regler, som er nødvendig for at opfylde direktivets krav til national  

 ret, rejser spørgsmål om, hvorvidt reglerne bør  

 ændres tilsvarende også uden for direktivets  

 anvendelsesområde, det vil bl.a. sige i forbrugerforhold.
 Spørgsmålet om, hvorvidt der bør  

 gælde en ensartet lovbestemt morarente i handelsforhold og  

 forbrugerforhold har tidligere været overvejet af en arbejdsgruppe  

 under Justitsministeriet, jf. betænkning nr. 1161 fra 1989 om  

 renteloven, side 76-78.
 Et mindretal i arbejdsgruppen (repræsentanten fra  

 Det Danske Handelskammer) anbefalede i betænkningen, at der i  

 handelsforhold blev indført et strafelement i morarenten.
Et andet mindretal i arbejdsgruppen (repræsentanten  

 fra Håndværksrådet) anførte, at hvis morarenten var  

 højere i handelsforhold end uden for handelsforhold, ville det  

 få urimelige konsekvenser for detailhandlerne og  

 håndværkerne, idet en sådan ordning ville indebære,  

 at disse erhvervsdrivende som debitorer skulle betale en højere  

 morarente end den, de som kreditorer kunne forlange.
I øvrigt  

 tilsluttede dette mindretal sig de øvrige argumenter, som flertallet i  

 arbejdsgruppen anførte mod en differentieret rentesats, jf. straks  

 nedenfor.
Flertallet (de øvrige 6 medlemmer af  

 arbejdsgruppen) anførte bl.a., at en differentieret morarentesats  

 ville medføre betydelige problemer i praksis, bl.a. i forbindelse med  

 behandlingen af inkassosager ved domstolene.
En sådan ordning ville  

 desuden komplicere rentelovens system, navnlig fordi de tilfælde, hvor  

 den lavere rentesats skulle anvendes, ikke ville være begrænset  

 til forbrugeraftaler   der i forvejen er undergivet en særregulering  

 men også ville omfatte forholdet mellem to privatpersoner og forholdet  

 mellem en privat kreditor og en erhvervsdrivende debitor.
 Justitsministeriet er enig i, at en differentieret  

 morarentesats bl.a. vil kunne medføre problemer i forbindelse med  

 behandlingen af inkassosager, hvor der som regel ikke foreligger  

 nærmere oplysninger om parternes status og indgåelsen af den  

 aftale, der eventuelt ligger til grund for skyldforholdet.
 Hertil kommer, at den foreslåede ændring af  

 morarentesatsens beregningsgrundlag (diskontoen afløses af  

 udlånsrenten) og forhøjelsen af procenttillægget (fra 5  

 til 7 pct.) vil medføre en ret begrænset forhøjelse af  

 morarentesatsen i forhold til det nuværende niveau.
På den anførte baggrund finder  

 Justitsministeriet, at der ikke bør indføres en differentieret  

 morarentesats.
Lovforslaget er udformet i overensstemmelse hermed og  

 indebærer således, at den ændrede morarentesats vil  

 gælde generelt på rentelovens område, jf. lovforslagets  

 § 1, nr. 8-9 (de foreslåede ændringer til § 5,  

 stk. 1-2).
 Justitsministeriet er imidlertid indstillet på at  

 tage initiativ til at nedsætte morarenten i forbrugerforhold, hvis  

 renteudviklingen på et senere tidspunkt skulle medføre, at det  

 lovbestemte tillæg på mindst 7 pct. indebærer et meget  

 betydeligt strafelement.
4.4. Fravigelse af lovens regler 4.4.1. Muligheden for at fravige lovens regler om morarente i  

 handelsforhold Indledning Som nævnt under pkt. 3.1.1. finder renteloven  

 når der bortses fra visse beskyttelsespræceptive regler i  

 forbrugerforhold   kun anvendelse, hvis andet ikke er aftalt eller  

 følger af handelsbrug eller anden sædvane eller er bestemt ved  

 eller i henhold til lov, jf. lovens § 1, stk. 3.
Efter Justitsministeriets opfattelse bør denne  

 ordning i videst mulig omfang opretholdes.
Herfor taler navnlig hensynet til  

 erhvervslivets muligheder for at regulere egne forhold på anden vis end  

 gennem (præceptiv) lovgivning.
 Justitsministeriet har på denne baggrund generelt  

 overvejet, om det vil være forenelig med direktivet at opretholde den  

 gældende retstilstand for så vidt angår fordringshaverens  

 ret til på andet grundlag end renteloven at kræve morarenter ved  

 forsinket betaling uden for forbrugerforhold.
Fravigelse gennem aftale Efter direktivet er der som udgangspunkt ikke noget til  

 hinder for, at det i handelsforhold fortsat overlades til parterne gennem  

 aftale at fastlægge betalingsvilkår i forbindelse med levering af  

 varer eller tjenesteydelser.
Dette fremgår udtrykkeligt af direktivets  

 artikel 3, stk. 1, litra a og d, om morarentens begyndelsestidspunkt og  

 størrelse.
 Efter direktivets artikel 3, stk. 3, skal aftalte  

 vilkår om bl.a. følgerne af forsinket betaling dog ikke kunne  

 påberåbes af skyldneren (eller skal give kreditor grundlag for  

 krav om skadeserstatning), hvis aftalevilkåret efter en konkret  

 bedømmelse må anses for klart urimeligt over for kreditor, jf.  

 nærmere herom nedenfor under pkt. 4.6.1. Direktivbestemmelsen omfatter  

 kun aftalevilkår, der er klart urimelige over for kreditor, og  

 bestemmelsen ændrer ikke ved, at der som udgangspunkt er aftalefrihed  

 efter direktivet.
 På den anførte baggrund foreslås der  

 ikke ændringer i den gældende ordning efter renteloven, hvorefter  

 parterne uden for forbrugerforhold som udgangspunkt kan aftale at fravige  

 reglerne om morarente mv.
 Lovforslagets § 1, nr. 2 (den foreslåede  

 § 1, stk. 3) er udformet i overensstemmelse hermed.
Fravigelse gennem handelsbrug eller anden sædvane Bestemmelsen i direktivets artikel 3 regulerer som  

 nævnt spørgsmål om morarenter i tilfælde af  

 forsinket betaling.
Ved udtrykket »forsinket betaling« skal efter direktivets  

 artikel 2, stk. 2, forstås overskridelse af den  

 aftalemæssige eller lovbestemte betalingsfrist.
 At direktivet ikke udtrykkelig regulerer  

 spørgsmålet om morarente på grundlag af handelsbrug eller  

 anden sædvane medfører ikke, at direktivet er til hinder for en  

 ordning, hvorefter en fordringshaver under henvisning til en sædvane  

 på området kan kræve et større rentebeløb,  

 end hvad der ellers følger af direktivets regler om  

 begyndelsestidspunktet og størrelsen af morarenten (artikel 3,  

 stk. 1, litra a og d). Det bemærkes herved, at medlemsstaterne kan  

 fastsætte eller opretholde regler, der giver kreditor en videre  

 beskyttelse end efter direktivets bestemmelser, jf. minimumsklausulen i  

 artikel 6, stk. 2.
 Derimod vil det efter Justitsministeriets opfattelse  

 være i strid med direktivet, hvis en kreditor som følge af  

 handelsbrug eller anden sædvane stilles dårligere, end hvad der  

 følger af direktivets bestemmelser.
 Det foreslås på denne baggrund som nævnt  

 under pkt. 4.2.1., at en fordringshaver, selv om andet måtte  

 følge af handelsbrug eller anden sædvane, skal kunne kræve  

 morarente efter bestemmelserne i rentelovens §§ 3-5, hvis der er tale om  

 forsinket betaling i handelsforhold, som er omfattet af direktivets  

 anvendelsesområde.
 Lovforslagets § 1, nr. 3 (den foreslåede  

 § 1, stk. 4, 1. og 3. pkt.) er udformet i overensstemmelse  

 hermed.
Fravigelse gennem anden lovgivning Efter direktivet stilles der alene visse mindstekrav til  

 beskyttelsesniveauet for kreditor ved forsinket betaling i handelsforhold.  

 Disse krav tilsigtes efter lovforslaget opfyldt ved gennemførelsen af  

 en række ændringer i de generelle regler i renteloven.
Rentelovens almindelige regler er fraveget i en  

 række lovbestemmelser.
Det drejer sig navnlig om bestemmelser, der  

 indeholder en særskilt regulering af spørgsmål om  

 morarentens begyndelsestidspunkt og morarentesatsen, jf. nærmere  

 ovenfor under pkt. 3.1.1. De her nævnte eksempler på  

 særlige rentebestemmelser vedrører områder, som falder  

 uden for direktivets anvendelsesområde.
 Således må de særlige renteregler i  

 checkloven, vekselloven, forsikringsaftaleloven, erstatningsansvarsloven samt  

 CMR-loven antages at falde uden for direktivets regulering af forsinket  

 betaling i visse handelsforhold (betaling for levering af varer eller  

 tjenesteydelser), jf. også direktivets betragtning 13. Efter  

 Justitsministeriets opfattelse ses der heller ikke i øvrigt at  

 være behov for som følge af direktivet at ændre  

 reguleringen i anden lovgivning af spørgsmål om morarenter ved  

 forsinket betaling.
 Med henblik på opfyldelsen af direktivet (artikel 3,  

 stk. 1, litra d) sker der dog en forhøjelse af morarentesatsen i  

 forhold til det gældende niveau, jf. nærmere ovenfor under pkt.  

 4.3. Forhøjelsen foreslås som nævnt gennemført  

 generelt på rentelovens område, og den ændrede  

 morarentesats vil således gælde for fordringer på  

 formuerettens område, medmindre morarenten mv. er særligt  

 reguleret i anden lovgivning.
4.4.2. Fravigelse ved sædvane mv. i forbrugerforhold Efter Justitsministeriets opfattelse vil det være i  

 strid med direktivet, hvis en kreditor inden for direktivets  

 anvendelsesområde (dvs. i visse handelsforhold) som følge af  

 handelsbrug eller anden sædvane stilles dårligere, end hvad der  

 følger af direktivets bestemmelser.
 Lovforslaget indeholder i lyset af direktivet en  

 række bestemmelser, hvorefter lovens regler ikke kan fraviges til skade  

 for fordringshaveren ved handelsbrug eller anden sædvane, jf.  

 lovforslagets § 1, nr. 3 og 11 (den foreslåede § 1,  

 stk. 4, 1. og 3. pkt., samt de foreslåede § 9 a, stk. 2,  

 1. pkt., og § 9 b, stk. 4, 2. pkt.). Der henvises til pkt. 4.4.1.  

 samt pkt. 4.5.1. og 4.5.4.
 Justitsministeriet har på denne baggrund endvidere  

 overvejet, om muligheden for at fravige rentelovens regler ved handelsbrug  

 eller anden sædvane til skade for skyldneren bør ophæves  

 generelt i forbrugerforhold.
En sådan ændring vil navnlig indebære,  

 at lovens § 5 (om morarentesatsen) ikke vil kunne fraviges til skade for  

 forbrugeren ved sædvane.
Lovforslaget medfører imidlertid en  

 generel forhøjelse af den lovbestemte morarentesats.
På forbrugerområdet gælder der  

 formentlig i praksis meget få sædvaner mv., som bindende fraviger  

 renteloven til skade for skyldneren.
I retspraksis synes der generelt at  

 være mindre tilbøjelighed til at anerkende byrdefulde  

 sædvaner, som forbrugerne ikke kan forventes at kende.
I forbindelse  

 med høringen over et udkast til lovforslaget er der bl.a. peget  

 på, at den omstændighed, at loven efter sin ordlyd tillader  

 fravigelse ved sædvane, skaber en usikkerhed, som i sig selv er  

 uheldig, og som kan misbruges af kreditorer ved at påberåbe sig  

 sædvaner, som reelt ikke foreligger.
På den anførte baggrund finder  

 Justitsministeriet, at det i forbrugerforhold ikke bør være  

 muligt at fravige rentelovens regler til skade for skyldneren (forbrugeren)  

 ved handelsbrug eller anden sædvane.
Lovforslaget er udformet i  

 overensstemmelse hermed, jf. lovforslagets § 1, nr. 3 (den  

 foreslåede § 1, stk. 4, 2. pkt.).
4.5. Inddrivelsesomkostninger 4.5.1. Ændringer som følge af direktivet Efter direktivets artikel 3, stk. 1, litra e, er  

 kreditor, medmindre skyldneren ikke er ansvarlig for forsinkelsen, berettiget  

 til at kræve rimelig kompensation af skyldneren for alle  

 relevante omkostninger ved inddrivelse, der skyldes sidstnævntes  

 forsinkede betaling.
Det følger endvidere af direktivet, at i  

 forbindelse med omkostningerne ved inddrivelse skal principperne om  

 gennemsigtighed og proportionalitet i forhold til gælden overholdes.  

 Medlemsstaterne kan under overholdelse af de nævnte principper  

 fastsætte et maksimalt beløb for omkostningerne ved inddrivelse  

 for forskellige niveauer af gæld.
 Med henblik på opfyldelse af direktivets artikel 3,  

 stk. 1, litra e, foreslås det, at fordringshaveren kan  

 kræve, at skyldneren betaler fordringshaverens rimelige og relevante  

 omkostninger ved udenretlig inddrivelse af fordringen, medmindre forsinkelsen  

 med betalingen ikke beror på skyldnerens forhold, jf. lovforslagets  

 § 1, nr. 11 (den foreslåede § 9 a, stk. 1).
Den foreslåede bestemmelse tager således alene  

 sigte på spørgsmål om fordringshaverens ret til at  

 kræve betaling for omkostninger ved udenretlig inddrivelse af  

 fordringen.
Spørgsmål om fordringshaverens ret til at  

 kræve udgifter til en indenretlig inddrivelse betalt af skyldneren er  

 allerede reguleret i retsplejelovens regler om sagsomkostninger (§§ 312,  

 stk. 2, og 503 vedrørende fastsættelse af henholdsvis  

 sagsomkostninger i byretten og fogedretten), og lovforslaget ændrer  

 ikke herved, jf. den foreslåede § 9 a, stk. 4.
Det fremgår af direktivet, at kreditors adgang til  

 at kræve betaling hos skyldneren for inddrivelsesomkostninger er  

 underlagt tre betingelser: For det første skal der være tale om  

 et inddrivelsesskridt i direktivets forstand.
For det andet kan der alene  

 kræves betaling for »relevante« omkostninger, og for det tredje har  

 kreditor kun krav på »rimelig« kompensation.
Den nærmere afgrænsning af, hvornår der  

 er tale om »inddrivelse« (på engelsk: »recovery«), giver anledning til  

 tvivl.
Efter Justitsministeriets opfattelse må direktivet antages at  

 skulle forstås således, at det både omfatter den situation,  

 at kreditor selv forestår inddrivelsen af sin fordring hos skyldneren  

 (egeninkasso), og de tilfælde, hvor kreditor lader en anden, f.eks. et  

 inkassobureau eller en advokat, forestå inddrivelsen af fordringen  

 (fremmedinkasso).
I lyset heraf foreslås det, at fordringshaveren i  

 begge de nævnte situationer skal kunne kræve, at skyldneren  

 betaler fordringshaverens rimelige og relevante omkostninger ved inddrivelse  

 af fordringen.
Der vil bl.a. være tale om inddrivelse (inkasso),  

 når der udsendes inkassoskrivelse til skyldneren, indgås en  

 betalingsaftale (frivilligt forlig) eller foretages andre egentlige  

 inkassoskridt vedrørende den pågældende fordring.
Som nævnt følger det af direktivet, at  

 fordringshaveren skal kunne kræve betaling af rimelige og relevante  

 omkostninger ved inddrivelse af fordringen.
Det er ikke nærmere fastsat  

 i direktivet, hvad der skal forstås ved begreberne »rimelig  

 kompensation« og »alle relevante omkostninger«.
Det må på den  

 baggrund antages, at der er overladt medlemsstaterne et forholdsvis vidt  

 råderum med hensyn til at fastlægge betingelserne for og omfanget  

 af fordringshaverens krav på betaling af inddrivelsesomkostninger.
Hvad der er relevante omkostninger må  

 vurderes i det konkrete tilfælde, men omkostningerne vil bl.a. ikke  

 være relevante, hvis det stod klart for fordringshaveren, at  

 forsøget på inddrivelse ikke ville lykkes.
Dette vil f.eks.  

 kunne være tilfældet, hvis samme eller andre krav inden for  

 kortere tid uden held er forsøgt inddrevet i fogedretten.
På  

 samme måde vil der i almindelighed heller ikke være tale om  

 relevante udgifter, hvis en fordring inden for kortere tid er overgivet til  

 flere forskellige inkassobureauer og/eller advokater.
Kravet om, at  

 omkostningerne skal være relevante (og rimelige), må endvidere  

 ses i sammenhæng med reglerne i inkassolovens §§ 9-11 om god  

 inkassoskik.
Det følger bl.a. af disse regler, at der   medmindre  

 særlige omstændigheder foreligger   ikke må  

 iværksættes yderligere inkassoskridt, før der er sendt en  

 påkravsskrivelse, og en i påkravet angivet frist er  

 udløbet.
 Henvisningen til rimelige omkostninger  

 indebærer, at der ikke kan kræves betaling for omkostninger, der  

 ligger ud over, hvad der sædvanligvis er forbundet med det  

 pågældende inddrivelsesskridt, og at der ikke kan kræves  

 betaling for større samlede omkostninger, end hvad der ud fra en  

 konkret vurdering må anses for at være rimeligt.
Justitsministeriet finder, at der ved  

 bekendtgørelse bør fastsættes nærmere regler for,  

 hvilke udgifter fordringshaveren kan kræve betalt efter § 9 a,  

 stk. 1. Med sådanne regler vil der blive skabt en klarere  

 retsstilling på området.
Der henvises til den foreslåede  

 § 9 a, stk. 3, der er omtalt nedenfor under pkt. 4.5.3.
Efter den foreslåede § 9 a, stk. 1, skal  

 inddrivelsesomkostninger som nævnt kun betales, hvis forsinkelsen med  

 betalingen beror på skyldnerens forhold.
Bestemmelsen, der er medtaget  

 under hensyntagen til direktivet, medfører ingen ændringer i den  

 gældende retstilstand, hvorefter fordringshaveren ikke kan  

 iværksætte inkassoskridt mod skyldneren, hvis fordringshaveren  

 ikke har opfyldt sine forpligtelser efter kontrakten.
 Det bør i lyset af direktivet, som tilsigter at  

 give kreditor en minimumsbeskyttelse, fremgå udtrykkeligt af loven, at  

 den foreslåede § 9 a, stk. 1, ikke kan fraviges til skade for  

 fordringshaveren ved aftale eller ved handelsbrug eller anden  

 sædvane.
Det foreslås endvidere, at § 9 a, stk. 1,  

 i forbrugerforhold heller ikke skal kunne fraviges til skade for skyldneren  

 ved aftale eller ved handelsbrug eller anden sædvane.
Fordringshaveren  

 vil således ikke kunne kræve betaling ud over, hvad der må  

 anses for at være rimelige og relevante inddrivelsesomkostninger.
 Justitsministeriet vil som nævnt ovenfor i  

 medfør af den foreslåede § 9 a, stk. 3, kunne  

 fastsætte nærmere regler for, hvilke udgifter fordringshaveren  

 kan kræve betalt efter § 9 a, stk. 1.
4.5.2. Generel anvendelse af de foreslåede regler om betaling for  

 inddrivelsesomkostninger på rentelovens område Som nævnt under pkt. 4.5.1., foreslås der  

 gennemført lovregler om fordringshavers adgang til at få  

 dækket sine inddrivelsesomkostninger hos skyldner.
 De foreslåede regler vil som minimum skulle  

 gennemføres for krav på vederlag i henhold til aftale om  

 levering af varer eller tjenesteydelser, som er indgået mellem  

 erhvervsdrivende som led i deres erhverv eller mellem en erhvervsdrivende som  

 led i sit erhverv og en ordregivende offentlig myndighed mv.  

 Justitsministeriet har imidlertid overvejet, om de nye regler bør  

 gælde generelt på rentelovens område.
En generel gennemførelse af de foreslåede  

 regler indebærer, at fordringshaveren også i forbrugerforhold vil  

 kunne kræve rimelige og relevante inddrivelsesomkostninger betalt af  

 skyldneren.
Det vil formentlig betyde, at forbrugeren i en række  

 tilfælde vil komme til at betale den erhvervsdrivendes  

 inddrivelsesudgifter i videre omfang end hidtil.
Heroverfor står imidlertid, at den direktivbestemte  

 regulering på grund af sin brede og generelle udformning (kreditor skal  

 have krav på at få rimelig kompensation for alle relevante  

 omkostninger) forekommer velegnet som grundlag for en generel regulering af  

 spørgsmålet om fordringshaveres dækning for udenretlige  

 inddrivelsesomkostninger.
Der vil herved blive skabt en ensartet retlig  

 ramme, der ikke helt overlader spørgsmålet til parternes aftale  

 i det enkelte tilfælde.
 Hensynet til at sikre en ensartet adgang til at få  

 dækket inddrivelsesomkostninger hos skyldneren taler således med  

 betydelig vægt for, at reglerne bliver af generel karakter, jf. herved  

 også betænkning nr. 1321/1996 om inkassovirksomhed (side 58),  

 hvor den pågældende arbejdsgruppe bl.a. anbefalede, at kreditors  

 ret til at kræve inkassoomkostninger betalt af skyldner uden hjemmel i  

 aftalen eventuelt blev reguleret generelt og uafhængigt af, om kreditor  

 har benyttet sig af et inkassobureau eller ej.
Det bemærkes, at der i Norge og Sverige er  

 gennemført særlig lovgivning om kreditorers ret til erstatning  

 for inddrivelsesomkostninger, der også finder anvendelse i  

 forbrugerforhold.
Der henvises til pkt. 4.5.3. nedenfor.
 Justitsministeriet finder på den anførte  

 baggrund, at de foreslåede regler om dækning for  

 inddrivelsesomkostninger bør gælde generelt for fordringer  

 på formuerettens område, og lovforslaget er udformet i  

 overensstemmelse hermed, jf. lovforslagets § 1, nr. 1 (den  

 foreslåede § 1, stk. 2).
4.5.3. Bemyndigelse for justitsministeren til at fastsætte  

 nærmere regler for, hvilke udgifter der kan kræves betalt efter  

 § 9 a, stk. 1 Med lovforslagets § 1, nr. 11 (den foreslåede  

 § 9 a, stk. 3) foreslås der indsat en  

 bemyndigelsesbestemmelse i loven, der giver justitsministeren mulighed for  

 ved bekendtgørelse at fastsætte nærmere regler for, hvilke  

 udgifter fordringshaveren kan kræve betalt efter § 9 a,  

 stk. 1.
Direktivet åbner som nævnt ovenfor under pkt.  

 4.5.1. mulighed for, at medlemsstaterne under overholdelse af bl.a.  

 proportionalitetsprincippet kan fastsætte et maksimalt beløb for  

 omkostninger ved inddrivelse for forskellige niveauer af gæld.
Der  

 findes både i norsk og svensk ret regler for skyldnerens maksimale  

 erstatningspligt ved udenretlig inddrivelse.
Der henvises for norsk rets  

 vedkommende til kongelig resolution af 14. juli 1989 (inkassoforskriften  

 FOR 1989-07-14 nr. 562) og for svensk rets vedkommende til förordning  

 (1981:1057) om ersättning för inkassokostnader m.m.
Reglerne er  

 omtalt i betænkning nr. 1321 fra 1996 om inkassovirksomhed, side 32 og  

 39.
Der vil med bemyndigelsesbestemmelsen kunne  

 fastsættes lignende regler i dansk ret.
Disse regler vil efter  

 forslaget kunne fastsættes med henblik på, at udgifterne skal  

 være gennemsigtige og stå i passende forhold til fordringen,  

 herunder regler om, at der ved fordringer inden for bestemte  

 beløbsgrænser alene kan kræves betaling op til visse  

 maksimumsbeløb.
Justitsministeriet vil snarest muligt efter  

 fremsættelsen af lovforslaget iværksætte et arbejde, hvor  

 også de berørte organisationer mv. vil blive inddraget, med  

 henblik på udarbejdelse af sådanne regler.
 Justitsministeriet agter endvidere   i lyset af de  

 foreslåede regler i §§ 9a og 9 b   at foretage de fornødne  

 justeringer i pantebrevsformularernes bestemmelser om kreditors panteret for  

 omkostninger, der er afholdt ved inddrivelse, og størrelsen af  

 rykkergebyrer.
4.5.4. Særligt om rykker- og inkassogebyrer Efter direktivet skal fordringshaveren som nævnt  

 kunne kræve betaling for rimelige og relevante omkostninger ved  

 inddrivelse af fordringen.
Det giver anledning til tvivl, om udsendelse af  

 rykkerskrivelse til skyldneren (både som led i egen- og fremmedinkasso)  

 samt overgivelse af sagen til fremmedinkasso, f.eks. hos en advokat eller et  

 inkassobureau, må anses for at være inddrivelse i direktivets  

 forstand.
Med henblik på at sikre, at der ikke kan rejses  

 spørgsmål om gennemførelsen af direktivet på dette  

 punkt, bygger lovforslaget på den forudsætning, at der er tale om  

 inddrivelse, når der udsendes rykkerskrivelser mv.
Der er med virkning fra 1. juli 2001 gennemført  

 regler om rykkergebyrer mv. i renteloven (den nuværende § 9 a),  

 som alene gælder i forbrugerforhold, jf. lov nr. 462 af 7. juni 2001 om  

 ændring af renteloven.
Den nuværende § 9 a gælder  

 både med hensyn til rykkerskrivelser udsendt af den erhvervsdrivende  

 selv, og hvor dette er overladt til andre, f.eks. et inkassobureau eller  

 advokat.
Der kan højst opkræves et gebyr på 100 kr. pr.  

 rykkerskrivelse og højst for 3 rykkerskrivelser vedrørende  

 samme fordring.
Endvidere kan der højst opkræves et inkassogebyr  

 på 100 kr.
 Med lovforslaget sker der ikke materielle ændringer  

 i den beskrevne retstilstand i forbrugerforhold, og lovforslaget  

 medfører således på dette punkt alene, at reglerne om loft  

 over rykkergebyrer mv. i forbrugerforhold indsættes i en ny § 9 b  

 i renteloven, jf. lovforslagets § 1, nr. 11.
 Efter direktivet kræves det ikke, at der i de af  

 direktivet omfattede handelsforhold fastsættes tilsvarende detaljerede  

 regler som i forbrugerforhold, men alene, at fordringshaveren får krav  

 på »rimelig« kompensation for relevante inddrivelsesomkostninger.
Imidlertid er det nærliggende at anse et rykker- og  

 inkassogebyr på 100 kr. for i almindelighed at være rimeligt  

 også i handelsforhold.
Det foreslås derfor at udvide  

 anvendelsesområdet for de gældende gebyrregler i renteloven,  

 således at de også gælder uden for forbrugerforhold.  

 Reglerne bør uden for forbrugerforhold kunne fraviges ved aftale eller  

 handelsbrug eller anden sædvane.
Under hensyn til direktivet  

 foreslås det dog, at denne mulighed for at fravige lovreglen skal  

 gælde med forbehold for den foreslåede § 9 a, hvorefter  

 kreditor altid har krav på dækning af rimelige og relevante  

 inddrivelsesomkostninger.
 Der henvises til lovforslagets § 1, nr. 2-3 og 11  

 (den foreslåede § 1, stk. 3 og stk. 4, 1. pkt., samt  

 § 9 b, stk. 4).
4.6. Urimelige kontraktvilkår 4.6.1. Aftalelovens § 36 Efter direktivets artikel 3, stk. 3, skal  

 medlemsstaterne sikre, at aftalte vilkår om betalingsfristen eller  

 konsekvenserne af forsinket betaling, der efter en konkret bedømmelse  

 må anses for at være klart urimelige over for kreditor, enten  

 ikke kan påberåbes af skyldneren eller giver kreditor grundlag  

 for krav om skadeserstatning.
I de tilfælde, hvor det  

 pågældende aftalevilkår ikke kan påberåbes af  

 skyldneren, skal aftalen udfyldes med de lovbestemte vilkår, medmindre  

 de nationale domstole fastsætter andre, rimelige betingelser.
 Den nævnte direktivbestemmelse må efter  

 Justitsministeriets opfattelse forstås således, at  

 medlemsstaterne kan vælge, om virkningen af, at et aftalevilkår  

 er urimeligt over for kreditor, skal være ugyldighed eller pligt til at  

 betale skadeserstatning.
I dansk ret findes der allerede regler, hvorefter  

 kontraktvilkår af den nævnte karakter vil kunne erklæres  

 ugyldige.
Af generalklausulen i aftalelovens § 36 følger  

 således, at en aftale eller anden retshandel kan ændres eller  

 tilsidesættes helt eller delvis, hvis det vil være urimeligt  

 eller i strid med redelig handlemåde at gøre den gældende.  

 Ved bedømmelsen af, hvorvidt det vil være urimeligt eller i  

 strid med redelig handlemåde at gøre en aftale gældende,  

 skal der efter § 36, stk. 2, tages hensyn til forholdene ved  

 aftalens indgåelse, aftalens indhold og senere indtrufne  

 omstændigheder.
Der skal således foretages en samlet vurdering af  

 aftalen og forholdet mellem parterne.
 Formålet med aftalelovens § 36 er bl.a. at give  

 en civilretlig beskyttelse mod, at en økonomisk stærkere og mere  

 sagkyndig part misbruger sin overlegne stilling, f.eks. ved at bruge  

 standardkontrakter med vilkår, der ensidigt tjener den stærkere  

 parts interesser.
Aftalelovens § 36 gælder generelt på  

 formuerettens område.
Aftalelovens § 36 kan ikke  

 tilsidesættes ved parternes aftale.
Generalklausulen i aftalelovens § 36 vil kunne  

 anvendes af domstolene til at ændre eller tilsidesætte  

 aftalevilkår vedrørende betalingsfristen eller konsekvenserne af  

 forsinket betaling, som set i forhold til bestemmelserne i rentelovens  

 §§ 3-5 ud fra en samlet vurdering af den konkrete sags  

 omstændigheder er urimelige over for kreditor.
Efter aftalelovens  

 § 36 stilles der således alene krav om, at en aftale skal  

 være urimelig   ikke som efter direktivet »klart urimelig«   for at den  

 kan ændres eller tilsidesættes.
 Efter Justitsministeriets opfattelse er der derfor ikke  

 behov for lovændringer for at opfylde direktivet på dette  

 punkt.
4.6.2. Retsmidler ved urimelige kontraktvilkår Som nævnt under pkt. 2, følger det af  

 direktivet, at der i kreditorernes og konkurrenternes interesse skal findes  

 egnede og effektive midler til at bringe anvendelsen af klart urimelige  

 kontraktvilkår til ophør, jf. nærmere direktivets artikel  

 3, stk. 4-5.
 Det fremgår ikke nærmere af direktivet, hvilke  

 forpligtelser der påhviler medlemsstaterne med hensyn til at sikre, at  

 der ikke anvendes urimelige standardkontraktvilkår i handelsforhold.  

 Efter Justitsministeriets opfattelse må bestemmelserne formentlig  

 forstås således, at medlemsstaterne er overladt et vist  

 råderum ved den nærmere fastsættelse i de nationale  

 lovgivninger af egnede og effektive midler til at bringe anvendelsen af klart  

 urimelige standardkontraktvilkår til ophør.
 Ifølge markedsføringsloven må private  

 erhvervsvirksomheder og offentlige virksomheder, som kan sidestilles hermed,  

 ikke foretage handlinger, som strider mod god markedsføringsskik, jf.  

 lovens § 1. Affattelsen af aftalevilkår såvel i  

 enkeltstående kontrakter som i standardkontrakter er et led i  

 erhvervsdrivendes markedsføring og er som sådan omfattet af  

 bestemmelsen.
Forbrugerombudsmanden fører i medfør af  

 markedsføringslovens § 15 tilsyn med, at loven overholdes.  

 Forbrugerombudsmanden kan bl.a. rejse sager for domstolene om  

 nedlæggelse af forbud mod handlinger i strid med loven.
Der kan  

 nedlægges forbud mod anvendelse af urimelige kontraktvilkår,  

 både over for enkeltvirksomheder og sammenslutninger af sådanne,  

 såfremt disse anvender eller opfordrer til anvendelse af urimelige  

 kontraktvilkår.
 Forbrugerombudsmandens kompetence er efter  

 markedsføringsloven ikke begrænset til forbrugerforhold.  

 Forbrugerombudsmanden vil således efter loven kunne behandle  

 spørgsmål om lovligheden af de i direktivet nævnte former  

 for standardkontraktvilkår (til skade for mindre virksomheder mv.).  

 Forbrugerombudsmanden vil på baggrund af henvendelser fra små  

 eller mellemstore erhvervsdrivende eller sammenslutninger af sådanne  

 erhvervsdrivende (private brancheorganisationer) kunne rejse sag ved  

 domstolene i overensstemmelse med markedsføringslovens regler.
Muligheden for at anlægge sag efter  

 markedsføringsloven tilkommer ikke kun Forbrugerombudsmanden.
Efter  

 loven vil sag om forbud mod anvendelse af urimelige kontraktvilkår som  

 led i markedsføringen således kunne anlægges af enhver med  

 retlig interesse deri, jf. markedsføringslovens § 19,  

 stk. 1. I bemærkningerne til denne bestemmelse er det bl.a.  

 anført, at forbudssag vil kunne anlægges af en sammenslutning af  

 erhvervsdrivende, hvis der foreligger en retlig interesse.
Den enkelte erhvervsdrivende vil desuden selv i de  

 konkrete tilfælde kunne anlægge sag til prøvelse af  

 gyldigheden af et (standard)kontraktvilkår om betalingsfristen og  

 konsekvenserne af forsinket betaling.
En erhvervsdrivende vil i den  

 forbindelse kunne støttes af vedkommendes brancheorganisation, der  

 som mandatar   vil kunne føre sagen på den erhvervsdrivendes  

 vegne.
Lovforslaget indeholder på denne baggrund ikke  

 forslag til særlige regler om håndhævelse af direktivets  

 forbud mod klart urimelige (standard)kontraktvilkår over for  

 kreditorer.
Det bemærkes, at spørgsmålet om en eventuel  

 ændring af retsplejelovens bestemmelser om  

 søgsmålskompetence, herunder i hvilket omfang sammenslutninger  

 af private erhvervsdrivende eventuelt selvstændigt bør kunne  

 føre sag ved domstolene med virkning for de enkelte erhvervsdrivende,  

 indgår i Retsplejerådets igangværende overvejelser om en  

 reform af den civile retspleje, og således her vil blive gjort til  

 genstand for en generel vurdering.
4.7. Retlig anerkendelse af ejendomsforbehold Som nævnt under pkt. 2, følger det af  

 direktivets artikel 4, at medlemsstaterne i overensstemmelse med de nationale  

 bestemmelser, der skal anvendes i henhold til de internationalt privatretlige  

 regler, skal sørge for, at sælger bevarer ejendomsretten til  

 varer, indtil de er fuldstændig betalt, dersom der udtrykkeligt er  

 indgået en aftale mellem køber og sælger om  

 ejendomsforbehold, inden varerne leveres.
Formålet med artikel 4 er at sikre, at sælgere  

 skal kunne gøre et ejendomsforbehold gældende overalt i  

 Fællesskabet, hvis ejendomsforbeholdet er gyldigt i henhold til det  

 lands lovgivning, som lovvalgsreglerne peger på.
Bestemmelsen  

 indebærer ikke, at medlemsstaterne skal fastsætte eller  

 ændre nationale bestemmelser om gyldigheden af ejendomsforbehold.
Der  

 henvises herved til direktivets betragtning 21.
Dansk ret indeholder ikke regler, der hindrer en  

 sælger i at gøre et (gyldigt) ejendomsforbehold gældende.  

 Det vil derfor ikke kræve lovgivning at gennemføre den  

 nævnte direktivbestemmelse i dansk ret.
Det bemærkes i den  

 forbindelse, at der i tilfælde, hvor dansk ret finder anvendelse,  

 stilles krav om, at parterne har aftalt ejendomsforbehold senest ved  

 overgivelsen af varen til køberen, jf. kreditaftalelovens § 50,  

 stk. 1, jf. § 34, stk. 1, nr. 1.
4.8. Inddrivelsesprocedurer for ubestridte krav Direktivets artikel 5 forpligter medlemsstaterne til at  

 indrette effektive inkassoprocedurer, der normalt giver mulighed for at  

 tilvejebringe et grundlag for tvangsfuldbyrdelse inden 90 dage.
Bestemmelsen  

 er nærmere omtalt ovenfor under pkt. 2.
Retsplejeloven indeholder ikke regler om en særlig  

 inkassoproces.
I praksis afgøres inkassosager, dvs. sager om ubestridt  

 gæld, dog væsentligt hurtigere end sager, hvor sagsøgers  

 krav bestrides.
Typisk afsiges der dom allerede efter første  

 retsmøde, fordi sagsøgte enten har anerkendt gælden eller  

 er udeblevet, herunder ikke har fremsendt skriftligt svarskrift i sagen.
 I praksis vil der således i inkassosager kunne  

 opnås tvangsfuldbyrdelsesgrundlag (dom) inden for kort tid og i hvert  

 fald normalt inden for et tidsrum af 90 dage.
Kravet i direktivets artikel 5 om hurtige  

 inkassoprocedurer for ubestridt gæld kan på denne baggrund ikke  

 antages at kræve lovændringer.
Det bemærkes herved, at  

 direktivet ikke stiller krav om, at medlemsstaterne vedtager en særlig  

 procedure eller ændrer deres eksisterende retsprocedurer på en  

 bestemt måde, jf. direktivets betragtning 23.
5. Høring Et udkast til lovforslag har været til høring  

 hos følgende organisationer mv.:
 Præsidenten for Østre Landsret,  

 Præsidenten for Vestre Landsret, Præsidenten for Sø- og  

 Handelsretten, Præsidenten for Københavns Byret,  

 Præsidenterne for retterne i Århus, Odense, Aalborg og Roskilde,  

 Den Danske Dommerforening, Foreningen af dommerfuldmægtige i Danmark,  

 Advokatrådet, Akademikernes Centralorganisation,  

 Amtsrådsforeningen, Arbejderbevægelsens Erhvervsråd,  

 Brancheorganisationen for Forbrugerelektronik, Butikshandelens  

 Fællesråd, Byggeriets Firkant, Danmarks Fiskeindustri- og  

 Eksportforening, Danmarks Nationalbank, Dansk Annoncørforening, Dansk  

 Arbejdsgiverforening, Dansk Automobilforhandler Forening, Dansk Detail  

 Kreditråd, Dansk Ejendomsmæglerforening, Dansk Handel og Service,  

 Dansk Industri, Dansk Inkassobrancheforening, Dansk Kreditchefforening, Dansk  

 Markedsføringsforbund, Dansk Organisation af Detailhandelskæder,  

 Dansk Postordreforening, Danske Dagblades Forening, Danske  

 Entreprenører, Danske Finansieringsselskabers Forening, De Samvirkende  

 Købmandsforening, Den Danske Boghandlerforening, Det Danske  

 Handelskammer, Elinstallatørernes Landsforening,  

 Erhvervssammenslutningen G-1930, FEHA, Finansrådet, Finansstyrelsen,  

 Forbrugerombudsmanden, Forbrugerrådet, Forenede Danske Motorejere,  

 Foreningen af Pantefogeder, Formanden for Forbrugerklagenævnet,  

 Formanden for Pengeinstitutankenævnet, Formanden for  

 Realkreditankenævnet, Forsikring og Pension, Frederiksberg Kommune,  

 Fællesforeningen for Danmarks Brugsforeninger, HK-Landsklubben,  

 Håndværksrådet, Kommunernes Landsforening,  

 Konkurrencestyrelsen, Københavns Kommune, Landbrugsraadet,  

 Landsforeningen Loyal Handel, Landsorganisationen i Danmark, Liberale  

 Erhvervs Råd, Oliebranchens Fællesrepræsentation,  

 Politiforbundet i Danmark, Radiobranchen, Realkreditrådet,  

 Rigspolitichefen og Sammenslutningen af Landbrugets Arbejdsgiverforening.
6. Lovforslagets økonomiske og administrative konsekvenser Lovforslaget vil have direkte betydning for offentlige  

 myndigheder, hvor disse optræder som privatretlige subjekter i visse  

 handelsforhold mv., som er omfattet af lovforslaget.
Offentlige myndigheders  

 retsstilling som kreditor vil således her blive styrket.
For så vidt angår offentligretlige krav er der  

 i visse dele af lovgivningen henvist til § 5 i lov om renter ved forsinket  

 betaling m.v.
I det omfang dette er tilfældet, vil lovforslaget betyde  

 en højere forrentning, og dette vil således medføre en  

 vis merindtægt for det offentlige.
Det er imidlertid ikke på  

 nuværende tidspunkt muligt at opgøre størrelsen  

 heraf.
Lovforslaget indeholder en styrkelse af kreditors  

 retsstilling ved forsinket betaling i såvel erhvervsforhold som i  

 forbrugerforhold.
Dette vil samlet set medføre positive  

 erhvervsøkonomiske konsekvenser.
 Lovforslaget har ingen miljømæssige  

 konsekvenser.
 Lovforslaget indeholder bestemmelser, der  

 gennemfører Europa-Parlamentets og Rådets direktiv 2000/35/EF af  

 29. juni 2000 om bekæmpelse af forsinket betaling i  

 handelstransaktioner.
 Et udkast til bekendtgørelse om, hvilke udgifter  

 fordringshaveren kan kræve betalt efter den foreslåede § 9  

 a, stk. 1, jf. lovforslagets § 1, nr. 11, vil blive forelagt for  

 Økonomi- og Erhvervsministeriets testpanel.
Positive konsekvenser/ mindre udgifter Negative konsekvenser/ merudgifter Økonomiske og administrative konsekvenser for stat,  

 kommuner og amtskommuner Visse merindtægter for det offentlige Ingen Økonomiske og administrative konsekvenser for  

 erhvervslivet Bedre mulighed for at inddrive fordringer Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder bestemmelser, der gennemfører  

 Europa-Parlamentets og Rådets direktiv 2000/35/EF af 29. juni 2000 om  

 bekæmpelse af forsinket betaling i handelstransaktioner Bemærkninger til lovforslagets  

 enkelte bestemmelser Til § 1 Til nr. 1 (§ 1, stk. 2) Det foreslås, at § 9 a (den foreslåede  

 almindelige regel om inddrivelsesomkostninger) og § 9 b (den  

 foreslåede særlige regel om rykkergebyrer mv.) skal gælde  

 for fordringer på formuerettens område.
Denne afgrænsning  

 svarer til rentelovens almindelige anvendelsesområde, jf. lovens  

 § 1, stk. 1, og er endvidere i overensstemmelse med området  

 for den gældende § 9 a (om rykkergebyrer mv.).
Til nr. 2 (§ 1, stk. 3) I bestemmelsen fastsættes det, at renteloven ikke  

 finder anvendelse, hvis andet er bestemt ved eller i henhold til lov, eller  

 hvis andet er aftalt, jf. dog §§ 7, 9 a og 9 b.
Bestemmelsen svarer til,  

 hvad der følger af den gældende regel i rentelovens § 1,  

 stk. 3. I bestemmelsen er der dog foretaget en konsekvensændring  

 som følge af de foreslåede nye regler i § 9 a og § 9  

 b.
 Spørgsmålet om fravigelse af renteloven ved  

 handelsbrug eller anden sædvane er reguleret i lovforslagets § 1,  

 nr. 3.
Til nr. 3 (§ 1, stk. 4) I bestemmelsens 1. pkt. fastsættes det, at  

 renteloven ikke finder anvendelse, hvis andet følger af handelsbrug  

 eller anden sædvane, jf. dog §§ 9 a og 9 b.
Bestemmelsen svarer  

 herved til, hvad der følger af den gældende regel i rentelovens  

 § 1, stk. 3. Med henvisningen til §§ 9 a (stk. 2) og 9 b  

 (stk. 4) er det dog præciseret, at disse regler ikke vil kunne  

 fraviges til skade for fordringshaveren ved handelsbrug eller anden  

 sædvane.
Bestemmelsens 2. pkt. er nyt.
Det foreslås,  

 at renteloven ikke i forbrugerforhold skal kunne fraviges ved handelsbrug  

 eller anden sædvane til skade for skyldneren.
Bestemmelsen  

 indebærer navnlig, at det udtrykkeligt fastslås, at den  

 lovbestemte morarentesats (den foreslåede § 5, stk. 1) ikke  

 vil kunne fraviges til skade for forbrugeren ved handelsbrug eller anden  

 sædvane.
Der henvises til lovforslagets almindelige bemærkninger  

 pkt. 4.4.2.
Bestemmelsens 3. pkt. er ligeledes nyt.
Efter  

 reglen kan der, selv om andet følger af handelsbrug eller anden  

 sædvane, altid kræves rente efter rentelovens §§ 3-5, hvis  

 kravet angår vederlag i henhold til aftale om levering af varer eller  

 tjenesteydelser, som er indgået mellem erhvervsdrivende som led i deres  

 erhverv eller mellem en erhvervsdrivende som led i sit erhverv og en  

 ordregivende myndighed som defineret i direktiverne 92/50/EØF,  

 93/36/EØF, 93/37/EØF og 93/38/EØF om offentlige  

 indkøbskontrakter.
 Udtrykket »erhvervsdrivende« er anvendt med henblik  

 på at tilpasse ordlyden af de foreslåede regler til den  

 almindelige civilretlige sprogbrug.
Ved en »ordregivende myndighed« skal i overensstemmelse  

 med de nævnte direktiver forstås statslige, amtskommunale eller  

 kommunale myndigheder, offentligretlige organer eller sammenslutninger  

 bestående af en eller flere af disse myndigheder eller offentligretlige  

 organer.
Ved offentligretligt organ forstås ethvert organ, der er  

 oprettet specielt med henblik på at imødekomme almenhedens  

 behov, dog ikke behov af industriel eller kommerciel karakter, som er en  

 juridisk person, og hvis drift enten for mere end halvdelens vedkommende  

 finansieres af staten, regionale eller lokale myndigheder eller andre  

 offentligretlige organer, hvis drift er underlagt disses kontrol eller  

 hvortil staten, de lokale myndigheder eller andre offentligretlige organer  

 kan udpege mere end halvdelen af medlemmerne i administrations-, ledelses-  

 eller tilsynsorganet.
 Bestemmelsen gælder som nævnt kun for  

 pengekrav i henhold til en aftale om levering af varer eller tjenesteydelser.  

 Omfattet af bestemmelsen er således alene selve betalingsforpligtelsen  

 med hensyn til de leverede varer eller tjenesteydelser.
Det er ikke fastlagt i direktivet, hvad der skal  

 forstås ved »varer« eller »tjenesteydelser«.
Det må dog  

 formentlig antages, at begreberne skal forstås i en meget vid  

 betydning, jf. lovforslagets almindelige bemærkninger pkt. 2.
 Tjenesteydelsesbegrebet omfatter her således bl.a.  

 lejeaftaler (brugsrettigheder), såkaldt værksleje, dvs. aftaler,  

 der indebærer frembringelse af et arbejdsresultat, og andre  

 arbejdsaftaler (bortset fra ansættelsesforhold), herunder  

 serviceydelser, undervisning, ydelser fra liberale erhverv, forvaring og  

 transportaftaler.
Udtrykket »varer« er anvendt i betydningen  

 løsøre.
I øvrigt har det ingen praktisk betydning at  

 sondre mellem de nævnte begreber, idet de foreslåede regler  

 generelt finder anvendelse på varer og tjenesteydelser.
Køb af  

 fast ejendom omfattes ikke af de nye regler.
 Den foreslåede bestemmelses 3. pkt. tilsigter at  

 gennemføre direktivets artikel 1 og artikel 2, stk. 1, samt dele  

 af artikel 3, stk. 1.
Til nr. 4 (§ 2) Der er tale om en konsekvensændring, jf.  

 lovforslagets § 1, nr. 2-3.
Til nr. 5 (§ 3, stk. 2) Bestemmelsens 1. pkt. er en delvis  

 videreførelse af den gældende regel i 1. pkt. i rentelovens  

 § 3, stk. 2. Efter den foreslåede bestemmelse skal der   hvis  

 forfaldsdagen ikke er fastsat i forvejen   som hidtil betales rente,  

 når der er gået 30 dage (efter de nugældende regler en  

 måned) efter den dag, da fordringshaveren har afsendt eller fremsat  

 anmodning om betaling.
Derimod stilles der ikke længere krav om, at  

 betalingsanmodningen skal angive, at manglende betaling medfører pligt  

 til at betale rente.
Det vil således ikke efter forslaget være en  

 betingelse for at kunne kræve rente, at der er afgivet et såkaldt  

 rentepåkrav.
 Som følge af den nævnte ændring af  

 betalingsfristen fra en måned til 30 dage er den gældende regel i  

 rentelovens § 3, stk. 2, 2. pkt. (om den situation, hvor  

 fordringshaveren har afsendt eller fremsat betalingsanmodning på en  

 månedsdag, som ikke findes i den følgende måned) ikke  

 medtaget i lovforslaget.
Den foreslåede bestemmelse ændrer ikke ved, at  

 en betalingsanmodning kan fremsættes inden forfaldsdagen, men det er  

 som hidtil en forudsætning for, at der kan beregnes rente, at den  

 seneste rettidige betalingsfrist (forfaldsdagen) er overskredet senest ved  

 udløbet af 30-dages fristen.
I modsat fald må der fremsendes en  

 ny betalingsanmodning.
2. pkt. viderefører den gældende regel  

 i rentelovens § 3, stk. 2, 3. pkt.
Skyldneren vil således  

 fortsat ikke skulle betale rente for det tidsrum, der ligger forud for  

 modtagelsen af en betalingsanmodning, for så vidt betalingsanmodningen  

 forsinkes under forsendelse i mere end 30 dage eller slet ikke kommer  

 frem.
 Den foreslåede bestemmelses 1. pkt. skal ses i lyset  

 af direktivets artikel 3, stk. 1, litra b.
 Der henvises til lovforslagets almindelige  

 bemærkninger pkt. 4.2.2.
Til nr. 6 (§ 3, stk. 3) Der er tale om en konsekvensændring, jf. den  

 foreslåede § 3, stk. 2 (lovforslagets § 1, nr. 5).
Til nr. 7 (§ 3, stk. 5, 2. pkt.) Bestemmelsen finder kun anvendelse på krav  

 angående vederlag i henhold til aftaler om levering af varer eller  

 tjenesteydelser, som er indgået mellem erhvervsdrivende som led i deres  

 erhverv eller mellem en erhvervsdrivende som led i sit erhverv og en  

 ordregivende myndighed som defineret i direktiverne 92/50/EØF,  

 93/36/EØF, 93/37/EØF og 93/38/EØF om offentlige  

 indkøbskontrakter, jf. henvisningen til den foreslåede nye  

 § 1, stk. 4, 3. pkt.
 For sådanne krav vil domstolene efter det  

 foreslåede nye 2. pkt. ikke længere kunne bestemme, at morarente  

 skal betales fra et senere tidspunkt (end efter § 3, stk. 1-4).  

 Derimod vil domstolene, hvor særlige forhold begrunder det, som hidtil  

 kunne bestemme, at morarente skal betales fra et tidligere tidspunkt.
 Den foreslåede bestemmelse skal ses på  

 baggrund af direktivets artikel 6, stk. 2.
 Der henvises til lovforslagets almindelige  

 bemærkninger pkt. 4.2.5.
Til nr. 8 (§ 5, stk. 1) Det foreslås, at renten efter forfaldsdagen  

 fastsættes til en årlig rente, der svarer til den fastsatte  

 referencesats med et tillæg på 7 pct.
Som referencesats anses den  

 officielle udlånsrente, som Nationalbanken har fastsat henholdsvis pr.  

 den 1. januar og den 1. juli det pågældende år.
Bestemmelsen medfører en forhøjelse af den  

 gældende lovbestemte morarentesats.
Den forhøjede morarentesats  

 skal generelt finde anvendelse på rentelovens område, og skal  

 således gælde for fordringer på formuerettens område,  

 jf. lovens § 1, stk. 1.
 Den lovbestemte morarentesats vil ved lovens  

 ikrafttrædelse udgøre referencesatsen pr. den 1. juli 2002 med  

 et tillæg på 7 pct., og den således beregnede morarentesats  

 vil så være gældende frem til den 1. januar 2003, hvor der  

 med baggrund i referencesatsen pr. denne dato vil skulle beregnes en ny  

 morarentesats, som skal gælde det følgende halvår.
 Den foreslåede bestemmelse tilsigter at  

 gennemføre direktivets artikel 3, stk. 1, litra d.
 Der henvises til lovforslagets almindelige  

 bemærkninger pkt. 4.3.
Til nr. 9 (§ 5, stk. 2) Bestemmelsen viderefører til dels den  

 gældende regel i rentelovens § 5, stk. 2.
 Det foreslås, at justitsministeren hvert andet  

 år efter forhandling med Danmarks Nationalbank og  

 Økonomiministeriet (nu Økonomi- og Erhvervsministeriet) skal  

 kunne ændre rentetillægget til morarentesatsen, dog således  

 at tillægget ikke kan fastsættes til mindre end 7 pct.
Med bestemmelsen vil der fortsat være mulighed for  

 at regulere morarentesatsen, hvis udviklingen i det almindelige renteniveau  

 generelt tilsiger en ændret regulering af morarentesatsen.
Det er kun  

 tillægget   og ikke rentens afhængighed af referencesatsen   som  

 kan ændres.
 Den foreslåede bestemmelse skal ses på  

 baggrund af direktivets artikel 3, stk. 1, litra d, og artikel 6,  

 stk. 2.
 Der henvises til lovforslagets almindelige  

 bemærkninger pkt. 4.3.1.
Til nr. 10 (§ 5, stk. 3, 2. pkt.) Bestemmelsen finder kun anvendelse på krav  

 angående vederlag i henhold til aftaler om levering af varer eller  

 tjenesteydelser, som er indgået mellem erhvervsdrivende som led i deres  

 erhverv eller mellem en erhvervsdrivende som led i sit erhverv og en  

 ordregivende myndighed som defineret i direktiverne 92/50/EØF,  

 93/36/EØF, 93/37/EØF og 93/38/EØF om offentlige  

 indkøbskontrakter, jf. henvisningen til den foreslåede nye  

 § 1, stk. 4, 3. pkt.
For sådanne krav vil domstolene efter det  

 foreslåede nye 2. pkt. ikke længere kunne bestemme, at der skal  

 betales en lavere morarente end den lovbestemte morarentesats.
Domstolene vil  

 derimod fortsat   også i de nævnte handelsforhold   kunne  

 bestemme, at der skal betales en højere morarente.
 Den foreslåede bestemmelse skal ses på  

 baggrund af direktivets artikel 3, stk. 1, litra d, og artikel 6,  

 stk. 2.
 Der henvises til lovforslagets almindelige  

 bemærkninger pkt. 4.3.1.
Til nr. 11 Det foreslås, at der fastsættes en række  

 regler om fordringshaverens adgang til at kræve betaling hos skyldneren  

 af omkostninger til udenretlig inddrivelse.
Reglerne skal gælde  

 generelt for fordringer på formuerettens område, jf.  

 lovforslagets § 1, nr. 1 (den foreslåede § 1,  

 stk. 2).
Som en ny § 9 a indsættes en almindelig regel  

 om, at fordringshaveren har krav på betaling af rimelige og relevante  

 inddrivelsesomkostninger.
Den foreslåede § 9 a omfatter alle  

 inddrivelsesomkostninger, alene med den begrænsning, at  

 spørgsmålet om adgangen til at kræve rykker- og  

 inkassogebyrer reguleres i den foreslåede § 9 b.
I § 9 b  

 gøres der således udtømmende op med, hvad der kan  

 kræves i rykker- og inkassogebyr.
Til § 9 a Af bestemmelsens stk. 1 følger, at  

 fordringshaveren kan kræve, at skyldneren betaler fordringshaverens  

 rimelige og relevante omkostninger ved udenretlig inddrivelse af fordringen,  

 medmindre forsinkelsen med betalingen ikke beror på skyldnerens  

 forhold.
 Bestemmelsen omfatter kun udenretlige  

 inddrivelsesomkostninger, og griber således ikke ind i retsgrundlaget  

 for domstolenes fastsættelse af sagsomkostninger i forbindelse med  

 indenretlig inddrivelse af fordringer, jf. herved også  

stk. 4.
Bestemmelsen omfatter både den situation, at  

 kreditor selv forestår inddrivelsen af sin fordring hos skyldneren  

 (egeninkasso), og de tilfælde, hvor kreditor lader en anden, f.eks. et  

 inkassobureau eller en advokat, forestå inddrivelsen af fordringen  

 (fremmedinkasso). I begge de nævnte situationer vil fordringshaveren  

 således kunne kræve, at skyldneren betaler fordringshaverens  

 rimelige og relevante omkostninger ved inddrivelse af fordringen.
Der vil  

 bl.a. være tale om inddrivelse (inkasso), når der udsendes  

 inkassoskrivelse til skyldneren, indgås en betalingsaftale (frivilligt  

 forlig) eller foretages andre egentlige inkassoskridt vedrørende den  

 pågældende fordring.
Derimod tager bestemmelsen ikke sigte  

 på kreditors almindelige administrationsudgifter og lignende, herunder  

 bl.a. udgifter til fakturering.
Hvad særligt angår omkostninger  

 til udsendelse af rykker- og inkassoskrivelser henvises til den  

 foreslåede § 9 b.
Bestemmelsen i den nye § 9 a vil bl.a.  

 indebære, at fordringshaverens udgifter til autoriserede  

 inkassobureauers inddrivelse af fordringen som udgangspunkt kan kræves  

 betalt af skyldneren.
Dette gælder, uanset om der foreligger en aftale  

 mellem fordringshaveren og skyldneren herom.
 Det, der efter bestemmelsen kan kræves betalt af  

 skyldneren, er rimelige og relevante udgifter til inddrivelsen.
Hvad der er relevante udgifter må vurderes i det  

 konkrete tilfælde, men udgifterne vil bl.a. ikke være relevante,  

 hvis det stod klart for fordringshaveren, at forsøget på  

 inddrivelse ikke ville lykkes.
Dette vil f.eks. kunne være  

 tilfældet, hvis samme eller andre krav inden for kortere tid uden held  

 er forsøgt inddrevet i fogedretten.
På samme måde vil der  

 i almindelighed heller ikke være tale om relevante udgifter, hvis en  

 fordring inden for kortere tid er overgivet til flere forskellige  

 inkassobureauer og/eller advokater.
Kravet om, at udgifter skal være  

 relevante (og rimelige), må endvidere ses i sammenhæng med  

 reglerne i inkassolovens §§ 9-11 om god inkassoskik.
Det følger  

 bl.a. af disse regler, at der   medmindre særlige omstændigheder  

 foreligger   ikke må iværksættes yderligere inkassoskridt,  

 før der er sendt en påkravsskrivelse, og en i påkravet  

 angivet frist er udløbet.
 Henvisningen til rimelige omkostninger indebærer, at  

 der ikke kan kræves betaling for omkostninger, der ligger ud over, hvad  

 der sædvanligvis er forbundet med det pågældende  

 inddrivelsesskridt, og at der ikke kan kræves betaling for  

 større samlede omkostninger, end hvad der ud fra en konkret vurdering  

 må anses for at være rimeligt.
 Inddrivelsesomkostninger skal som nævnt kun betales,  

 hvis forsinkelsen med betalingen beror på skyldnerens forhold.  

 Bestemmelsen, der er medtaget under hensyntagen til direktivet,  

 medfører ingen ændringer i den gældende retstilstand,  

 hvorefter fordringshaveren ikke kan iværksætte inkassoskridt mod  

 skyldneren, hvis fordringshaveren ikke har opfyldt sine forpligtelser efter  

 kontrakten.
 Af bestemmelsens stk. 2 følger, at  

 reglen i stk. 1 ikke kan fraviges til skade for fordringshaveren ved  

 aftale eller ved handelsbrug eller anden sædvane.
Reglen i stk. 1 skal efter lovforslaget heller ikke  

 kunne fraviges i forbrugerforhold til skade for skyldneren ved aftale, jf.  

 § 9 a, stk. 2, eller ved handelsbrug eller anden sædvane, jf.  

 den foreslåede § 1, stk. 4, 2. pkt.
Det betyder, at der  

 ligesom det i dag er tilfældet med hensyn til gebyrer for  

 rykkerskrivelser mv.   fastsættes loft for, hvad fordringshaveren kan  

 kræve betalt af skyldneren.
Fordringshaveren vil således ikke  

 kunne kræve yderligere betaling, end hvad der er rimelige og relevante  

 inddrivelsesomkostninger.
 Efter stk. 3 bemyndiges justitsministeren til  

 at fastsætte nærmere regler for, hvilke udgifter fordringshaveren  

 kan kræve betalt efter stk. 1. Sådanne regler vil efter  

 forslaget kunne fastsættes med henblik på, at udgifterne skal  

 være gennemsigtige og stå i passende forhold til fordringen,  

 herunder regler om, at der ved fordringer inden for bestemte  

 beløbsgrænser alene kan kræves betaling op til visse  

 maksimumsbeløb.
 Den foreslåede bestemmelse tilsigter at  

 gennemføre direktivets artikel 3, stk. 1, litra e.
 Der henvises til lovforslagets almindelige  

 bemærkninger pkt. 4.5.1.-4.5.3.
Til § 9 b Bestemmelsen medfører ikke materielle  

 ændringer i de gældende regler om rykkergebyrer mv. i  

 forbrugerforhold.
De foreslåede regler, der efter forslaget  

 indsættes i loven som en ny § 9 b, viderefører  

 således den retstilstand, som følger af den gældende  

 § 9 a i renteloven (om loft over rykkergebyrer mv. i forbrugerforhold),  

 og der kan således i forbrugerforhold fortsat ikke kræves mere  

 end 100 kr. i rykker- og inkassogebyr.
Der henvises til lovforslagets  

 almindelige bemærkninger pkt. 3.2. og 4.5.4.
I modsætning til den gældende retstilstand er  

 den foreslåede bestemmelse ikke begrænset til at gælde for  

 forbrugerforhold.
Det foreslås således som noget nyt, at de  

 gældende regler om rykkergebyrer mv. skal finde tilsvarende anvendelse  

 for fordringshaverens adgang til at kræve gebyr for rykker- og  

 inkassoskrivelser uden for forbrugerforhold.
 Reglerne i stk. 1-3 skal imidlertid uden for  

 forbrugerforhold, kunne fraviges ved aftale eller handelsbrug eller anden  

 sædvane.
Med bestemmelsen lægges der således alene op  

 til, at fordringshaveren   i samme omfang som i forbrugerforhold   skal have  

 ret til at kræve gebyr for rykker- og inkassoskrivelser, selv om  

 parterne ikke har indgået aftale herom.
Er der derimod indgået  

 aftale om rykkergebyrer mv. mellem parterne, eller foreligger der handelsbrug  

 eller anden sædvane, skal reglerne i stk. 1-3, som nævnt  

 ikke finde anvendelse.
Dette gælder dog kun i det omfang, som  

 følger af § 9 a, stk. 1 og stk. 2, 1. pkt., jf. den  

 foreslåede § 9 b, stk. 4, 2. pkt.
Heraf følger, at  

 fordringshaveren   uanset anden aftale eller sædvane altid vil kunne  

 kræve, at skyldneren betaler fordringshaverens rimelige og relevante  

 omkostninger til udsendelse af rykkerskrivelse mv.
 Det følger af det foreslåede stk. 4, at  

 reglerne om rykker- og inkassogebyr i stk. 1-3 ikke vil kunne fraviges  

 alene med henvisning til den generelle hjemmel i den foreslåede  

 § 9 a til at kræve betaling for rimelige og relevante  

 inddrivelsesomkostninger, dvs. uden henvisning til en konkret aftale eller  

 sædvane mv., der fraviger § 9 b.
 Den foreslåede bestemmelse skal ses i lyset af  

 direktivets artikel 3, stk. 1, litra e.
 Der henvises til lovforslagets almindelige  

 bemærkninger pkt. 4.5.4.
Til § 2 Det foreslås, at loven træder i kraft den 1.  

 august 2002, jf. stk. 1. Dette skal navnlig ses på baggrund  

 af, at direktivet skal være gennemført i dansk ret inden den 8.  

 august 2002, jf. artikel 6, stk. 1.
 Efter stk. 2 skal de foreslåede regler  

 om morarenter ved forsinket betaling finde anvendelse, hvis den  

 pågældende misligholdte kontrakt er indgået efter lovens  

 ikrafttræden.
 Efter stk. 3 kan der kræves  

 inddrivelsesomkostninger (i henhold til den foreslåede § 9 a),  

 hvis det pågældende betalingskrav opstår efter lovens  

 ikrafttræden.
Der kan kræves rykkergebyr vedrørende  

 rykkerskrivelser, der sendes efter lovens ikrafttræden, samt  

 inkassogebyr, hvor det pågældende gebyrkrav opstår efter  

 lovens ikrafttræden, jf. den foreslåede § 9 b.
Dette svarer  

 til den ikrafttrædelsesordning, som gjaldt ved gennemførelsen af  

 de gældende regler i § 9 a (om loft over rykkergebyrer mv. i  

 forbrugerforhold).
Til § 3 Bestemmelsen vedrører lovens territoriale  

 gyldighed.
Bilag 1 Lovforslaget sammenholdt med gældende ret Gældende ret Lovforslaget § 1 I lov om renter ved forsinket betaling m.v., jf. lovbekendtgørelse  

 nr. 583 af 1. september 1986, som ændret ved § 4 i lov nr. 1098 af  

 21. december 1994 og lov nr. 462 af 7. juni 2001, foretages følgende  

 ændringer:
 § 1.  .
 1. § 1, stk. 2, affattes således:
 Stk. 2. § 9 a gælder for gebyrer vedrørende  

 fordringer på formuerettens område.
»Stk. 2. § 9 a gælder for alle  

 inddrivelsesomkostninger vedrørende fordringer på formuerettens  

 område, mens § 9 b alene gælder for rykker- og  

 inkassogebyrer vedrørende sådanne fordringer.« 2. § 1, stk. 3, affattes således:
 Stk. 3. Loven finder kun anvendelse, hvis andet ikke er aftalt  

 eller følger af handelsbrug eller anden sædvane eller er bestemt  

 ved eller i henhold til lov, jf. dog § 7 og § 9 a.
»Stk. 3. Loven finder ikke anvendelse, hvis andet er bestemt  

 ved eller i henhold til lov, eller hvis andet er aftalt, jf. dog §§ 7, 9  

 a og 9 b.« 3. I § 1 indsættes som stk. 4:
»Stk. 4. Loven finder ikke anvendelse, hvis andet  

 følger af handelsbrug eller anden sædvane, jf. dog §§ 9 a  

 og 9 b.
Dette gælder ikke for så vidt angår fravigelse til  

 skade for skyldneren, hvis der er tale om en fordring i henhold til en aftale  

 som nævnt i § 7, stk. 1. Der kan desuden kræves rente  

 efter §§ 3-5, selv om andet følger af handelsbrug eller anden  

 sædvane, hvis kravet angår vederlag i henhold til aftale om  

 levering af varer eller tjenesteydelser, som er indgået mellem  

 erhvervsdrivende som led i deres erhverv eller mellem en erhvervsdrivende som  

 led i sit erhverv og en ordregivende myndighed som defineret i direktiverne  

 92/50/EØF, 93/36/EØF, 93/37/EØF og 93/38/EØF om  

 offentlige indkøbskontrakter.« § 2. Der skal ikke betales rente for det tidsrum, der ligger  

 forud for forfaldsdagen, jf. dog § 1, stk. 3.
 4. I § 2 ændres »stk. 3« til: »stk. 3  

 og stk. 4, 1. og 2. pkt.«.
 § 3.  .
 5. § 3, stk. 2, affattes således:
Stk. 2. I andre tilfælde skal der betales rente,  

 når der er gået en måned efter den dag, da fordringshaveren  

 har afsendt eller fremsat anmodning om betaling med angivelse af, at  

 manglende betaling medfører pligt til at betale rente.
Har  

 fordringshaveren afsendt eller fremsat anmodningen på en  

 månedsdag, som ikke findes i den følgende måned, skal  

 skyldneren betale rente fra denne måneds sidste dag.
Skyldneren skal  

 dog ikke betale rente for det tidsrum, der ligger forud for modtagelsen af  

 anmodningen.
»Stk. 2. I andre tilfælde skal der betales rente,  

 når der er gået 30 dage efter den dag, da fordringshaveren har  

 afsendt eller fremsat anmodning om betaling.
Skyldneren skal ikke betale  

 rente for det tidsrum, der ligger forud for modtagelsen af anmodningen.« Stk. 3. Uanset stk. 1 og 2 skal der tidligst betales  

 rente, når der er gået 1 måned efter den dag, hvor  

 skyldneren var i stand til at indhente de oplysninger, som må anses for  

 nødvendige for at bedømme kravets berettigelse og  

 størrelse.
 6. I § 3, stk. 3, ændres » 1 måned«  

 til: »30 dage«.
 Stk. 5. Hvor særlige forhold begrundet det, kan retten  

 bestemme, at rente skal betales fra et tidligere eller senere tidspunkt.
7. I § 3, stk. 5, indsættes som 2.  

 pkt.: »Ved fordringer i henhold til aftaler som nævnt i § 1,  

 stk. 4, 3. pkt., kan retten dog alene bestemme, at rente skal betales  

 fra et tidligere tidspunkt.« 8. § 5, stk. 1, affattes således:
 § 5. Renten efter forfaldsdagen fastsættes til en  

 årlig rente, der svarer til den til enhver tid fastsatte officielle  

 diskonto med et tillæg på 5 pct.
»§ 5. Renten efter forfaldsdagen fastsættes til en  

 årlig rente, der svarer til den fastsatte referencesats med et  

 tillæg på 7 pct.
Som referencesats anses i denne lov den  

 officielle udlånsrente, som Nationalbanken har fastsat henholdsvis pr.  

 den 1. januar og den 1. juli det pågældende år.« Stk. 2. Justitsministeren kan hvert andet år efter  

 forhandling med Danmarks Nationalbank og økonomiministeriet  

 ændre renten.
9. I § 5, stk. 2, indsættes efter  

 »ændre renten«:  

 », dog således at det i stk. 1 nævnte tillæg ikke kan  

 fastsættes til mindre end 7 pct.« Stk. 3. Hvor særlige forhold begrundet det, kan retten  

 bestemme, at der skal betales en højere eller lavere rente.
10. I § 5, stk. 3, indsættes som 2.  

 pkt.: »Ved fordringer i henhold til aftaler som nævnt i § 1,  

 stk. 4, 3. pkt., kan retten dog alene bestemme, at der skal betales en  

 højere rente.« 11. § 9 a ophæves og i stedet  

 indsættes:
»§ 9 a.
Fordringshaveren kan kræve, at skyldneren  

 betaler fordringshaverens rimelige og relevante omkostninger ved udenretlig  

 inddrivelse af fordringen, medmindre forsinkelsen med betalingen ikke beror  

 på skyldnerens forhold.
 Stk. 2. Stk. 1 kan ikke fraviges til skade for  

 fordringshaveren ved aftale eller ved handelsbrug eller anden sædvane.  

 Hvis der er tale om en fordring i henhold til en aftale som nævnt i  

 § 7, stk. 1, kan reglen i stk. 1 endvidere ikke fraviges til  

 skade for skyldneren ved aftale.
 Stk. 3. Justitsministeren kan fastsætte nærmere  

 regler for, hvilke udgifter fordringshaveren kan kræve betalt efter  

 stk. 1 med henblik på, at udgifterne skal være gennemsigtige  

 og stå i passende forhold til fordringen, herunder regler om, at der  

 ved fordringer inden for bestemte beløbsgrænser alene kan  

 kræves betaling op til visse maksimumsbeløb.
 Stk. 4. For omkostninger ved retslig inddrivelse gælder  

 retsplejelovens regler om sagsomkostninger.
§ 9 a.
For rykkerskrivelser vedrørende fordringer i  

 henhold til en aftale som nævnt i § 7, stk. 1, kan den  

 erhvervsdrivende kræve et gebyr, jf. stk. 2, såfremt  

 skrivelsen er fremsendt med rimelig grund (rykkergebyr). Den erhvervsdrivende  

 kan endvidere kræve et gebyr, jf. stk. 3, for at anmode en anden  

 om at inddrive fordringen på den erhvervsdrivendes vegne, såfremt  

 dette er sket med rimelig grund (inkassogebyr).
§ 9 b.
For rykkerskrivelser vedrørende fordringer kan  

 fordringshaveren kræve et gebyr, jf. stk. 2, såfremt  

 skrivelsen er fremsendt med rimelig grund (rykkergebyr). Fordringshaveren kan  

 endvidere kræve et gebyr, jf. stk. 3, for at anmode en anden om at  

 inddrive fordringen på fordringshaverens vegne, såfremt dette er  

 sket med rimelig grund (inkassogebyr).
Stk. 2. Der kan kræves et rykkergebyr på  

 højst 100 kr. inkl. moms for hver rykkerskrivelse, dog højst  

 for 3 skrivelser vedrørende samme ydelse.
Har skyldneren inden for en  

 sammenhængende periode til stadighed været i restance  

 vedrørende samme skyldforhold, kan der uanset 1. pkt. højst  

 kræves rykkergebyr for 3 skrivelser vedrørende restancerne i den  

 pågældende periode.
Der kan kun kræves gebyr for  

 rykkerskrivelser, som er sendt med mindst 10 dages mellemrum.
Stk. 2. Der kan kræves et rykkergebyr på  

 højst 100 kr. inkl. moms for hver rykkerskrivelse, dog højst  

 for 3 skrivelser vedrørende samme ydelse.
Har skyldneren inden for en  

 sammenhængende periode til stadighed været i restance  

 vedrørende samme skyldforhold, kan der uanset 1. pkt. højst  

 kræves rykkergebyr for 3 skrivelser vedrørende restancerne i den  

 pågældende periode.
Der kan kun kræves gebyr for  

 rykkerskrivelser, som er sendt med mindst 10 dages mellemrum.
 Stk. 3. Der kan kræves et inkassogebyr på  

 højst 100 kr. inkl. moms.
 Stk. 3. Der kan kræves et inkassogebyr på  

 højst 100 kr. inkl. moms.
 Stk. 4. Reglerne i stk. 1-3 kan ikke fraviges til skade  

 for skyldneren ved aftale eller ved handelsbrug eller anden  

 sædvane.
Stk. 4. Reglerne i stk. 1-3 kan ikke fraviges til skade  

 for skyldneren ved aftale, hvis der er tale om en fordring i henhold til en  

 aftale som nævnt i § 7, stk. 1. I andre tilfælde kan  

 reglerne i stk. 1-3 fraviges ved aftale eller handelsbrug eller anden  

 sædvane i det omfang, som følger af § 9 a, stk. 1 og  

 stk. 2, 1. pkt.« § 2 Stk. 1. Loven træder i kraft den 1. august 2002.
 Stk. 2. Loven gælder for rente af pengekrav i henhold  

 til aftaler, der er indgået efter lovens ikrafttræden.
Stk. 3. Loven gælder for inddrivelsesomkostninger, hvor  

 det pågældende betalingskrav opstår efter lovens  

 ikrafttræden.
Loven gælder endvidere for rykkergebyrer  

 vedrørende rykkerskrivelser, der sendes efter lovens  

 ikrafttræden, samt for inkassogebyrer, hvor det pågældende  

 gebyrkrav opstår efter lovens ikrafttræden.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bilag 2 Europa-Parlamentets og Rådets direktiv 2000/35/EF  

 af 29. juni 2000  

 om bekæmpelse af forsinket betaling i handelstransaktioner EUROPA-PARLAMENTET OG RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 95, under henvisning til forslag fra Kommissionen(2), under henvisning til udtalelse fra Det Økonomiske og Sociale  

 Udvalg(3), i overensstemmelse med fremgangsmåden i traktatens artikel  

 251(4), på grundlag af Forligsudvalgets fælles udkast  

 af 4. maj 2000, og ud fra følgende betragtninger:
 (1)	I Europa-Parlamentets beslutning om det integrerede program til  

 fordel for små og mellemstore virksomheder (SMV) og  

 håndværksfagene(5)blev det understreget, at  

 Kommissionen burde fremsætte forslag vedrørende problemerne i  

 forbindelse med betalingsforsinkelser.
 (2)	Den 12. maj 1995 vedtog Kommissionen en henstilling om  

 betalingsfrister i handelsforhold(6).
 (3)	I Europa-Parlamentets beslutning om Kommissionens henstilling om  

 betalingsfrister i handelsforhold(7)blev Kommissionen anmodet om  

 at overveje at ændre henstillingen til et forslag til  

 rådsdirektiv og fremsætte dette hurtigst muligt.
 (4)	Den 29. maj 1997 vedtog Det Økonomiske og Sociale Udvalg en  

 udtalelse(8)om Kommissionens grønbog »Offentlige  

 indkøb i EU: overvejelser for fremtiden«.
 (5)	Den 4. juni 1997 offentliggjorde Kommissionen en handlingsplan for  

 det indre marked, hvori det understreges, at betalingsforsinkelser  

 udgør en stadig større hindring for et velfungerende indre  

 marked.
 (6)	Den 17. juli 1997 offentliggjorde Kommissionen en rapport om  

 betalingsforsinkelser i handelsforhold(9); rapporten sammenfatter  

 resultaterne af en evaluering af virkningerne af Kommissionens henstilling af  

 12. maj 1995.
(7)	Virksomhederne, især de små og mellemstore,  

 pålægges store administrative og finansielle byrder som  

 følge af uforholdsmæssigt lange betalingsfrister og  

 overskridelse af betalingsfrister.
Disse problemer er også en vigtig  

 årsag til insolvens, der kan føre til virksomhedslukning og tab  

 af mange arbejdspladser.
 (8)	I visse medlemsstater afviger de aftalemæssige  

 betalingsfrister betydeligt fra fællesskabsgennemsnittet.
 (9)	Forskellene mellem betalingsregler og  praksis i medlemsstaterne  

 udgør en hindring for et velfungerende indre marked.
(10)	Dette resulterer i en betydelig begrænsning af  

 handelstransaktioner mellem medlemsstaterne.
Dette er i strid med traktatens  

 artikel 14, idet virksomheder bør være i stand til at drive  

 handel inden for hele det indre marked, uden at transaktioner på  

 tværs af grænserne indebærer større risici end salg  

 på hjemmemarkedet.
Det fører til konkurrenceforvridning, hvis  

 der gælder væsentlig forskellige regler for henholdsvis  

 transaktioner på hjemmemarkedet og transaktioner på tværs  

 af grænserne.
 (11)	De seneste statistikker viser, at der, i bedste fald, i mange  

 medlemsstater ikke er sket en forbedring med hensyn til forsinket betaling  

 siden vedtagelsen af henstillingen af 12. maj 1995.
(12)	Det tilsigtede mål, bekæmpelse af forsinket betaling  

 inden for det indre marked, kan ikke i tilstrækkelig grad opfyldes af  

 medlemsstaterne hver for sig.
Det kan derfor bedre gennemføres  

 på fællesskabsplan.
Nærværende direktiv går  

 ikke ud over, hvad der er nødvendigt for at nå de tilsigtede  

 mål.
Dette direktiv opfylder derfor i sin helhed de krav, der  

 følger af subsidiaritetsprincippet og proportionalitetsprincippet, jf.  

 traktatens artikel 5.
 (13)	Dette direktiv er begrænset til betalinger, der sker som  

 vederlag for handelstransaktioner, og regulerer ikke transaktioner med  

 forbrugere, renter i forbindelse med andre betalinger, f.eks. betalinger i  

 henhold til lovgivningen om checks og veksler, eller betalinger som  

 kompensation for skade, herunder betalinger fra forsikringsselskaber.
 (14)	Det forhold, at liberale erhverv er omfattet af dette direktiv,  

 betyder ikke at medlemsstaterne skal behandle dem som virksomheder eller  

 handelsforetagender på andre områder end dem, der er omfattet af  

 dette direktiv.
 (15)	Dette direktiv definerer udelukkende udtrykket  

 »tvangsfuldbyrdelsesgrundlag«, men vedrører ikke de forskellige  

 procedurer for tvangsfuldbyrdelse af et sådant grundlag og  

 fastsætter ikke, på hvilke betingelser tvangsfuldbyrdelse af et  

 sådant grundlag kan standses eller suspenderes.
(16)	Forsinket betaling udgør et kontraktbrud, som er blevet  

 finansielt tiltrækkende for skyldnere i de fleste medlemsstater som  

 følge af lave morarenter og/eller langsomme inddrivelsesprocedurer.
En  

 afgørende ændring, herunder kompensation til kreditorer for  

 påløbne omkostninger, er nødvendig for at vende denne  

 tendens og sikre, at konsekvenserne af forsinket betaling bliver af en  

 sådan art, at de er et incitament til ikke at betale for sent.
 (17)	Passende kompensation for omkostningerne ved inddrivelse  

 anfægter ikke de nationale bestemmelser, hvorefter en national dommer  

 kan tilkende kreditor yderligere kompensation for lidt skade som følge  

 af skyldners forsinkede betaling, ligesom det må tages i betragtning,  

 at der kan være ydet kompensation for de påløbne  

 omkostninger i form af betalte renter for forsinket betaling.
 (18)	Direktivet tager hensyn til spørgsmålet om lange  

 aftalemæssige betalingsfrister, og navnlig, at der kan forekomme visse  

 kategorier af kontrakter, hvor en længere betalingsperiode i  

 forbindelse med en begrænsning af aftalefriheden eller en højere  

 rente kan være berettiget.
(19)	Direktivet bør forebygge misbrug af aftalefriheden til  

 skade for kreditor.
Der kan være tale om misbrug, hvis  

 hovedformålet med en aftale er, at skyldner får yderligere  

 likviditet på kreditors bekostning, eller hvis  

 hovedentreprenøren pålægger leverandørerne eller  

 underleverandørerne betalingsvilkår, som ikke er rimelige i  

 forhold til de vilkår, der gælder for ham selv.
Direktivet griber  

 ikke ind i nationale bestemmelser om kontraktindgåelse eller om  

 gyldigheden af kontraktbestemmelser, der er urimelige for skyldneren.
(20)	Konsekvenserne af forsinket betaling vil kun have præventiv  

 virkning, hvis de ledsages af hurtige og effektive retsprocedurer, der kun  

 medfører små omkostninger for kreditor.
I overensstemmelse med  

 forbuddet mod forskelsbehandling i traktatens artikel 12 bør disse  

 procedurer være tilgængelige for alle kreditorer, der er  

 etableret i Fællesskabet.
 (21)	Kreditorer bør kunne gøre et ejendomsforbehold  

 gældende på et ikke-diskriminatorisk grundlag overalt i  

 Fællesskabet, hvis ejendomsforbeholdet er gyldigt i henhold til de  

 nationale bestemmelser, der skal anvendes på forholdet i henhold til  

 den internationale privatret.
(22)	Dette direktiv skal indeholde bestemmelser om alle  

 handelstransaktioner mellem virksomheder eller mellem virksomheder og  

 offentlige myndigheder i betragtning af, at sidstnævnte foretager et  

 stort antal betalinger til virksomhederne.
Direktivet skal derfor også  

 indeholde bestemmelser om alle handelstransaktioner mellem  

 hovedentrepenører og deres leverandører og  

 underleverandører.
(23)	I følge dette direktivs artikel 5 skal  

 inddrivelsesproceduren for ubestridte krav afsluttes hurtigt i  

 overensstemmelse med national lovgivning, men den kræver ikke, at  

 medlemsstaterne vedtager en særlig procedure eller ændrer deres  

 eksisterende retsprocedurer på en bestemt måde UDSTEDT FØLGENDE DIREKTIV:
Artikel 1 Anvendelsesområde Dette direktiv finder anvendelse på alle betalinger, der foretages  

 som vederlag for handelstransaktioner.
Artikel 2 Definitioner I dette direktiv forstås ved:
1)	»handelstransaktioner«: forretningsmæssige transaktioner  

 mellem virksomheder eller mellem virksomheder og offentlige myndigheder, som  

 indebærer levering af varer eller tjenester mod vederlag »ordregivende myndigheder«: enhver ordregivende myndighed eller andre  

 ordregivere, som er defineret i direktiverne om offentlige  

 indkøbskontrakter (92/50/EØF(10),  

 93/36/EØF(11), 93/37/EØF (12)og  

 93/38/EØF(13)) »virksomhed«: enhver enhed der handler som led i selvstændig  

 økonomisk eller erhvervsmæssig aktivitet, uanset om den kun  

 udøves af en enkelt person 2)	»forsinket betaling«: overskridelse af den aftalemæssige eller  

 lovbestemte betalingsfrist 3)	»ejendomsforbehold«: et aftalevilkår, ifølge hvilket  

 sælger bevarer ejendomsretten til de pågældende varer,  

 indtil købesummen er betalt 4)	»rentesats, der anvendes af Den Europæiske Centralbank i  

 forbindelse med dens væsentligste refinansieringstransaktioner«: den  

 rentesats, der anvendes ved transaktioner af denne art i forbindelse med  

 licitationer til fast rente.
Hvis en væsentlig  

 refinansieringstransaktion gennemføres efter en licitationsprocedure  

 med variabel rente, er denne rentesats den marginale rentesats, der er  

 resultatet af den pågældende licitation.
Dette gælder for  

 auktioner til både fast og variabel rente 5)	»tvangsfuldbyrdelsesgrundlag«: alle former for afgørelser,  

 domme eller betalingspålæg fra en domstol eller anden kompetent  

 myndighed, uanset om de vedrører omgående betaling eller  

 betaling i rater, som sætter kreditor i stand til at inddrive sit krav  

 på skyldneren ved tvangsfuldbyrdelse; de omfatter afgørelser,  

 domme eller betalingspålæg, som kan fuldbyrdes på et  

 foreløbigt grundlag, selv om skyldneren appellerer dem.
Artikel 3 Morarenter i tilfælde af forsinket betaling 1. Medlemsstaterne sikrer følgende:
 a)	Morarenter som omhandlet i litra d) betales fra dagen efter sidste  

 rettidige betalingsdag eller efter udløbet af betalingsfristen som  

 fastsat i aftalen.
 b)	Hvis der ikke er aftalt en sidste rettidig betalingsdag eller  

 betalingsfrist, skal der automatisk betales morarenter, uden at det er  

 nødvendigt at fremsende en rykkerskrivelse:
i)	fra 30 dage efter skyldnerens modtagelse af en faktura, eller en  

 tilsvarende betalingsanmodning, eller ii)	fra 30 dage efter den dato, hvor varerne eller tjenesteydelserne er  

 modtaget, hvis det er usikkert, på hvilken dato fakturaen eller den  

 tilsvarende betalingsanmodning er modtaget, eller iii)	fra 30 dage efter at varerne eller tjenesteydelserne er modtaget,  

 hvis skyldneren modtager fakturaen eller den tilsvarende betalingsanmodning  

 tidligere end varerne eller tjenesteydelserne, eller iv)	fra 30 dage efter datoen for godkendelse eller kontrol, hvis  

 lovgivningen eller aftalen indeholder krav om en godkendelses- eller  

 kontrolprocedure, hvorved varernes eller tjenesteydelsens overensstemmelse  

 med aftalen skal konstateres, og skyldneren modtager fakturaen eller den  

 tilsvarende betalingsanmodning inden eller på den dato, hvor denne  

 godkendelse eller kontrol finder sted.
c)	Kreditor er berettiget til morarenter ved forsinket betaling,  

 forudsat at i)	han har opfyldt sine aftalemæssige og lovbestemte  

 forpligtelser, og ii)	han ikke har modtaget det skyldige beløb rettidigt,  

 medmindre skyldneren ikke er ansvarlig for forsinkelsen.
d)	Rentesatsen for morarenter (den »lovbestemte sats«), som skyldneren  

 skal betale, svarer til summen af den rentesats, som Den Europæiske  

 Centralbank har anvendt i forbindelse med dens seneste væsentlige  

 refinansieringsaktion inden den første kalenderdag det  

 pågældende halvår (»referencesatsen«), plus mindst 7  

 procentpoint (margenen), medmindre andet er fastsat i aftalen.
For så  

 vidt angår en medlemsstat, der ikke deltager i tredje fase af Den  

 Økonomiske og Monetære Union, er referencesatsen den tilsvarende  

 sats fastsat af medlemsstatens centralbank.
Også her fastsættes  

 referencesatsen på det niveau, der var gældende på  

 første kalenderdag det pågældende halvår, med  

 virkning for de følgende seks måneder.
e)	Medmindre skyldneren ikke er ansvarlig for forsinkelsen, er kreditor  

 berettiget til at kræve rimelig kompensation af skyldneren for alle  

 relevante omkostninger ved inddrivelse, der skyldes sidstnævntes  

 forsinkede betaling.
I forbindelse med omkostningerne ved inddrivelse skal  

 principperne om gennemsigtighed og proportionalitet i forhold til  

 gælden overholdes.
Medlemsstaterne kan under overholdelse af de  

 nævnte principper fastsætte et maksimalt beløb for  

 omkostninger ved inddrivelse for forskellige niveauer af  

 gæld.
 2. For bestemte kategorier af aftaler, som defineres i den nationale  

 lovgivning, kan medlemsstaterne fastsætte fristen, efter hvilken der  

 skal betales morarenter, til højst 60 dage, hvis de sikrer, at  

 aftalens parter ikke aftaler en længere frist, eller hvis de  

 fastsætter en ufravigelig rentesats, der er væsentligt  

 højere end den lovbestemte sats.
3. Medlemsstaterne træffer bestemmelse om, at aftalen  

 vedrørende betalingsdagen eller følgerne af forsinket betaling,  

 der ikke er i overensstemmelse med stk. 1, litra b)-d), og stk. 2, enten ikke  

 er bindende eller giver grundlag for krav om skadeserstatning, hvis aftalen,  

 når alle sagens omstændigheder, herunder god handelspraksis og  

 produktets art, tages i betragtning, er klart urimelig over for kreditor.
Ved  

 afgørelsen af, om en aftale er klart urimelig over for kreditor, tages  

 der bl.a. hensyn til, om skyldneren har en objektiv grund til at fravige  

 bestemmelserne i stk. 1, litra b)-d), og stk. 2. Hvis en sådan aftale  

 fastslås at være klart urimelig, finder de lovbestemte  

 vilkår anvendelse, medmindre de nationale domstole fastsætter  

 andre og rimelige betingelser.
 4. Medlemsstaterne sikrer, at der i kreditorernes og konkurrenternes  

 interesse findes egnede og effektive midler til at bringe anvendelsen af  

 klart urimelige kontraktvilkår i den i stk. 3 omhandlede betydning til  

 ophør.
 5. De i stk. 4 nævnte midler skal omfatte bestemmelser om, at  

 organisationer, der er officielt anerkendt som repræsentant for eller  

 har lovlig interesse i at repræsentere små og mellemstore  

 virksomheder, i henhold til den pågældende medlemsstats  

 lovgivning kan indbringe en sag for domstolene eller for de kompetente  

 administrative myndigheder, hvis de kontraktvilkår, der er udarbejdet  

 til generel anvendelse, er klart urimelige i den i stk. 3 omhandlede  

 betydning, således at disse kan anvende egnede og effektive midler til  

 at bringe anvendelsen af sådanne kontraktvilkår til  

 ophør.
Artikel 4 Ejendomsforbehold 1. Medlemsstaterne skal i overensstemmelse med de gældende nationale  

 bestemmelser, der skal anvendes i henhold til de internationalt privatretlige  

 regler, sørge for, at sælger bevarer ejendomsretten til varer,  

 indtil de er fuldstændig betalt, dersom der udtrykkeligt er  

 indgået en aftale mellem køber og sælger om  

 ejendomsforbehold, inden varerne leveres.
 2. Medlemsstaterne kan vedtage eller opretholde bestemmelser om  

 delbetalinger, som skyldneren allerede har foretaget.
Artikel 5 Inddrivelsesprocedurer for ubestridte krav 1. Medlemsstaterne sikrer, at der normalt inden 90 kalenderdage efter  

 indgivelse af stævning eller anmodning fra kreditor til retten eller en  

 anden kompetent myndighed uanset beløbets størrelse kan  

 opnås et tvangsfuldbyrdelsesgrundlag, så længe gælden  

 eller aspekter af proceduren ikke bestrides.
Denne forpligtelse skal opfyldes  

 af medlemsstaterne i overensstemmelse med deres respektive nationale love og  

 administrative bestemmelser.
 2. Efter de respektive nationale love og administrative bestemmelser skal  

 samme betingelser gælde for alle kreditorer, der er etableret i  

 Fællesskabet.
 3. Der skal i den i stk. 1 omhandlede frist på 90 kalenderdage ikke  

 medregnes følgende tidsrum:
a)	den tid der medgår til forkyndelse b)	alle forsinkelser, som kreditor er skyld i, som f.eks. den tid, der  

 kræves til at berigtige anmodninger.
 4. Denne artikel berører ikke bestemmelserne i  

 Bruxelles-konventionen om retternes kompetence og om fuldbyrdelse af  

 retsafgørelser i borgerlige sager, herunder  

 handelssager(14).
Artikel 6 Gennemførelse 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv inden  

 den 8. august 2002. De underretter straks Kommissionen herom.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen  

 fastsættes af medlemsstaterne.
 2. Medlemsstaterne kan opretholde eller vedtage love og bestemmelser, der  

 er gunstigere for kreditor end de love og bestemmelser, der er  

 påkrævede for at efterkomme dette direktiv.
 3. Ved gennemførelsen af dette direktiv kan medlemsstaterne  

 udelukke:
a)	gæld, der er genstand for insolvensbehandling, der er indledt  

 mod en skyldner b)	aftaler, der er indgået inden den 8. august 2002, og c)	morarentefordringer på under 5 EUR.
 4. Medlemsstaterne meddeler Kommissionen teksten til de vigtigste love og  

 administrative bestemmelser, som de udsteder på det område, der  

 er omfattet af dette direktiv.
5. To år efter den 8. august 2002 foretager Kommissionen en  

 undersøgelse af bl.a. den lovbestemte rentesats, betalingsfristen og  

 forsinket betaling for at vurdere virkningen på handelstransaktionerne,  

 og lovgivningens anvendelse i praksis.
Resultaterne af denne og andre  

 undersøgelser meddeles Europa-Parlamentet og Rådet, i givet fald  

 ledsaget af passende forslag til en forbedring af dette direktiv.
Artikel 7 Ikrafttrædelse Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 8 Adressater Dette direktiv er rettet til medlemsstaterne.
 Udfærdiget i Luxembourg, den 29. juni 2000.
