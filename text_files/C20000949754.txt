Skrivelse med orientering om lov om  

 ændring af lov om social service (Fleksibel hjemmehjælp og kommunal  

 genoptræning) (Til samtlige kommuner m.fl.) Folketinget  

 har den 15. december 2000 vedtaget L 109   Forslag til lov om ændring  

 af lov om social service (Fleksibel hjemmehjælp og kommunal  

 genoptræning).
 Loven, som træder i kraft  

 den 1. april 2000, vedlægges.
Lovforslaget med bemærkninger kan bl.a. ses  

 på Ændringerne vedrører:
1.	Kommunal genoptræning 2.	Fleksibel hjemmehjælp.
 Ad 1. Kommunal genoptræning.
 Baggrunden for lovændringen er et ønske om at  

 imødegå den rejste kritik af genoptræningsindsatsen over  

 for gruppen af ældre, der som følge af sygdom er svækket  

 midlertidigt, og ikke behandles i sygehusregi.
 Sammen med sundhedsministerens lov om  

 genoptræningsplaner, som blev vedtaget den 13. december 2000 ( www.sum.dk) sigter den ny bestemmelse i servicelovens  

 § 73 a mod at få præciseret ansvaret for  

 træningsindsatsen.
 Med loven forpligtes kommunerne til at tilbyde  

  genoptræning til afhjælpning af fysisk  

 funktionsnedsættelse forårsaget af sygdom, der ikke behandles i  

 tilknytning til et sygehusophold.
 Tilbudet om kommunal genoptræning er et supplement  

 til de tilbud kommunen allerede er forpligtet til at yde efter servicelovens  

 § 71. Tilbudet  skal i særlig grad ses i sammenhæng med  

 tilbud efter servicelovens § 71, stk.1, nr. 3 om  

 vedligeholdelsestræning i kommunalt regi og forudsættes  

 koordineret hermed.
 Ifølge de gældende regler om  

 vedligeholdelsestræning skal kommunen sørge for tilbud om  

 hjælp til at vedligeholde fysiske eller psykiske færdigheder.  

 Tilbudene skal gives efter en  konkret vurdering og bidrage til at  

 afhjælpe væsentlige følger af nedsat fysisk eller psykisk  

 funktionsevne,  jf. servicelovens § 75, stk. 1 og 2.
 Det nye tilbud om kommunal genoptræning retter sig  

 typisk mod ældre, som på grund af sygdom har mistet  

 funktionsevnen, og hvor funktionsevnen kan genvindes ved genoptræning.  

 Bestemmelsen omfatter ikke personer, der har ret til genoptræning som  

 led i en sygehusbehandling.
Tilbudet gives for at undgå vedvarende eller  

 yderligere svækkelse og for at forebygge, at der opstår behov for  

 øget hjælp fx i form af tilbud efter servicelovens § 71  

 eller sygehusindlæggelse.
Tilbudet om kommunal genoptræning kan  

 fx være relevant for en ældre person, som er svækket efter  

 et sengeleje i hjemmet på grund af en influenza eller efter et  

 fald.
 Kommunen skal tilbyde genoptræning efter en konkret  

 individuel vurdering af behovet med henblik på at bringe personen op  

 på det funktionsniveau, pågældende havde inden  

 sygdommen.
 Tilbudet skal alene gives i de tilfælde, hvor anden  

 form for træning, fx i form af egen træningsindsats eller tilbud  

 efter servicelovens §§ 65 og 71, ikke kan bringe personens  

 funktionsniveau op.
Kommunen har, når den træffer  

 afgørelse, pligt til at inddrage alle muligheder for hjælp efter  

 den sociale lovgivning.
Kommunen skal desuden være opmærksom  

 på, om der kan søges om hjælp hos en anden myndighed eller  

 efter anden lovgivning,  jf. den sociale retssikkerhedslov § 5.
 Kommunens forpligtelse til at udarbejde  

 kvalitetsstandarder vil også  omfatte kommunal genoptræning, jf.  

 nedenfor.
 Med sundhedsministerens lov om genoptræningsplaner  

 er amtets (sygehusvæsenets) ansvar for at tilrettelægge et  

 træningsforløb for den enkelte patient blevet  

 præciseret.
 Et træningsforløb kan udover amtskommunale  

 tilbud også omfatte kommunale tilbud.
Et sammenhængende træningsforløb  

 forudsætter, at amter og kommuner samarbejder.
Inddragelse af  

 primærkommunale tilbud i den amtskommunale genoptræningsplan  

 forudsætter, at der træffes konkret aftale herom med patientens  

 hjemkommune.
 Flere amter og kommuner har da også indgået  

 formaliserede aftaler om samarbejdet vedrørende  

 træningsindsatsen og derved opnået et hensigtsmæssigt  

 sammenhængende træningsforløb for den enkelte patient.
 Hvis amtet ønsker, at hjemkommunen skal  

 udføre opgaver, som amtet har ansvaret for, kan det ske efter en  

 bestiller-udfører model mod betaling.
 Ad 2. Fleksibel hjemmehjælp.
 Med ændringen i servicelovens § 75 er der skabt  

 de lovgivningsmæssige rammer for en mere fleksibel  

 tilrettelæggelse og udførelse af den praktiske hjælp, hvor  

 brugerinddragelse og medindflydelse er i fokus. Ændringerne giver  

 mulighed for, at den enkelte bruger af praktisk hjælp i særlige  

 tilfælde kan tilrettelægge hvilke opgaver, der skal  

 udføres.
 Formålet med den nye bestemmelse er, at brugerne  

 får mulighed for i større omfang at kunne få  

 individualiseret hjælpen svarende til et helt aktuelt behov, uden at  

 kommunen skal foretage en (re)visitation   og træffe en ny  

 afgørelse hver gang.
 Bestemmelsen om fleksibel hjemmehjælp er i to led:  

 dels  forpligtes kommunerne til at give modtagere af praktisk  

 hjælp mulighed for i særlige tilfælde at vælge en hel  

 eller delvis anden hjælp eller støtte til praktiske opgaver i  

 hjemmet end den, der er truffet afgørelse om.
Og dels får kommunerne mulighed for at kunne  

 tilbyde, at modtageren i disse tilfælde kan vælge hjælp til  

 andre opgaver, der typisk ikke er omfattet af bestemmelserne om praktisk  

 hjælp.
Det er frivilligt for kommunerne, om de vil tilbyde denne  

 mulighed.
 Alle modtagere af praktisk hjælp er omfattet af  

 muligheden for mere fleksibel tilrettelæggelse og udførelse af  

 hjælpen.
Med loven forpligtes kommunerne til at tilbyde  

 personer, der modtager praktisk hjælp efter servicelovens § 71,  

 stk. 1, nr. 2, i særlige tilfælde at kunne vælge en hel  

 eller delvis anden praktisk hjælp end den, der er truffet  

 afgørelse om.
Det er op til den enkelte kommune selv fx via de  

 lovpligtige kvalitetsstandarder at fastsætte retningslinier for,  

 hvornår der foreligger særlige tilfælde, som  

 medfører, at modtageren kan bytte den visiterede praktiske hjælp  

 til anden praktisk hjælp.
Som eksempel på særlige tilfælde kan  

 nævnes den situation, hvor en person udenfor husstanden, forud for  

 hjemmehjælperens besøg, helt eller delvist har løst de  

 opgaver som modtageren er tildelt hjælp til.
Eller hvis der er  

 særlige begivenheder (mærkedage m.v.), der medfører, at  

 brugeren den pågældende dag har særlige behov, som kommunen  

 ved den foreliggende afgørelse om hjælp ikke har kunne tage  

 højde for.
Det er op til den enkelte kommune (dvs. i praksis den  

 pågældende hjemmehjælper) i de konkret tilfælde at  

 vurdere, hvornår der foreligger en situation, der i forhold til de  

 kommunalt fastsatte retningslinier giver adgang til at bytte mellem de  

 visiterede/ikke-visiterede ydelser.
 Det er en betingelse, at de ydelser, der byttes til, er  

 omfattet af den enkelte kommunes politisk fastsatte serviceniveau for  

 praktisk hjælp.
Med henblik på at give så vide rammer for  

 fleksibilitet som muligt, får kommunerne derudover hjemmel til at  

tilbyde modtagere af praktisk hjælp at bytte til ydelser, der  

 ligger udover det fastsatte serviceniveau for ydelser efter servicelovens  

 § 71, stk. 1, nr. 2. Kommunerne får hermed hjemmel til at tilbyde  

 ydelser som fx ledsagede gåture, omsorgssamtaler eller lignende  

 ydelser, der typisk ikke er omfattet af bestemmelserne om hjælp eller  

 støtte til nødvendige praktiske opgaver i hjemmet.
Det  

 forudsættes, at der er tale om ydelser, som kan varetages af det  

 udførende personale.
Hvis brugeren er omfattet af den berettiget  

 personkreds i servicelovens § 78 om ledsagelse, bør ledsagelse  

 ydes efter denne bestemmelse og ikke efter § 75, stk. 3.
 Muligheden for helt eller delvist at vælge en anden  

 ydelse end den, der er truffet afgørelse om, skal holdes indenfor  

 samme tidsramme, som kommunen har afsat til udførelse af den  

 visiterede hjælp.
Da det fortsat er kommunen, der har det overordnede ansvar  

 for, at den enkelte modtager får den nødvendige praktiske  

 hjælp, er det vigtigt, at modtagerens ønske om at bytte ydelser  

 ses i sammenhæng med kommunens forpligtelse til at yde nødvendig  

 praktisk hjælp.
Det er hjemmehjælperens opgave løbende at  

 vurdere, i hvilket omfang det er acceptabelt og forsvarligt at  

 tilsidesætte den tildelte hjælp helt eller delvist til fordel for  

 andre ønsker hos modtageren.
I tilfælde af uenighed mellem  

 hjælper og modtager, skal der ydes den hjælp, der er visiteret  

 til.
Hvis en bruger har fravalgt en visiteret ydelse til fordel for en anden  

 hjælp, kan der ikke klages over, at den fravalgte hjælp ikke er  

 udført.
For at undgå, at der opstår tvivl om, hvad der  

 konkret er aftalt, vil det være hensigtsmæssigt, hvis  

 hjemmehjælperen noterer de aftalte fravigelse i hjælpen ned og  

 samtidig får dette attesteret af brugeren.
De nye bestemmelser om fleksibilitet i hjemmehjælpen  

 medfører ingen ændringer i servicelovens bestemmelser om, at der  

 skal træffes en præcis afgørelse om indhold og omfang af  

 den tildelte hjælp på baggrund af en konkret, individuel  

 vurdering af ansøgerens behov for hjælp.
Dette gælder  

 også i forbindelse med kommunens tilbud om fysisk  

 genoptræning.
 Kommunernes forpligtelse til at udarbejde  

 kvalitetsstandarder om indhold og omfang af personlig og praktisk hjælp  

 får med de nye bestemmelser om valgmulighed og fleksibilitet en  

 særlig væsentlig betydning i og med, at det skal være  

 synligt for den enkelte modtager, hvilke ydelser der er at vælge  

 imellem udover de visiterede.
 Kommunens forpligtelse til at udarbejde  

 kvalitetsstandarder omfatter med lovændringen tillige tilbud om fysisk  

 genoptræning efter § 73 a.
Socialministeriet, den 18. december  

 2000 Charlotte Søderlund Bilag 1 Vedtaget af Folketinget ved 3. behandling den  

 15. december 2000 Forslag til Lov om ændring af lov om social  

 service (Fleksibel hjemmehjælp og kommunal  

 genoptræning) § 1 I lov om social service, jf. lovbekendtgørelse nr. 944 af 16.  

 oktober 2000, foretages følgende ændringer:
 1. Efter § 73 indsættes:
» Stk. 2. Tilbudet efter stk. 1 gives efter en konkret  

 individuel vurdering af behovet for genoptræning med henblik på  

 så vidt muligt at bringe personen op på det funktionsniveau,  

 pågældende havde inden sygdommen.« 2. I § 75 indsættes efter stk. 2 som nyt  

 stykke:
» Stk. 3 bliver herefter stk. 4.
 3. I § 110, stk. 2, ændres »§§ 71 og 72« til: »§§ 71, 72 og 73 a«.
 4. I § 131, stk. 3, nr. 2, ændres »§§ 71-73« til: »§§ 71-73 a«.
§ 2 Loven træder i kraft den 1. april 2001.
