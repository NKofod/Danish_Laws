Udtalt, at Registertilsynet ikke havde indvendinger imod, at  

  Fiskeriministeriet oprettede et edb-baseret register vedrørende  

 overtrædelser af fiskerilovgivningen, idet nødvendighedskriteriet i lov om  

 offentlige myndigheders registre § 9, stk. 2, måtte anses for at være  

 opfyldt.
Registertilsynet lagde herved vægt på, at  Fiskerikontrollen i en  

 række loven og administrative forskrifter er tillagt hjemmel til at udøve  

 kontrol inden for fiskeriområdet af politimæssig karakter, herunder har  

 hjemmel til administrativt at afgøre sager gennem konfiskation, bødeforlæg  

 m.v.
Endvidere udtalt, at Registertilsynet havde principielle  

 betænkeligheder ved, at  Fiskeriministeriet, på grundlag af den ønskede  

 samlede oversigt over domstolspraksis inden for fiskerilovgivningens område,  

 i realiteten ville have adgang til et register med karakter af et egentligt  

 kriminalregister på dette specielle område.
Registertilsynet henstillede  

 derfor, at sletningsfristerne for sager, der var endeligt afgjort ved  

 domstolene, blev afkortet.
Udtalt, at Registertilsynet ikke havde indvendinger imod, at  

  Fiskeriministeriet oprettede et edb-baseret register vedrørende  

 overtrædelser af fiskerilovgivningen, idet nødvendighedskriteriet i lov om  

 offentlige myndigheders registre § 9, stk. 2, måtte anses for at være  

 opfyldt.
Registertilsynet lagde herved vægt på, at  Fiskerikontrollen i en  

 række love og administrative forskrifter er tillagt hjemmel til at udøve  

 kontrol inden for fiskeriområdet af politimæssig karakter, herunder har  

 hjemmel til administrativt at afgøre sager gennem konfiskation, bødeforlæg  

 m.v.
Endvidere udtalt, at Registertilsynet havde principielle betænkeligheder  

 ved, at Fiskeriministeriet, på grundlag af den ønskede samlede oversigt over  

 domstolspraksis inden for fiskerilovgivningens område, i realiteten ville  

 have adgang til et register med karakter af et egentligt kriminalregister på  

 dette specielle område.
Registertilsynet henstillede derfor, at  

 sletningsfristerne for sager, der var endeligt afgjort ved domstolene, blev  

 afkortet.
 Registertilsynet modtog i beretningsåret et udkast til forskrifter og en  

 anmodning om en udtalelse fra Fiskeriministeriet i anledning af, at man  

 agtede at oprette et register ved navn  »Fiskerikontrollens  

  Sagsregistreringssystem« med oplysninger om strafbare forhold.
Projektets formål var at registrere visse oplysninger vedrører sager, hvor  

  Fiskeriministeriet havde truffet beslutning om at pålægge - eller om at  

 anmode anklagemyndigheden om at søge pålagt - en sanktion for overtrædelse af  

 fiskerilovgivningen.
De registrerede oplysninger skulle anvendes til:
 a. hurtig og korrekt ekspedition af overtrædelsessager, specielt med  

 hensyn til:
- om en sag mod en given fisker/virksomhed allerede verserede, således at  

 et nyt forhold skulle indgå i den verserende sag, - om en overtrædelse er gentagelse af betydning for tiltalerejsning,  

 sanktionsstørrelse samt type, b. at have klarhed over sanktionspraksis vedrørende overtrædelse af  

 fiskerilovgivningen (visdomskartotek) c. at skabe et system af lettilgængelige statistiske oplysninger  

 vedrørende overtrædelsessager.
 Formålet med visdomskartoteksdelen var at kunne fremfinde de dokumenter,  

 som hører til den enkelte sag, navnlig anklageskriftet eller den  

 dom/administrative afgørelse, som var nødvendig for at uddybe oplysningerne i  

 selve registeret.
 Det fremgik af sagen, at Fiskerikontrollen fører tilsyn og kontrol med  

 overholdelse af lovgivningen og i tilfælde af overtrædelser optager rapport  

 til brug for retsforfølgning i henhold til fiskerilovgivningen.
 Udøvelsen af den egentlige fysiske fiskerikontrol bliver varetaget af de  

 decentrale enheder efter instrukser og retningslinier givet af  

  Fiskerikontrolkontoret i Fiskeriministeriet.
 Der bliver foretaget kontrol af såvel salt- som ferskvandsfiskeri.
 Kontrollen foregår dels til havs fra inspektionsskibene og dels til lands,  

 hvor mobile hold kontrollerer fartøjernes landinger, ligesom fiskeri  

 foretaget fra kysterne og i de ferske vande også bliver kontrolleret.
 Foruden kontrollen af, om selve det udøvede fiskeri er lovligt, bliver der  

 tillige foretaget kontrol af, om krav til fiskens opbevaring, hygiejne og  

 kvalitet er opfyldt, det være sig om bord i fartøjerne, ved landingen af  

 fangsten, ved salg af fisken samt ved den videre behandling af fisken på  

 virksomhederne.
 Generelt sagt udfører de decentrale enheder bl.a. opgaver, der i høj grad  

 svarer til de opgaver, politiet udfører inden for andre områder.
I det omfang, der bliver konstateret overtrædelser ved den ovennævnte  

 kontroludøvelse, bliver den umiddelbare efterforskning samt eventuelle  

 administrative afgørelser af sagen varetaget i form af henstilling, advarsel,  

 påtale, administration, bøde eller konfiskation af den pågældende decentrale  

 enhed.
Eventuel tiltaleanmodning til politiet bliver udfærdiget og fremsendt  

 af den decentrale enhed.
Det centrale kontrolkontor i departementet yder  

 bistand og vejledning i fornødent omfang, men overtager kun i yderst få  

 tilfælde en sag, der er konstateret ved decentral kontrol.
I det centrale kontrolkontor i departementet bliver udarbejdet generelle  

 forskrifter og retningslinier for de decentrale enheders kontroludøvelse,  

 ligesom der bliver ydet den ovenfor nævnte vejledning og bistand til de  

 decentrale enheder i forbindelse med sagernes behandling.
Endvidere foretager  

 afdelingen i ministeriet edb-baseret kontrol af bl.a. logbøger og afregninger  

 for alle fangstrejser via ministeriets centrale edb-system.
De overtrædelser,  

 der bliver konstateret ved denne kontrol, bliver efterforsket i det centrale  

 kontor og bliver herfra sendt til politiet til sagsrejsning.
 Endelig er det normalt kun den centrale enhed, der varetager udstedelse og  

 fratagelse af tilladelser, licenser og autorisationer.
 For såvel den centrale som de decentrale enheders vedkommende gælder, at  

 man ud over udførelsen af alle de ovennævnte kontrolopgaver tillige varetager  

 en lang række servicefunktioner.
En række overtrædelsessager bliver processuelt behandlet således, at  

  Fiskerikontrollen og Fiskeriministeriet forestår indhentelsen af relevante  

 oplysninger til brug for rejsning af eventuel straffesag, hvorefter sagen  

 bliver overgivet til anklagemyndigheden til videre retslig behandling.
I  

 andre sager bliver der iværksat strafferetlige sanktioner i form af advarsel,  

 påtale, bøde og lignende udenretligt ved Fiskeriministeriets foranstaltning i  

 kraft af særlig hjemmel hertil i lovgivningen.
Desuden forekommer tilfælde,  

 hvor Fiskeriministeriet i kraft af generel eller særlig hjemmel i  

 lovgivningen kan tilbagekalde forvaltningsakter i tilfælde af gentagne  

 overtrædelser af meddelte vilkår for en given tilladelse.
 På denne baggrund ønskede Fiskeriministeriet, at registeret skulle  

 indeholde oplysninger, der kunne tjene til identifikation af den ansvarlige  

 person, den pågældendes skib eller virksomhed, tidspunkt for  

 lov-/vilkårsovertrædelsen samt journalnummer i det lokale fiskeriinspektorat  

 og i Fiskeriministeriet.
Registeret skulle endvidere indeholde oplysninger om, hvad de enkelte  

 sager beroede på.
Var der truffet afgørelse i sagen, skulle den  

 administrative afgørelse angives, eksempelvis i form af tilbagekaldelse af en  

 forvaltningsakt, meddelt henstilling/advarsel eller udenretligt bødeforlæg.
 Ligeledes skulle det angives, om der i givet fald var afsagt dom, herunder  

 dommens resultat, eller om sager var anket.
 Desuden skulle registeret indeholde oplysninger vedrørende eventuelle  

 principielle aspekter af domme samt visse oplysninger til rent statistisk  

 brug.
 Endelig fremgik det af udkastet til forskrifter, at visse oplysningstyper  

 i administrativt afgjorte sager skulle slettes henholdsvis 1 og 3 år efter  

 sagens endelige afgørelse, og i alle andre sager efter 5 år.
 De resterende oplysningstyper bl.a. oplysninger om dom, politibødeforlæg,  

 bødevedtagelse, appeldom, højesteretsdom og principielle spørgsmål, skulle  

 slettes efter 5 år i administrativt afgjorte sager, og efter 10 år i alle  

 sager der er endeligt afgjort ved domstolene i 1. instans, og efter 20 år i  

 alle sager der er endeligt afgjort ved landsrets- eller højesteretsdomme.
 Sagen blev herefter behandlet på et møde i Registerrådet, og  

 Registertilsynet udtalte i den anledning, at der i henhold til lov om  

 offentlige myndigheders registre § 9, stk. 1, kun må registreres oplysninger,  

 der klart er af betydning for varetagelsen af vedkommende myndigheds opgaver.  

 Oplysninger vedrørende rent private forhold, herunder oplysninger om  

 strafbare forhold, må ikke registreres, medmindre dette er nødvendigt for  

 varetagelsen af registerets opgaver, jf. lov om offentlige myndigheders  

 registre § 9, stk. 2.
 Registertilsynet fandt herefter, at da Fiskerikontrollen i en række love  

 og administrative forskrifter udstedt i medfør af disse love havde hjemmel  

 til at udøve kontrol indenfor fiskeriområdet af politimæssig karakter,  

 herunder havde hjemmel til administrativt at afgøre foreliggende sager gennem  

 konfiskation, bødeforlæg eller ved tildeling/fratagelse af tilladelser,  

 licenser samt autorisationer, var man af den opfattelse, at oprettelsen af  

 registeret måtte antages at opfylde nødvendighedskriteriet i lov om  

 offentlige myndigheders registre § 9, stk. 2.
Det var endvidere Registertilsynets opfattelse, at den ønskede samlede  

 oversigt over domstolspraksis inden for fiskerilovgivningens område i  

 realiteten ville få karakter af et egentligt kriminalregister på dette  

 specielle område.
Da Registertilsynet generelt nærer principielle  

 betænkeligheder ved, at offentlige myndigheder opretter deres egne særlige  

 strafferegistre, henstillede man, at sletningsfristen for sager, der var  

 endeligt afgjort ved domstolene, herunder lands- og højesteret, blev ændret.  

 Sletning af samtlige oplysningstyper skal således ske 5 år efter sagens  

 endelige afgørelse i stedet for de af  Fiskeriministeriet foreslåede 10 år  

 vedrørende sager, der er endeligt afgjort ved domstolene i 1. instans, og 20  

 år i sager, der var endeligt afgjort i lands- og højesteret.
 Registertilsynet havde i øvrigt ikke indvendinger imod, at der blev  

 oprettet et edb-baseret register vedrørende overtrædelser af  

 fiskerilovgivningen i overensstemmelse med det af  Fiskeriministeriet  

 fremsendte udkast til forskrifter.
(* 1) Registertilsynets årsberetning 1990 side 42 (* 2) Oprindeligt lovbekendtgørelse nr. 621 af 2. oktober 1987.
