Bekendtgørelse om ændring af bekendtgørelse om tekniske forskrifter for brandfarlige væsker § 1 I bekendtgørelse nr. 28 af 4. januar 2010 om tekniske forskrifter for brandfarlige væsker foretages følgende ændringer:
 1. I § 5, stk. 6, ændres »Skumslukningsanlæg ved tankanlæg« til: »Overjordiske tankanlæg«.
 2. I § 5, stk. 6, indsættes som 2. og 3. pkt.:
»Eksisterende overjordiske tankanlæg, der ikke er forsynet med skumslukningsanlæg, skal senest den 1. juni 2016 opfylde punkterne 1.3.22  1.3.25, punkt 1.3.26, 3. pkt., punkterne 4.19.5  4.19.16, punkt 4.20.12, 3. pkt., og punkterne 4.20.13 og 4.20.25 i bilag 1. For overjordiske tankanlæg med lodretstående tanke med en diameter på højst 4 meter og oplag i den enkelte tank på højst 100 m3 brandfarlige væsker af klasse I og II samt vandretliggende tanke med oplag i den enkelte tank på højst 100 m3 brandfarlige væsker af klasse I og II gælder kravet dog kun de til tankene hørende bassiner.« 3. I § 5, stk. 7, ændres »Overrislingsanlæg ved tankanlæg« til: »Overjordiske tankanlæg«.
 4. I § 5, stk. 7, indsættes som 2. pkt.:
»Eksisterende overjordiske tankanlæg, der ikke er forsynet med overrislingsanlæg, skal senest den 1. juni 2016 opfylde punkt 1.3.22, punkterne 4.19.17  4.19.26, og punkterne 4.20.11, 4.20.13 og 4.20.26 i bilag 1.« § 2 Bekendtgørelsen træder i kraft den 1. juni 2013.
