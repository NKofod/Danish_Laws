Bekendtgørelse om ændring af bekendtgørelse om satser pr. 1. januar 2012 efter lov om arbejdsskadesikring og lov om sikring mod følger af arbejdsskade § 1 I bekendtgørelse nr. 1105 af 30. november 2011 om satser pr. 1. januar 2012 efter lov om arbejdsskadesikring og lov om sikring mod følger af arbejdsskade foretages følgende ændringer:
 1. Indledningen affattes således:
»I medfør af § 24, stk. 4, § 25, stk. 3, § 59, stk. 1, og § 81, stk. 3, i lov om arbejdsskadesikring, jf. lovbekendtgørelse nr. 848 af 7. september 2009, som ændret ved lov nr. 700 af 25. juni 2010 og lov nr. 443 af 23. maj 2012, og i medfør af § 6, stk. 3, og § 8, stk. 3, i bekendtgørelse nr. 1069 af 11. december 2003 om betaling for Arbejdsskadestyrelsens og Den Sociale Ankestyrelses administration af forhold, der er omfattet af lov om arbejdsskadesikring m.v., samt i medfør af § 41, stk. 2, § 42, stk. 3, og § 53 A i lov om sikring mod følger af arbejdsskade, jf. lovbekendtgørelse nr. 943 af 16. oktober 2000, og i medfør af § 6, stk. 3, og § 8, stk. 3, i bekendtgørelse nr. 25 af 14. januar 1999 om betaling for Arbejdsskadestyrelsens og Den Sociale Ankestyrelses administration af forhold, der er omfattet af lov om sikring mod følger af arbejdsskade m.v., som ændret ved bekendtgørelse nr. 1131 af 16. december 1999, fastsættes:« 2. I § 14, stk. 1, indsættes efter »§ 81«: », stk. 1,« 3. Efter § 14 indsættes:
»Opgørelser § 14 a.
For Arbejdsskadestyrelsens opgørelser efter § 81, stk. 2, i arbejdsskadesikringsloven betales 496 kr.
Stk. 2. Beløbet efter stk. 1 indbetales samtidig med anmodningen om opgørelsen.«« § 2 Bekendtgørelsen træder i kraft den 1. juli 2012.
