Kendelse fra Pressenævnet i sag nr.  

 9/2000 Interroute Danmark A/S har klaget til Pressenævnet  

 over, at Danmarks Radio har nægtet at bringe et genmæle i  

 anledning af udsendelsen "Rene Ord for Pengene" bragt den 13. december  

 1999.
 Af udsendelsen "Rene Ord for Pengene", der blev bragt den  

 13. december 1999, fremgår bl.a.:
 "Speak: Forsynet med for 350 kr. taletid ruster vi  

 så til kampen i røret.
Ali  Sayyar: Man sparer mange penge   mange penge.  

 Hvis du   - når jeg ringer til Iran.
Mange penge.
Mere end 50%.
Speak: Men jagten på billig taletid  

 fører os til endnu en grønthandel.  Ali synes nemlig  

 også, vi skal afprøve taletidskortet fra Interroute.
Dem har han  

 dårlige erfaringer med.
 A.S.: Når du bruger en Interroute kort, du  

 finder ud af, at det ikke er sandt, hvad der står på prislisten.  

 Du skal ikke bruge dem.
Speak: Som sagt så gjort.
Udstyret med hver 5  

 kort, går vi nu hver til sit for at tjekke, om taletiden på  

 kortene holder stik.
Og for at finde den billigste minutpris.
Studie speak: Taletidskort til helt almindelige  

 fastnettelefoner og så på hylden hos grønthandleren og  

 købmanden   er det ikke helt fantastisk? Hvorfor ikke? På den  

 anden side er der grund nok til at komme til kort! Speak: Når du ringer via et taletidskort  

 starter du med at kalde det gratis nummer, der er trykt på bagsiden.  

 Dernæst finder du den pin-kode, der gemmer sig bag skrabefeltet.
Nu kan  

 du så ringe direkte til den i verden, du ønsker.
 Ali  Sayyar har til opgave at ringe til familien i  

 Iran.
 Rene Ord for Pengene's udsendte til en veninde i USA.
 Ja, lad os lige tjekke gode gamle TeleDanmarks priser,  

 inden vi sætter taleorganerne på prøve.
(Oplysning fra telefonstemme:) Prisen for en samtale til Iran er pr. minut 14 kr. og 50  

 øre   for samtaler til USA og Hawaii er prisen pr. minut 3 kr. og 50  

 øre.
Mon nu taletidskortene kan slå den! Med taletidskortet Gnam fik vi serveret en minutpris til  

 Iran på 4 kr. og 14 øre og USA 83 øre.
 Global One tilbyder Iran til 9,42 i minuttet, mens USA  

 koster 1 kr.
 Primus's taletidskort koster 4,17 kr. pr. minut til Iran  

 til USA 73 øre.
 Det nyeste kort Euro kan bryste sig med en minutpris til  

 Iran for 3,65 og til USA 82 øre.
 Indtil nu har taletidskortene på nær få  

 sekunder holdt den taletid, de lover.
De to telefonister har hver brugt 265 kr. og slidt  

 ørerne i små 8 timer til USA og knap 2 timer til Iran, inden  

 turen kommer til Interroute.
De lovede 20 minutter til Iran   efter 7  

 minutter og 41 dør samtalen.
(Oplysning fra telefonstemme:) Deres kort er udløbet.
 Interroute tager altså 11 kr. og 47 i minuttet til  

 Iran og 2 kr. til USA.
 Billigst er altså til Iran Euro-kortet med en  

 minutpris på 3,65   til USA er det Primus, der er billigst med 73  

 øre i minuttet.
Studie speak: 3,65 til Iran i minuttet.
Der er et  

 godt stykke vej op til TeleDanmarks 14,50   hva'be'har'.
Der hvor du finder taletidskortene, der bør de  

 også have sådan nogle oversigter her, hvor du kan se minutpriser  

 for de enkelte lande.
Det er bare med at komme i gang med at sammenligne de  

 forskellige tilbud.
 Får du fat i kortet fra Interroute, der ikke holder  

 hvad det lover, så er der ikke andet at gøre end at klage til  

 Telestyrelsen.
TeleDanmark ser sikkert helst, at du bliver hos dem som  

 kunde, men om du ringer til en udenlandsk mobil eller fastnettelefon, det er  

 de fuldstændig kolde over for.
Prisen er den samme." Klageren har formuleret følgende  

 genmælekrav:
 "Vores svar på jeres udsendelse:
1. Af udsendelsen fremgik det, at vi skulle snyde  

 kunderne.
Denne påstand er fuldstændig ukorrekt og bygger  

 på én kundes udtalelse og erfaring.
2. Der blev i udsendelsen ringet til Iran, hvilket  

 på vores kort er en relativ dyr destination.
Dette skal underbygges  

 med, at vi pr. 1. november ændrede alle vores priser, som ifølge  

 vores egen prisliste koster 9,75 til Iran via Gratisnummer 80 832000.
 3. Prislisten, der er blevet brugt, er fundet hos en ikke  

 registreret forhandler, der har fået udleveret prislister af andre end  

 Interoute selv.
4. Prislisten I (Rene ord for pengene) i udsendelsen har  

 refereret til, er en prisliste der ikke er trykt og udgivet af Interoute,  

 ligesom forhandleren ikke er en registreret forhandler hos Interoute." Klageren har anført, at det er ukorrekt, når  

 det i udsendelsen oplyses, at klagerens taletidskort ikke holder hvad de  

 lover, og at klageren snyder kunderne.
Udtalelsen bygger endvidere kun  

 på en kundes udtalelse og erfaring.
 Klageren har endvidere anført, at det er forkert,  

 når det i udsendelsen oplyses, at udbyderen af taletidskort har pligt  

 til at informere om prisændringer og vilkår i forbindelse med  

 udbud af taletidskort samt en pligt til at udlevere à jourført  

 prisliste ved salg af telekort, hvilket følger af  

 bekendtgørelse om udbud af telenet og teletjenester § 1, stk. 6 og §  

 5, stk. 1-4. Selv om der ikke er nogen lovfæstet pligt til at informere  

 om priser m.v., er klageren dog ikke interesseret i at snyde sine kunder  

 eller at misinformere dem.
 Klageren har endvidere anført, at man fra maj 1999  

 begyndte at udbyde taletidskort udelukkende fra autoriserede forhandlere,  

 hvor der forefindes opdaterede og à jourførte prislister  

 udfærdiget af klageren.
 Klageren har endvidere anført, at der i forbindelse  

 med indklagedes køb af kortet er blevet udleveret en prisliste, som  

 ikke er udfærdiget af klageren til trods for, at klageren pr. 1.  

 november 1999 tilbagekaldte tidligere prislister og udsendte nye.
Klageren har endelig anført, at de udtalelser, der  

 fremsættes i programmet om klagerens virksomhed, er skadelige, og at  

 udtalelserne kan medvirke til at ødelægge klagerens  

 forretningsgrundlag og kundekreds.
Klageren kræver på denne  

 baggrund, at indklagede bringer klagerens genmæle.
 Indklagede har anført, at programmet "Rene Ord for  

 Pengene" er et handlingsanvisende forbrugerprogram, og at formålet med  

 udsendelsen er at give forbrugere et bedre grundlag for deltagelse i den  

 almindelige handel.
Indklagede har endvidere anført, at man i  

 udsendelsen oplyste, at klagerens taletidskort ikke holder hvad det lover, og  

 at man står ved denne udtalelse.
Derimod har man ikke sagt, at klageren  

 snyder kunderne.
At klagerens taletidskort ikke holder hvad det lover  

 følger af, at indklagede købte et kort fra klageren, og at det  

 i en medfølgende brochure fremgik, at der skulle være 20  

 minutters taletid til Iran.
Ved den test man foretog i programmet, viste det  

 sig, at taletiden til Iran alene var på 7 minutter og 41 sekunder.
Til  

 USA lovede brochuren, at der skulle være en taletid på 101  

 minutter, men det viste sig, at testen kun gav 42 minutter.
 Indklagede har endvidere anført, at testen ikke kun  

 bygger på en kundes udtalelse og erfaring, idet man netop har foretaget  

 en test af klagers taletidskort.
Indklagede har endvidere anført, at det for  

 indklagede er væsentligt, at priserne rent faktisk kan sammenlignes, og  

 at produkterne bliver sammenlignet på samme grundlag.
Da taletidskort  

 har forskellige priser, og da samtaleminutterne varierer fra taletidskort til  

 taletidskort, har man i programmet valgt at sammenligne priserne på to  

 destinationer, nemlig Iran og USA.
At klageren pr. 1. november 1999  

 ændrede prisen for samtaler til Iran, skulle klageren selv have haft  

 informeret om, jf. § 1, stk. 6, jf. § 5, stk. 4, i bekendtgørelsen om  

 udbud af telenet og teletjenester.
 Indklagede har endvidere anført, at man har  

 fået prislisten udleveret fra den kiosk, hvor man købte  

 taletidskortet, og at det ikke er afgørende for den enkelte forbruger,  

 der køber et taletidskort, om taletidskortet er købt hos en  

 forhandler, der er registreret hos klageren.
 Indklagede fastholder således, at klagerens kort er  

 det dyreste, og at kortet ikke holder hvad det lover, og indklagede afviser  

 på denne baggrund at bringe klagerens genmæle.
I sagens behandling har følgende  

 nævnsmedlemmer deltaget: Per Sørensen, Jørgen Grunnet,  

 Kaare R.
Skou og Inge Vinther.
 Pressenævnet udtaler:
Det fremgår af programmet, at "klagerens  

 taletidskort ikke holder hvad det lover". Indklagede har som dokumentation  

 for denne påstand henvist til den prissammenligning, som man har  

 foretaget i programmet af 5 taletidskort, som viste, at klagerens  

 taletidskort ikke havde den taletid, som en medfølgende brochure  

 informerede om.
På denne baggrund finder Pressenævnet ikke, at  

 programmet har bragt faktisk forkerte oplysninger om klagerens produkt, som  

 berettiger klageren til at få bragt et genmæle.
Det forhold, at  

 den prisliste, som klageren fik udleveret sammen med taletidskortet, ikke var  

 udfærdiget af klageren, og at taletidskortet ikke var købt hos  

 en af klagerens autoriserede forhandlere, kan ikke føre til andet  

 resultat.
 Afsagt den 22. marts 2000.
