 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som tjener.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for tjeneruddannelsen.
 § 3.  For uddannelsen gælder de regler, som  

 Undervisningsministeriet har fastsat i medfør af erhvervsuddannelseslovens §  

 4, stk. 1.
 Uddannelsens varighed og struktur m.v.
 § 4.  Uddannelsen varer i alt 3 år og 4 måneder.
 Stk. 2.  Elever kan indlede uddannelsen i  

 praktikvirksomhed eller med 2. skoleperiode.
 § 5.  Personer, der er fyldt 25 år, kan indgå  

 uddannelsesaftale og gennemføre uddannelsen på 1 år og 10 måneder, hvis de  

 har haft mindst 2 års relevant fuldtidsbeskæftigelse eller tilsvarende  

 deltidsbeskæftigelse inden for branchen.
 Stk. 2.  Det faglige udvalg kan i særlige tilfælde  

 dispensere fra mindre afvigelser i alders- og beskæftigelseskravet i stk. 1.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen inden for den fastsatte uddannelsestid,  

 eventuelt efter fritagelse for dele af undervisningen.
 Stk. 4.  Afgørelse efter stk. 2, jf. stk. 3, skal så  

 vidt muligt træffes inden indgåelse af uddannelsesaftale.
§ 6.  Skoleundervisningen varer 40 uger.
For elever,  

 der indgår uddannelsesaftale efter § 5, kan den samlede skoleundervisning  

 afkortes efter skolens bestemmelse, jf. § 9, stk. 2. Skoleundervisningen  

 veksler med praktikuddannelse som vist i figuren og som anført nedenfor:
 Skoleperioder:
 Stk. 2.  Efter 4. skoleperiode afholdes svendeprøve, jf.  

 § 29.
Stk. 3.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et uddannelsesforløb  

 bestående af henholdsvis skoleundervisning og praktikuddannelse.
Det faglige  

 udvalg skal godkende fastsættelsen af praktikperioder.
Fritagelse for dele af undervisningen § 7.  Gennemførelse af 2. skoleperiode i følgende  

 uddannelser giver fritagelse for 2. skoleperiode i tjeneruddannelsen :
 sen.
 Stk. 2.  Fritagelse for dele af uddannelsen kan i øvrigt  

 ske efter bilag 1 (meritskema), og efter §§ 8 og 9 i hovedbekendtgørelsen.
Uddannelsens mål og indhold § 8.  Den uddannede tjener skal have et grundlæggende  

 kendskab til køkken-, restaurant- og hotelbranchen samt en grundlæggende  

 viden om serviceydelser.
Den uddannede tjener skal have kendskab til salg og  

 gæstebetjening og skal kunne arbejde i såvel a la carte- som  

 selskabsvirksomhed med selvstændighed og begyndende rutine.
 Stk. 2.  Den uddannede tjener skal have indsigt i og  

 forståelse for beskæftigelsesområdets miljømæssige forhold, herunder  

 håndteringen af miljømæssige problemstillinger i forbindelse med fagets  

 udførelse.
Skoleundervisningen § 9.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder forudsætning for at varetage de funktioner,  

 uddannelsen sigter imod.
Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 10-14, kan fraviges i fornødent omfang og  

 under respekt for de angivne mål for undervisningen.
Undervisningen skal  

 omfatte valgfag.
Grundfag § 10.  Undervisningen omfatter følgende grundfag med  

 følgende vejledende uddannelsestid og niveau:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
§ 11.  Undervisningen i grundfag i 2. skoleperiode har  

 en vejledende uddannelsestid på 10,8 uger, og omfatter fagene de i § 10, stk.  

 1, nr. 1-8, nævnte fag.
De i § 10, stk. 1, nr. 1-5 samt nr. 7-8 nævnte fag,  

 afsluttes i 2. skoleperiode.
Områdefag § 12.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal under vejledning kunne klargøre, fremstille og anrette enkle  

 retter til servering i henholdsvis restaurant, institution,  

 fast-foodforretning og cafeteria.
 Eleven skal endvidere under vejledning kunne tilberede ernæringsrigtig  

 varm/kold fuldkost, ernæringsrigtige lune retter og enkle brød- og kagetyper.
 Vejledende uddannelsestid: 3,8 uger. (Restaurantområdet 1,5 uger,  

 institutionsområdet 1,5 uger og cafeteria-/fast-foodområdet 0,8 uger).
 Eleven skal på grundlæggende niveau og under vejledning kunne foretage  

 anretning, servering, emballering og distribution i restaurant, institution,  

 cafeteria og cateringvirksomhed.
 Vejledende uddannelsestid: 1,6 uger.
 Eleven skal under vejledning og på grundlæggende niveau kunne:
 - Foretage indkøb, varebestilling og varemodtagelse.
 - Foretage prisberegning med udregning af kostpriser.
 - Opstille budget og regnskab.
 - Foretage markedsføring under anvendelse af grundlæggende principper for  

 markedsføring.
 Vejledende uddannelsestid: 1,6 uger/59 timer.
 § 13.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal med begyndende rutine kunne forklare gæsten om menuer og  

 anretninger, som er almindeligt forekommende i danske restauranter.
Der  

 lægges vægt på udskæring af slagtedyrene samt anvendelse og  

 tilberedningsmetoder af udskæringerne.
Eleven skal kunne forklare gæsten om  

 de almindelige internationale kendte saucer, supper og desserter samt  

 fremstillingsmetoder for disse.
Eleven skal kunne forklare gæsten om de mest  

 benyttede garniturenavne og grøntsager og kunne sammensætte disse med  

 kødstykker fra slagtedyr, fjer- og hårvildt samt fisk og bløddyr.
 Vejledende uddannelsestid: 0,9 uger.
Eleven skal kunne forklare gæsten om vinhistorie, vindyrkning,  

 fremstillingsmetoder, opbevaring, etiketter, flasker og banderoler,  

 vinsmagning (fejl i vinen), serveringsregler samt den franske vinlov.
Desuden  

 skal eleven kunne forklare om fremstillingsmetoder, oprindelse og  

 serveringsregler for hedvine, spiritus, aperitifvine, øl, alkoholfrie drikke,  

 the, cacao og kaffe.
 Vejledende uddannelsestid: 1,0 uge.
Eleven skal kunne foretage planlægning, gennemførelse og opfølgning af  

 møder, kurser, konferencer og selskaber.
Der skal lægges vægt på  

 kommunikation med kunden inden og under arrangementet, indgåelse af  

 kontrakter, sammensætning af kursus- og konferencemenuer, betjening og  

 anvendelse af almindelige AV-midler, lokaleindretning og opstilling til  

 arrangementer, kommunikation mellem virksomhedens afdelinger for at kunne  

 gennemføre et effektivt arrangement, forskellen på arrangørens og deltagernes  

 forventninger og behov, opfølgning af arrangementet med hensyn til afregning  

 og evaluering med kunden.
 Vejledende uddannelsestid: 0,8 uge.
Eleven skal ud fra kendskab til samarbejdets betydning for salgs- og  

 servicearbejdets kvalitet og for trivsel på arbejdspladsen kunne indgå i en  

 virksomheds kommunikations- og samarbejdsrelationer.
Eleven skal på basis af  

 kendskab til fagområder og -grænser, køn, miljø, kulturforskelle, stress,  

 menneskers udtryksmidler (kropssprog, mimik og sprog), etik, diskretion og  

 behandling af reklamationer kunne deltage i udviklingen af en virksomheds  

 interne kommunikation med henblik på at styrke salgs- og serviceindsatsen og  

 den gode gæstebetjening.
 Vejledende uddannelsestid: 0,6 uge.
Eleven skal kunne servicere danske såvel som udenlandske gæster med hensyn  

 til danske turistprodukter under hensyntagen til gæsternes forskellige  

 kulturelle baggrund.
Eleven skal kunne vejlede gæster om overnatnings-,  

 bespisnings-, transport- og oplevelsessektorerne.
Desuden skal eleven have  

 viden om og indsigt i forskellige kulturers sædvaner, spisevaner og  

 religioner og være i stand til at tage hensyn til gæsternes forskelligartede  

 behov.
 Vejledende uddannelsestid: 1,0 uge.
Eleven skal selvstændigt kunne sammensætte forskellige menuer som  

 dejeuner, diner, souper og a la carte under hensyntagen til forskellige  

 kulturer, religioner, specielle kostvaner, diæter, egnsretter, traditioner og  

 økonomi.
Eleven skal endvidere kunne sammensætte menuer udfra sæson, farve,  

 tilberedning, smag, konsistens, anledning og klima.
Menusammensætningen skal  

 kunne udføres såvel med drikkevarer som uden.
 Vejledende uddannelsestid: 2,0 uger.
Specialefag § 14.  Undervisningen i specialefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal kunne vejlede gæsten i valg af drikkevarer og vin fra  

 forskellige lande og distrikter såvel i Europa som udenfor Europa.
I denne  

 vejledning skal eleven kunne redegøre for produkternes sammensætning,  

 produktionsmetoder, oprindelse, råvarer der anvendes i produktionen samt  

 produktets anvendelighed i gastronomisk sammenhæng.
 Vejledende uddannelsestid: 1,4 uger.
Eleven skal kunne udføre opdækning med korrekt service efter de faglige  

 regler såvel ved almindelig opdækning som med specialbestik.
Eleven skal med  

 udvist kreativitet kunne dekorere et bord og udføre dekorationsopgaver med  

 blomster med hensyntagen til sæson, særpræg samt anledning.
Eleven skal  

 selvstændigt kunne servere selskabs- og a la carte menuer, samt kunne  

 tranchere og flambere de retter, der oftes forekommer på danske restauranter.  

 Eleven skal selvstændigt kunne fremstille de mest almindelige mixede drinks  

 herunder også alkoholfrie, samt kende arbejdsgangen i en bar.
Eleven skal  

 selvstændigt kunne sammensætte menuer til selskaber og a la carte for såvel  

 danske som udenlandske gæster med hensyntagen til tradition, kostvaner og  

 andre specielle ønsker.
Eleven skal kunne foretage prissætning af menuer og  

 drikkevarer med hensyn til svind, breakage, fortjeneste, forrentning og  

 likviditet.
Eleven skal kunne arbejde ergonomisk og sikkerhedsmæssigt  

 korrekt, og eleven skal kunne udføre arbejdet under hensyntagen til fornødne  

 miljømæssige hensyn.
Eleven skal kunne medvirke til at begrænse virksomhedens  

 samlede energiforbrug.
Eleven skal kunne gennemføre indsamling af affald i  

 henhold til gældende regler og frivillige kildesorteringsordninger.
 Vejledende uddannelsestid: 3,0 uger.
Eleven skal kunne skelne de forskellige typer suppe fra hinanden og kende  

 de mest anvendte garniturenavne.
Eleven skal kunne forklare gæsten om de  

 almindelige anvendelser af slagtedyr, fjerkræ, hårvildt og fjervildt til  

 forretter, mellemretter, stegeretter, a la carteretter og frokostretter samt  

 kunne forklare gæsten om retterne med garniturenavne.
Eleven skal kunne  

 forklare gæsten om sæsoner for og brug af grøntsager, svampe samt  

 krydderurter.
Eleven skal kunne forklare gæsten om konsistens, styrke og  

 typer af danske samt de mest kendte udenlandske oste.
Eleven skal kunne  

 forklare gæsten om forskellige typer dessserter og kende forskellen på  

 anvendelsen til menuer og a la carte.
Eleven skal med sikkerhed kunne vejlede  

 gæsten med hensyn til rettens råvaresammensætning, næringsindhold og  

 diætforskrifter.
 Vejledende uddannelsestid: 1,0 uge.
 Eleven skal kunne forklare gæsten med fagudtryk på dansk, engelsk, tysk og  

 fransk indenfor såvel køkken- som restaurantområdet.
 Vejledende uddannelsestid: 0,6 uge.
Eleven skal kunne foretage hovedregning, procentregning samt  

 talbehandling og endvidere kunne foretage kalkulation af drikkevarer,  

 cocktails samt vinforbrug.
Desuden skal eleven opnå en grundlæggende viden om  

 køkkenkalkulation og kunne udføre opgørelse og afregning af den daglige  

 omsætning.
Eleven skal kunne anvende edb på et grundlæggende niveau.
Eleven  

 skal kunne foretage afregning med gæsten ved forskellige former for  

 betalingsmidler og kende relger, lovgivning, legitimationsregler for  

 modtagelse af udenlandsk valuta, betalingskort, stoplister, checks,  

 rejsecheks og vouchers.
 Eleven skal have kendskab til love og branchekotumer, der har betydning  

 for arbejdet i restauranten, herunder restaurationsloven og bestillings- og  

 afbestillingsregler.
 Vejledende uddannelsestid: 1,0 uge.
Valgfag § 15.  Undervisningen i valgfag følger reglerne i  

 bekendtgørelse om erhvervsuddannelser (hovedbekendtgørelsen).
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 2,2 uger.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 4,4 uger.
Undervisningsplan § 16.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 17.  Der kan samlæses med kokke- og  

 smørrebrødsjomfru-, receptionist-, cafeteria- og kantineassistent- og  

 køkkenassistentuddannelsen.
Praktikuddannelsen § 18.  Virksomheden skal gennemføre  

 praktikuddannelsen, sådan at eleven med gennemført skoleundervisning kan nå  

 uddannelsens mål, jf. § 8.
§ 19.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for  

 uddannelsesområdet, herunder § 20.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående  

 skoleperioder, og som vil blive omfattet af efterfølgende skoleperioder i  

 overensstemmelse med skolens undervisningsplan på en sådan måde, at  

 skoleundervisningen og praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde mindst en samtale med den enkelte elev om dennes  

 arbejdsindsats og udvikling i praktikperioden.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når svendeprøve er bestået, jf. § 32, stk. 2.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, samt oplysning om den opnåede karaktersum ved  

 svendeprøven, jf. § 32, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 23.  Når skoleundervisningen er gennemført, og  

 betingelsen i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
Skolebeviset udfærdiges i øvrigt i overensstemmelse med  

 reglerne i hovedbekendtgørelsen.
 Stk. 2.  Eleven skal have opnået mindst karakteren 6 i  

 gennemsnit af alle afgivne karakterer i grundfag, områdefag og specialefag,  

 jf. § 28, stk. 4, for at skolebevis kan udstedes.
 § 24.  Skolen udsteder eksamensbeviser i  

 overensstemmelse med reglerne i hovedbekendtgørelsen.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er desuden at bidrage til grundlaget for  

 udstedelse af skolebevis, jf. § 23.
Skolevejledning § 26.  Skolevejledningen skal angive karaktererne i de  

 enkelte grundfag, områdefag og specialefag samt oplysning om, hvilke fag der  

 er gennemført.
 Stk. 2.  Skolevejledningen skal desuden angive skolens  

 vurdering af elevens eventuelle behov for supplerende oplæring i  

 praktikvirksomheden og for supplerende skoleundervisning for så vidt angår de  

 grundfag, områdefag og specialefag, hvor eleven ikke har opnået karakteren 6.
 Stk. 3.  Skolevejledningen udformes og udstedes i øvrigt  

 i overensstemmelse med reglerne i hovedbekendtgørelsen.
Karaktergivning § 27.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Skolens afsluttende bedømmelse § 28.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 12-14.
Stk. 4.  Skolen beregner en gennemsnitskarakter på  

 grundlag af karaktererne i alle grundfag, områdefag og specialefag.  

 Gennemsnitskarakteren angives med 1 decimal.
Følgende fag vægtes dobbelt ved  

 beregningen:
 Stk. 5.  For valgfag foretages bedømmelsen efter  

 reglerne om disse fag.
Svendeprøve § 29.  Efter sidste skoleperiode afholder det faglige  

 udvalg svendeprøve.
Prøven varer 2 dage.
Det faglige udvalg udarbejder  

 opgaverne til svendeprøven.
Stk. 2.  Censorer (skuemestre) udpeges af det faglige  

 udvalg efter indstilling fra Hotel-, Restaurant- og Turisterhvervets  

 Arbejdsgiverforening og Restaurations- og Bryggeriarbejder Forbundet.  

 Censorerne udpeges for et tidsrum af 2 år.
Censorerne skal opfylde  

 habilitetskravene efter eksamensbekendtgørelsen.
Det faglige udvalg  

 udarbejder en vejledning for skuemestrene om svendeprøvens forløb, udførelse  

 og bedømmelse.
Vejledningen skal findes på skolerne, hvor den skal være  

 tilgængelig for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøve.
Indstillingen foretages på en blanket udarbejdet af  

 det faglige udvalg.
Samtidig indbetaler virksomheden et gebyr til dækning af  

 det faglige udvalgs udgifter ved prøvens afholdelse.
 Stk. 4.  Eleven kan kun deltage i svendeprøven, hvis  

 følgende betingelser er opfyldt:
Stk. 5.  Opgaverne sendes forseglet til skolerne, der  

 opbevarer dem på forsvarlig vis.
Umiddelbart inden prøvens påbegyndelse  

 brydes seglet i overværelse af en repræsentant for skolens administration, en  

 elevrepræsentant og en censor.
Det faglige udvalg bestemmer tidspunktet for  

 prøvens afholdelse.
 § 30.  Svendeprøven består af en skriftlig, en  

 praktisk og en mundtlig prøve.
 Stk. 2.  Den skriftlige prøve varer 2 timer og 30  

 minutter og indeholder spørgsmål inden for område- og specialefag.
 Stk. 3.  Den praktiske prøve består af følgende 2  

 opgaver, der tilsammen varer 2 timer og 30 minutter:
 Stk. 4.  Den mundtlige prøve består af spørgsmål inden  

 for område- og specialefag og varer ca. 15 minutter.
 § 31.  Ved svendeprøven anvendes 13-skalaen.
 Stk. 2.  Censorerne giver samlet 1 karakter for den  

 skriftlige prøve, 1 karakter for den mundtlige prøve og 2 karakterer for den  

 praktiske prøve (1 karakter for hver af de praktiske opgaver). For at bestå  

 svendeprøven skal eleven opnå karaktersummen 24, dog skal karaktersummen for  

 den skriftlige og den praktiske prøve 1) (borddækning) være mindst 12.
Stk. 3.  Hvis eleven har opnået karaktersummen Stk. 4.  Karaktererne for de mundtlige og praktiske  

 prøver meddeles eleven umiddelbart efter prøvens afslutning.
§ 32.  Det faglige udvalg skal tilbyde elever, der  

 ikke består svendeprøven, en ny svendeprøve.
Eleven kan deltage i  

 svendeprøven 3 gange.
Skolen og praktikvirksomheden vurderer i samråd, om  

 eleven har behov for supplerende skoleundervisning eller praktikuddannelse  

 før en ny svendeprøve.
Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Eleven  

 kan deltage i en prøve ialt 3 gange.
Ikrafttræden § 33.  Bekendtgørelsen træder i kraft den 15. juli  

 1996.
 Stk. 2.  Samtidig ophæves bekendtgørelse nr. 938 af 7.  

 december 1995 om uddannelsen til tjener.
Stk. 3.  Elever med uddannelsesaftale, der er indgået  

 før bekendtgørelsens ikrafttræden, gennemfører uddannelsen efter de hidtidige  

 regler.
En elev kan dog efter aftale med praktikvirksomheden og med skolens  

 godkendelse, jf. stk. 5, vælge at afslutte uddannelsen efter de nye regler.
 Stk. 4.  Elever, der inden 15. august 1996 er begyndt på  

 2. skoleperiode i umiddelbar forlængelse af 1. skoleperiode, kan efter eget  

 valg få medregnet 1. skoleperiode i uddannelsestiden.
 Stk. 5.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 27. juni  

 1996 P.M.V.
