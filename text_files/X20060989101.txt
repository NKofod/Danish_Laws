Moms  konsulentydelser vedrørende  

 u-landsbistand  primær udnyttelseuden for EU Spørgsmål Svar Spørgsmål 1:  

 Nej.
 Spørgsmål 2:  

 Nej, dog under nærmere betingelser, se indstillingen.
Beskrivelse af de faktiske forhold Spørgeren er  

 rådgivende ingeniør og indehaver af et enkeltmandsfirma, der udelukkende  

 arbejder for Danida.
Der indgås separat kontrakt med Danida for hver opgave.  

 Der er tale om både gennemførte samt planlagte dispositioner.
Spørgeren  

 oplyser, at han hidtil har svaret moms af alle sine kontrakter for Danida,  

 men  

 da Danida nu vil gennemføre at de hidtidige honorarrater skal betragtes som  

 værende inklusive moms, er spørgsmålet pludselig af stor vigtighed for ham  

 (og  

 for andre i en lignende situation).
Spørger har  

 nærmere oplyst, at han er specialiseret indenfor vandforsyning, som hans  

 projekter  

 normalt omhandler, og som bl.a. omfatter undersøgelser af behov ud fra  

 vurdering af de lokale forhold.
Spørgeren oplyser, at han i sine projekter  

 kan  

 samarbejde med økonomer og sociologer, idet der som en del af projekterne kan  

 indgå rådgivning i finansiering og finansiel planlægning, samt kan ske  

 inddragelse af sociologiske aspekter i modtagerlandet.
Spørger har  

 oplyst, at hans opgave i forbindelse med udbud er, på baggrund af hans  

 faglige  

 forudsætninger, at gennemføre udbud af opgaven med projektering af et givent  

 udviklingsprojekt.
De kontrakter, der indgås i denne fase, er kontrakter med  

 rådgivningsvirksomheder, som skal udføre den konkrete projektering.
Der er  

 således tale om det første, indledende udbud på et tidspunkt i  

 projektforløbet,  

 hvor de overordnede rammer for projektet bliver fastlagt.
F.eks. kan det være  

 fastlagt, at der skal anlægges 80 brønde i et nærmere geografisk område i et  

 givent land.
Ved udviklingsprojekter indgås der indledningsvis en  

 regeringsaftale med regeringen i det pågældende udviklingsland.
Udbudsopgaven  

 udføres umiddelbart i tilknytning hertil.
De egentlige entreprenørkontrakter  

 indgås mellem de lokale ambassader og entreprenørerne.
Af  

 Udenrigsministeriets information vedrørende udviklingsbistand beskrives under  

 overskriften "Bistandsformer", at Danida yder en række forskellige  

 typer af u-landsbistand, herunder bl.a. bilateral og multilateral bistand,  

 budgetstøtte, støtte via private organisationer, personelstøtte, tværgående  

 projektbistand, programstøtte og såkaldt sektorprogrambistand.
Det fremgår,  

 at  

 den bilaterale bistand siden midten af 1990'erne er blevet omlagt fra  

 projekt-  

 til sektorprogramstøtte.
Sektorprogramstøtten til programsamarbejdslandene er  

 koncentreret inden for 2-4 sektorer pr. land.
Danidas støtteprogram i en  

 sektor  

 er langsigtet og strækker sig typisk over 15-20 år og kan omfatte midler til  

 både drift og investeringer.
Inden for rammerne af et sektorprogram støtter  

 Danida normalt udviklingen og kapacitetsopbygningen på flere niveauer.
På det  

 øverste niveau støttes udviklingen af nationale politikker, strategier og  

 handlingsplaner for aktiviteter i sektoren.
Især på mellemniveauerne, f.eks.  

 i  

 styrelser og amter, gives støtte til opbygningen af institutionel kapacitet.  

 Den største del af sektorprogrambistanden består af støtte til gennemførelse  

 af  

 konkrete aktiviteter for befolkningen i distrikter og kommuner.
De konkrete  

 aktiviteter under sektorprogrammet, som f.eks. kapacitetsopbygning,  

 administrationsreformer,  

 gennemførelse af vaccinationer eller byggeri af klinikker, kaldes  

 komponenter.  

 Kernen i et sektorprogram er, at modtagerlandet opnår et ejerskab til  

 udviklingsprogrammer og -aktiviteter.
Med ejerskab menes, at modtagerlandet  

 har  

 eller kan overtage ansvaret for tilrettelæggelsen af programmerne og  

 gennemførelsen af aktiviteterne.
Modtagerlandet skal også på længere sigt  

 finansiere stadigt større dele af indsatserne.
Der kan være f.eks. otte-ti  

 forskellige donorer i en sektor.
Omlægningen til sektorprogrambistand  

 forudsætter, at donorerne i langt højere grad end hidtil koordinerer deres  

 aktiviteter og tager udgangspunkt i modtagerlandets planer og strategier for  

 en  

 given sektor.
 Til illustration  

 af spørgerens opgaver for Danida (Udenrigsministeriet) foreligger følgende  

 nærmere oplysninger:
 Spørgeren havde  

 i 2005 et projekt vedrørende A u-land, indenfor sektoren drikkevand.  

 Opgavekategorien  

 var "review" (gennemgang/evaluering), og bestod i at vurdere  

 igangsætningen af et projekt for drikkevandsforsyning og hygiejne, og  

 anbefale  

 eventuelle tilretninger.
 Spørgeren havde  

 endvidere i 2005 et projekt vedrørende B u-land, indenfor miljøsektoren.  

 Opgavetypen  

 var teknisk assistance, og bestod i at assistere udbudskomiteen med at  

 gennemføre  

 udbud af konsulentydelser til teknisk assistance i forbindelse med dansk  

 støtte  

 til de lokale vandforsyningsmyndigheder.
 Spørgeren havde  

 ligeledes i 2005 et projekt vedrørende C u-land indenfor sektoren drikkevand.  

 Opgavetypen  

 var udbud, og opgaven bestod i at deltage i forbindelse med udbud af  

 rådgivningsopgave  

 vedrørende vandsektor-programmet.
 Spørgeren havde  

 i 2005 endnu et projekt vedrørende C u-land indenfor sektoren drikkevand.  

 Opgavekategorien  

 var udbud, og opgaven bestod i at deltage i forbindelse med udbud af  

 rådgiveropgave  

 vedr. støtte til den private sektor - forbedring af markedsadgang samt  

 professionalisering af mikrokreditinstitutioner.
 Spørgeren havde  

 endvidere i 2005 et projekt vedrørende D u-land af opgavetypen  

 "review", og hvor opgaven bestod i at deltage i midtvejsreview af  

 privatsektorkomponent under vandprogrammet i D.
 Spørgeren har i  

 2006 et projekt vedrørende E u-land indenfor sektoren drikkevand.  

 Opgavekategorien  

 er teknisk assistance, og projektet består i at formulere et pilotprojekt  

 vedrørende en bestemt type pumper indenfor vandforsynings-programmet.
Spørgeren har  

 ligeledes i 2006 et projekt vedrørende F u-land.
Opgaven består i at fungere  

 som udbudssekretær for udbud af projektet G.
 Udenrigsministeriet  

 (Danida) anvender en standardkontrakt til brug for korttidskontrakter  

 vedrørende  

 serviceydelser, de såkaldte KR-rules (7th. edition, April 2006). Det fremgår  

 heraf, at (punkt 1, Target Group), at opgaverne kan være af følgende typer:
For en nærmere  

 beskrivelse af opgavetyperne henviser man til Danidas "Aid Management  

 Guidelines".  

 Under disse retningslinier foreligger publikationerne "Guidelines for  

 Programme Management", January 2006 samt "Guidelines for Project  

 Management" 1st Edition,November 1, 2003. Disse to sæt retningslinier  

 fastsætter detaljeret fremgangsmåden i Danidas bistandsprojekter, både med  

 hensyn til sektorprogrammer, og andre typer af bistandsprojekter og  

 -programmer.
Den førstnævnte er den mest omfattende, og begge indeholder  

 beskrivelser af de forskellige faser i projektforløbene, samt formål og krav  

 i  

 disse faser.
Det fremgår af  

 Guidelines for Programme Management, afsnit 1, at en rapport vedrørende  

 identificering  

 af programmer/projekter (jf. opgavetype 1 i Udenrigsministeriets  

 standardkontrakt  

 KR-rules, som er nævnt ovenfor) skal indeholde en analyse af en række nærmere  

 specificerede forhold i det pågældende modtagerland og vedrørende den  

 pågældende sektor, samt et projektforslag med analyse af forskellige  

 valgmuligheder.
En lignende definering af opgavetypen fremgår af Guideline  

 for  

 Project Management, afsnit 1. Der kan være tale om projekter under  

 eksisterende  

 sektorprogrammer (såkaldte komponenter), nye faser i programmet, nye  

 sektorprogrammer, eller selvstændige projekter.
Det fremgår endvidere, at  

 denne  

 type rapport skal danne grundlag for forlæggelse for Udenrigsministeriets  

 Programkomité, som er en forudsætning for, at der gås videre med  

 forberedelsen  

 af et projekt.
Det fremgår  

 endvidere af Guidelines for Programme Management under afsnit 8, at formålet  

 med såkaldt "Appraisal" (jf. opgavetype 4 i KR-rules) er  

 kvalitetssikring på et fremskredet stadie i forberedelsen af et program eller  

 en komponent, men tidligt nok til at konklusionen kan påvirke den endelige  

 forberedelse af program-/komponent-dokumentet, som er det hoveddokument, der  

 danner grundlaget for projektet.
Appraisal anvendes ligeledes som baggrunden  

 for donorens beslutning om at finansiere programmet.
Partnere (u-landet)  

 deltager normalt på dette stadie.
I Guidelines for Programme Mangement  

 anbefales endvidere, at der foretages appraisals i samarbejde med andre  

 donorer,  

 frem for separate danske appraisals.
En tilsvarende beskrivelse af Appraisal  

 findes i Guidelines for Project Management, afsnit 6, hvor det fremgår, at  

 dette er den sidste tekniske vurdering forud for godkendelsen af det  

 foreslåede  

 projekt.
Udenrigsministeriet  

 har supplerende til SKAT oplyst, at der ved Appraisal er tale om en uafhængig  

 faglig vurdering af et projekt.
Vurderingen anvendes hovedsageligt til  

 forbedring og justering af projektet.
Det oplyses endvidere, at appraisal kun  

 i  

 meget sjældne tilfælde fører til, at der træffes beslutning om ikke at støtte  

 et projekt, men ofte fører til, at man beslutter at gå et skridt tilbage i  

 projekteringen og genoptage arbejdet med projektgrundlaget, ud fra de  

 anbefalinger,  

 der følger af appraisal-rapporten.
Under kapitel 12  

 i Guidelines for Programme Management fremgår, at såkaldt "Review"  

 (jf. opgavetype 9 i KR-rules) er et ledelsesmæssigt værktøj for de nationale  

 partnere (u-landet), danske myndigheder, samt andre donorer involveret i et  

 bistandsprogram.
Reviews foretages altid sammen med de nationale partnere, og  

 hvis muligt gennemføres de i fællesskab med andre donorer, som er aktive i  

 sektoren/programmet.
En lignende beskrivelse heraf findes i kapitel 10 i  

 Guidelines for Project Management.
Spørgeren har  

 til brug for sagen supplerende fremsendt kommissoriet for en opgave  

 vedrørende  

 appraisal for et vandforsyningsprojekt i A u-land, hvoraf det bl.a. fremgår,  

 at  

 teamet, der udfører opgaven, herunder den rådgivende ingeniør, skal vurdere  

 kvaliteten af projektforberedelsen, samt fremkomme med en vurdering af  

 foreliggende risici, samt hvorvidt der i tilstrækkeligt omfang er taget  

 forholdsregler til imødegåelse heraf.
Det fremgår, at projektet er led i en  

 langvarig forudgående dansk støtte til vandforsyningsprojekter i visse  

 lokalområder i A u-land.
Spørgeren har  

 endvidere fremsendt kommissoriet for en anden opgave, hvoraf det fremgår, at  

 det overordnede formål er at identificere behovene og foreslå tiltag indenfor  

 sektoren for bymæssig vandforsyning i B u-land, ved at udarbejde et overblik  

 over sektoren, analysere og vurdere behovene i sektoren og de lokale  

 myndigheders prioriteringer vedrørende sektoren, herunder de tre foreliggende  

 projektforslag.
Det fremgår, at analysen skal danne et velfunderet grundlag  

 for  

 Danida med hensyn til, hvilke aktiviteter der skal støttes indenfor sektoren.  

 Det fremgår, at u-landets regering har kontaktet Danida vedrørende muligheden  

 for støtte til et vandforsyningprogram, der omfatter tre projekter, og en  

 samlet udgift på 51,1 mio.
Euro.
Danida har herefter bekræftet at der er  

 muligt  

 at støtte sektoren med et beløb i størrelsesorden 20-30 mio.
Euro, som led i  

 den igangværende danske støtte til sektorprogrammet vedrørende vandforsyning.
Spørgers  

 eventuelle opfattelse ifølge anmodning og bemærkninger til sagsfremstilling Både vedrørende  

 spørgsmål 1 og 2 giver spørger udtryk for den opfattelse, at der skal svares  

 nej til, at ydelserne er momspligtige i Danmark, idet hele formålet med  

 arbejdet er at etablere grundlaget for det videre arbejde i u-landet.
Spørger har  

 endvidere fremsendt dokumentation for, at de franske afgiftsmyndigheder har  

 truffet afgørelse om, at et firma i Frankrig, som netop har vundet en  

 rådgivningsopgave for Danida i C u-land vedr. kreditter til små virksomheder,  

 ikke skal pålægge rådgivningsopgaven fransk moms.
De franske myndigheder  

 anfører som grund, at der er tale bistandshjælp som udnyttes af et land uden  

 for EU.
Spørger anfører, at der bør gælde ens regler i EU, hvorfor hans  

 ydelser  

 heller ikke skal pålægges dansk moms.
Spørger har til  

 SKAT supplerende fremsendt kommissoriet for en opgave som består i appraisal,  

 og hvoraf det efter spørgers opfattelse tydeligt fremgår, at en appraisal i  

 hovedsagen er et led i forberedelsen og planlægningen af et program eller en  

 komponent.
Spørger anfører, at det er rigtigt, at sagen efter appraisal skal  

 forelægges Danidas styrelse til godkendelse, men at dette sker på baggrund af  

 et såkaldt styrelsesoplæg, som udarbejdes internt af Danida efter appraisal.
 Spørgeren har  

 endvidere fremsendt kommissoriet for en opgave der består i analyser til brug  

 for et vandforsyningsprojekt i C u-land, og bemærker i den forbindelse, at  

 der  

 forud for opgaven er givet tilsagn om, at der skal gennemføres et projekt, og  

 at opgaven består i at hjælpe med at identificere, hvilke aktiviteter  

 der  

 skal finansieres.
Spørgeren  

 anfører, at han aldrig har været ude for, at Danidas styrelse forkastede et  

 forslag til et projekt.
Det er så vidt spørgeren er orienteret alene sket  

 det,  

 at man fra styrelsen har krævet, at visse ting skulle ændres før godkendelse.  

 Spørgeren anfører, at på det tidspunkt, hvor appraisal foretages, er man nok  

 så  

 meget committed: Man har arbejdet på planlægningen sammen med den lokale  

 regering  

 i næsten et år, og man har dermed skabt forventninger i modtagerlandet som  

 man  

 af politiske grunde (samt almindelig anstændighed) ikke ønsker at skuffe.
 Spørgeren mener  

 derfor, at der ikke skal svares moms af formuleringer, appraisals og reviews.  

 Det er spørgerens opfattelse, at der kun i helt ekstraordinære tilfælde skal  

 svares moms, nemlig i tilfælde, hvor en mission alene har til formål at  

 forsyne  

 Danida med et grundlag for at træffe beslutning om, hvorvidt et projekt skal  

 finansieres eller ej.
SKATs indstilling og begrundelse Idet momsen er  

 en forbrugsafgift, indeholder momsloven og 6. momsdirektiv en række regler  

 der  

 har til formål, at varer og ydelser bliver beskattet i det land, hvor  

 forbruget  

 finder sted.
 Af momslovens §  

 4, stk. 1 fremgår:
"Der  

 betales afgift af varer og ydelser, der leveres mod vederlag her i landet.  

 Ved  

 levering af en vare forstås overdragelse af retten til som ejer at råde over  

 et  

 materielt gode.
Levering af en ydelse omfatter enhver anden levering." Heraf følger, at  

 det er en betingelse for, at der er momspligt til Danmark, at leveringsstedet  

 er her i landet.
Reglerne for fastlæggelse af leveringsstedet for ydelser,  

 herunder immaterielle ydelser, der efter deres karakter kan krydse  

 landegrænserne,  

 fremgår af momslovens kapitel 4, §§ 15-21.
 Af momslovens §  

 15 fremgår bl.a.:
 "Leveringsstedet  

 for ydelser er her i landet, når ydelsen leveres af en afgiftspligtig person,  

 der her har etableret enten stedet for sin økonomiske virksomhed eller et  

 fast  

 forretningssted, hvorfra ydelsen leveres, eller i mangel heraf har bopæl  

 eller  

 sædvanligt opholdssted her, jf. dog stk. 2-4 og §§ 16-21.
Stk. 2.  

 Leveringsstedet er her i landet for de i nr. 1-12 nævnte ydelser, der leveres  

 fra et andet EU-land til en afgiftspligtig person her i landet.
For de i nr.  

 1-10 og 12 nævnte ydelser er leveringsstedet dog ikke her i landet, hvis  

 ydelsen faktisk benyttes eller udnyttes uden for EU.
 ....
 3) Ydelser fra  

 rådgivningsvirksomheder, ingeniører, projekteringsvirksomheder, advokater og  

 revisorer samt andre lignende ydelser, databehandling og meddelelse af  

 oplysninger.
 ....
 Stk. 4.  

 Leveringsstedet  

 for de ydelser, der er nævnt i stk. 2, og som leveres af en  

 afgiftspligtig  

 person her i landet, er ikke her i landet i følgende tilfælde:
 1) Når de i  

 stk. 2, nr. 1-10 og 12, nævnte ydelser leveres til en aftager her i  

 landet, hvis ydelsen faktisk benyttes eller udnyttes uden for EU.
 ....
 4) Når de i  

 stk. 2, nr. 1-10 og 12, nævnte ydelser leveres til en aftager uden for  

 EU,  

 medmindre ydelsen faktisk benyttes eller udnyttes her i landet.
...." Praksis  

 vedrørende fastlæggelsen af, om ydelser faktisk benyttes eller udnyttes  

 indenfor eller udenfor EU, jf. momslovens § 15, fremgår af momsvejledningens  

 afsnit E.3. Når en ydelse således anvendes såvel uden for EU som i Danmark,  

 må  

 leveringsstedet fastlægges alt efter, hvor ydelsen primært er tiltænkt at  

 skulle benyttes samt efter, hvor den overvejende benyttes.
At en ydelse  

 faktisk  

 anvendes uden for EU, betyder derfor, at ydelsen primært er tiltænkt anvendt  

 uden for EU og i overvejende grad også konkret anvendes der, hvorefter  

 leveringsstedet er uden for EU.
Er en ydelse derimod primært tiltænkt anvendt  

 her i landet og i overvejende grad anvendes her, er leveringsstedet her, selv  

 om ydelsen i et mindre omfang kan anvendes og eventuelt bliver anvendt uden  

 for  

 EU.
Det fremgår af  

 sagens oplysninger, at spørgers ydelser vedrørende udbud består i  

 gennemførelse  

 af udbudsprocedure, herunder sekretariatsbistand for en udbudskomité, der  

 består af dels repræsentanter fra Udenrigsministeriet, dels fra  

 modtagerlandet  

 og den danske ambassade i landet.
Det fremgår endvidere, at spørgers opgaver  

 vedrørende udbud er led i den indledende fase af et udviklingsprojekt, som  

 Danida finansierer, og som det aktuelle u-land skal modtage.
Ydelsen ses  

 anvendt dels i Danmark, dels i modtagerlandet.
Ydelsen findes dog primært  

 udnyttet i modtagerlandet, idet den udgør et integreret led i  

 projektstyringen  

 og gennemførelsen af et projekt, som u-landet modtager, og som gennemføres  

 udelukkende i modtagerlandets interesse.
Ydelser vedrørende forberedelse og  

 gennemførelse af et udbud i denne forbindelse, finder SKAT derfor må anses  

 for  

 overvejende udnyttede i det pågældende u-land, og således udenfor EU.
Spørger  

 findes derfor ikke momspligtig af disse ydelser.
 SKAT indstiller  

 derfor, at spørgsmål 1 skal besvares med et "nej".
Spørgers ydelser  

 i form af analysearbejde i forbindelse med review af igangværende projekter,  

 ses ligeledes at være en integreret del af projektstyringen og gennemførelsen  

 af et igangværende udviklingsprojekt.
Endvidere findes review som led i et  

 sektorprogram ligeledes at være en integreret del af dette sektorprogram, og  

 dermed et led i et igangværende udviklingsprogram i det pågældende land.  

 Disse  

 ydelser ses således primært udnyttet i modtagerlandet, og findes derfor ikke  

 momspligtige i Danmark.
Ved ydelser som  

 består i gennemførelse af eller deltagelse i såkaldt appraisal, anvendes  

 ydelsen efter det oplyste hovedsageligt til kvalitetssikring og forbedring af  

 projektet, på et fremskredet tidspunkt i projektforberedelsen.
Ydelsen ses  

 derfor primært at knytte sig til projektet i det pågældende u-land, og findes  

 derfor ikke momspligtigt i Danmark.
Spørgers ydelser  

 i forbindelse med formulering af et nyt projekt i et u-land, under de af  

 spørger beskrevne forhold, findes primært udnyttet i det pågældende u-land, i  

 det omfang formålet er udmøntning af et projekt, hvor der forudgående af  

 Danida  

 er besluttet, at der skal gennemføres et projekt af denne karakter i det  

 pågældende land.
Analyse- og rådgivningsarbejdet ses således primært knyttet  

 til, hvordan bistanden tilrettelægges, så modtagerlandet opnår optimal  

 udnyttelse heraf.
Dette gælder ligeledes, hvis rapporten omhandler en  

 komponent  

 i et eksisterende sektorprogram.
I sådanne tilfælde findes ydelsen at have en  

 sådan teknisk karakter, at den må anses som led i projekteringen og  

 gennemførelsen af et igangværende program, hvor modtagerlandet er den primære  

 interessent, hvorfor ydelsen må anses for overvejende udnyttet dér.
 Såfremt ydelsen  

 består i levering af en rapport på et så indledende stadie, at det ikke udgør  

 et led i en igangværende projektering, men ydelsen må anses for primært at  

 være  

 til brug for Danidas beslutning om, hvorvidt der skal indledes et nyt  

 projekt,  

 eller man skal gå ind i et nyt sektorprogram, ses ydelsen primært at være  

 udnyttet af Udenrigsministeriet, til brug for en beslutningsproces i Danmark.  

 Ydelsen er dermed momspligtig.
 Det indstilles  

 således, at der svares "nej" på spørgsmål 2, med de ovenfor nævnte  

 forbehold.
Skatterådets afgørelse og begrundelse Skatterådet har  

 på møde den 24. oktober truffet afgørelse i overensstemmelse med SKATs  

 indstilling  

 og begrundelse.
