Bekendtgørelse om registrering,  

 garantistillelse m.v. i Rejsegarantifonden I medfør af § 8, stk. 3, og § 23, stk. 1, i lov  

 nr. 315 af 14. maj 1997 om en rejsegarantifond fastsættes:
Kapitel 1 Anmeldelse og registrering § 1. Arrangører og formidlere for  

 udenlandske arrangører må kun udbyde og sælge  

 rejsearrangementer, såfremt de er registreret i Rejsegarantifonden.
Stk. 2. Til brug for registrering skal arrangøren eller  

 formidleren for en udenlandsk arrangør benytte et af fonden udarbejdet  

 skema.
Med anmeldelsen skal følge garantistillelse, jf. § 4,  

 eller anmodning om dispensation efter § 8 eller § 14 i lov om en  

 rejsegarantifond eller dokumentation for, at garanti ikke skal stilles, jf.  

 lovens § 8, stk. 8. En anmodning om dispensation skal indeholde en  

 begrundelse og fornøden dokumentation for, at betingelserne for  

 dispensation er opfyldt.
 Stk. 3. Samtidig med anmeldelsen skal arrangøren og  

 formidleren for en udenlandsk arrangør indsende en oversigt, som skal  

 indeholde alle relevante oplysninger om de rejsearrangementer, som  

 arrangøren og formidleren for en udenlandsk arrangør udbyder.  

 Oversigten skal bl.a. angive rejsemål, opholdets varighed, afrejse- og  

 hjemkomsttidspunkter, transportmidlets art, og om rejsearrangementerne  

 omfatter flycharterrejser.
Stk. 4. Når fonden har modtaget en anmodning om  

 registrering, afgør fonden snarest om registrering kan ske.
Kan fonden  

 ikke foretage registrering inden 14 dage, efter anmeldelse er modtaget i  

 fonden, underretter fonden arrangøren eller formidleren for en  

 udenlandsk arrangør om årsagen hertil samt om, hvornår  

 registrering kan forventes.
Når registrering er foretaget, skal fonden  

 samtidig hermed underrette den registrerede.
Stk. 5. Fonden kan midlertidigt foretage registrering af en  

 arrangør eller en formidler for en udendenlandsk arrangør, mens  

 fonden behandler en dispensationsanmodning.
Når midlertidig  

 registrering er foretaget, skal fonden samtidig hermed underrette den  

 registrerede.
Afgør fonden, at den pågældende skal stille  

 garanti, og er garantien ikke stillet inden en frist, der fastsættes af  

 fonden, sletter fonden den pågældende fra registeret.
Slettes en  

 arrangør eller formidler for en udenlandsk arrangør skal fonden  

 samtidig hermed underrette den pågældende herom og om  

 konsekvenserne heraf.
Kapitel 2 Bidrag, garantistillelse og regnskabsoplysninger § 2. Arrangører og formidlere for  

 udenlandske arrangører skal til fonden betale et bidrag på 5 kr.  

 pr. deltager i et rejsearrangement, der er omfattet af fondens dækning,  

 jf. dog § 8 og § 14 i lov om en rejsegarantifond.
 Stk. 2. Bidragspligten indtræder, når  

 rejsearrangementet påbegyndes.
Stk. 3. Betaling af bidrag forfalder til betaling med udgangen  

 af et kvartal.
Bidraget skal senest 1 måned og 10 dage efter kvartalets  

 udløb være indbetalt til fonden.
 Stk. 4. Fonden kan i særlige tilfælde dispensere  

 fra stk. 3.
§ 3. Betales bidraget ikke rettidigt, udsender  

 fonden et påkrav.
Påkravet skal angive, at manglende betaling kan  

 få de i stk. 2 nævnte konsekvenser, at der opkræves  

 gebyr, og at der påløber renter.
Stk. 2. Såfremt fonden ikke senest 14 dage efter, at  

 påkrav er udsendt, har modtaget det skyldige beløb, kan fonden  

 søge sig fyldestgjort i den stillede garanti.
Fyldestgøres  

 fonden ved hjælp af den stillede garanti, skal fonden samtidig hermed  

 give arrangøren eller formidleren for en udenlandsk arrangør  

 skriftlig oplysning samt give den pågældende en frist på 14  

 dage til at reetablere garantien.
Er garantien ikke reetableret inden denne  

 frist kan fonden slette arrangøren eller formidleren for en udenlandsk  

 arrangør fra registrering i Rejsegarantifonden.
Slettes en  

 arrangør eller formidler for en udenlandsk arrangør skal fonden  

 samtidig hermed underrette den pågældende herom og om  

 konsekvenserne heraf.
 Stk. 3. Betales bidraget ikke rettidigt, påløber  

 der renter fra forfaldsdag, jf. § 2, stk. 3. Renten  

 fastsættes til en månedlig rente på 1,3 % for hver  

 påbegyndt måned efter forfaldsdagen, dog mindst 50 kr. pr.  

 kvartal.
 Stk. 4. Fonden kan opkræve et ekspeditionsgebyr på  

 100 kr. pr. meddelelse, som fonden udsender efter stk. 1 og 2.
 § 4. Arrangører og formidlere for  

 udenlandske arrangører skal over for fonden stille en garanti, der er  

 afhængig af den til kunderne fakturerede omsætning, jf. § 8  

 i lov om en rejsegarantifond.
 Stk. 2. Arrangører og formidlere for udenlandske  

 arrangører, der ikke inden for de seneste 3 år har eller burde  

 have været registreret i Rejsegarantifonden, skal stille en garanti  

 på 300.000 kr., jf. dog § 8, stk. 7 og 8, i lov om en  

 rejsegarantifond.
 Stk. 3. Uanset stk. 1 og 2 kan fonden i overensstemmelse  

 med § 14 og § 19 i lov om en rejsegarantifond fastsætte, at  

 garantien skal have en anden størrelse.
Stk. 4. Ved tilsvarende aktiver efter § 8, stk. 3, i  

 lov om en rejsegarantifond forstås statsobligationer samt obligationer,  

 der er udstedt af et finansielt institut, der er under tilsyn af  

 Finanstilsynet eller en lignende tilsynsmyndighed.
Dette gælder kun,  

 hvis aktiverne er noteret på en fondsbørs og pantsat til fordel  

 for Rejsegarantifonden.
Stk. 5. Ved garantistillelse med aktiver efter stk. 4  

 medregnes aktivernes værdi med 90 % af deres kursværdi.
Er den  

 aktuelle kursværdi højere end aktivets nominelle værdi  

 medregnes 90 % af den nominelle værdi.
 Stk. 6. Arrangøren og formidleren for en udenlandsk  

 arrangør skal med garantistillelsen vedlægge en fortegnelse over  

 de i stk. 4 nævnte aktiver, der er stillet som garanti.
§ 5. Garantiens størrelse beregnes efter  

 den til kunderne fakturerede omsætning af rejsearrangementer de seneste  

 fire kvartaler, jf. § 8 i lov om en rejsegarantifond.
Såfremt  

 arrangører og formidlere for udenlandske arrangører modtager  

 betaling fra kunderne, uden at der udskrives en egentlig faktura, skal  

 sådanne indbetalinger medregnes som faktureret omsætning i det  

 pågældende kvartal.
Indebærer lovens § 8, at der skal  

 ske forhøjelse af garantien, skal den registrerede af egen drift  

 forhøje garantien.
En sådan forhøjelse skal være  

 sket over for fonden senest 1 måned og 10 dage efter udgangen af det  

 kvartal, der udløser den forhøjede garanti.
Stk. 2. Ønsker en arrangør eller formidler for  

 en udenlandsk arrangør i tilfælde af omsætningsnedgang hel  

 eller delvis frigivelse af garantien, skal anmodning skriftligt rettes til  

 fonden.
Fonden kan kræve, at der fremlægges  

 revisorerklæring, jf. § 7, stk. 1, der angår de fire  

 kvartaler, som berettiger til, at garantien nedsættes.
Bestemmelsen i  

 § 16 om opsigelse og ophør i lov om en rejsegarantifond finder  

 tilsvarende anvendelse.
 § 6. Den registrerede skal senest en måned  

 og 10 dage efter udløbet af hvert kvartal indsende en opgørelse  

 til Rejsegarantifonden over:
1)	Antal deltagere i de rejsearrangementer, herunder  

 flycharterarrangementer, der er påbegyndt i det pågældende  

 kvartal, 2)	den for det pågældende kvartal til kunderne fakturerede  

 omsætning ved salg af rejsearrangementer, der er omfattet af lov om en  

 rejsegarantifond, 3)	den til kunderne fakturerede flycharteromsætning i det  

 pågældende kvartal, 4)	den for de seneste 4 kvartaler til kunderne fakturerede  

 omsætning ved salg af rejsearrangementer, der er omfattet af lov om en  

 rejsegarantifond, 5)	den til kunderne fakturerede flycharteromsætning for de  

 seneste 4 kvartaler, 6)	værdien, beregnet efter § 4, stk. 5, og efter den  

 seneste officielle kurs i det pågældende kvartal, af eventuelle  

 aktiver, der er stillet som garanti efter § 4, stk. 4, samt 7)	størrelsen af den garanti, der er stillet over for  

 Rejsegarantifonden.
 Stk. 2. Den registrerede skal løbende orientere fonden  

 om væsentlige ændringer i de af virksomheden udbudte produkter,  

 jf. § 1, stk. 3, samt om væsentlige ændringer i de  

 betalingsbetingelser, som gælder for den registreredes kunder.
 Stk. 3. Fonden kan dispensere helt eller delvist fra  

 stk. 1.
§ 7. Den registrerede skal senest den 1. marts  

 indsende en erklæring fra en registreret eller statsautoriseret  

 revisor.
Revisorerklæringen skal indeholde oplysning om, at de  

 kvartalsvise opgørelser, som den registrerede for det afsluttede  

 kalenderår har indsendt til fonden, jf. § 6, efterfølgende  

 er kontrolleret.
 Stk. 2. Revisorerklæringen skal udformes som angivet i  

 bilag 1 til denne bekendtgørelse.
 Stk. 3. Fonden kan helt eller delvist dispensere fra  

 stk. 1. Fonden kan i særlige tilfælde bestemme, at de i  

 stk. 1 nævnte oplysninger ikke skal kontrolleres af en registreret  

 eller statsautoriseret revisor.
§ 8. Modtager fonden ikke de i § 5,  

 stk. 1, § 6, stk. 1 og 2, og § 7, stk. 1,  

 nævnte oplysninger m.v. rettidigt, udsender fonden en rykker til  

 arrangøren eller formidleren for en udenlandsk arrangør.  

 Rykkerskrivelsen skal indeholde oplysning om, at manglende indsendelse af  

 oplysningerne m.v. kan medføre, at arrangøren eller formidleren  

 for en udenlandsk arrangør slettes fra registrering i  

 Rejsegarantifonden.
Har fonden ikke modtaget oplysningerne m.v. inden 14 dage  

 efter, at rykkerskrivelse er udsendt, kan fonden slette arrangøren  

 eller formidleren for en udenlandsk arrangør fra registrering i  

 Rejsegarantifonden.
Slettes en arrangør eller formidler for en  

 udenlandsk arrangør skal fonden samtidig hermed underrette den  

 pågældende om sletningen og om konsekvenserne heraf.
 Stk. 2. Fonden kan opkræve et ekspeditionsgebyr på  

 100 kr. pr. meddelelse, som fonden afsender efter stk. 1.
Kapitel 3 Klageadgang § 9. Fondens afgørelser kan indbringes for  

 Erhvervsankenævnet i det omfang det følger af § 24 i lov om  

 en rejsegarantifond.
Kapitel 4 Ikrafttræden og overgangsbestemmelser § 10. Bekendtgørelsen træder i kraft  

 den 25. juli 1998. § 7, stk. 1, finder anvendelse således, at  

 den revisorerklæring, der skal være modtaget i fonden senest den  

 1. marts 1999, skal omfatte de opgørelser, som er indsendt efter  

 § 6, stk. 1, for alle 4 kvartaler i 1998.
 Stk. 2. Bekendtgørelse nr. 549 af 23. juni 1997 om  

 registrering, garantistillelse mv. i Rejsegarantifonden ophæves.
Bilag 1 REVISORS ERKLÆRING Vi har kontrolleret følgende oplysninger, som  

 ledelsen for har givet i henhold til § 6  

 i bekendtgørelse om registrering, garantistillelse m.v. i  

 Rejsegarantifonden for perioden             . For hvert kvartal i den  

 pågældende periode har ledelsen afgivet følgende  

 oplysninger:
1)	Antal deltagere i de rejsearrangementer, herunder  

 flycharterarrangementer, der er solgt i det pågældende kvartal, 2)	den for det pågældende kvartal til kunderne fakturerede  

 omsætning ved salg af rejsearrangementer, der er omfattet af lov om en  

 rejsegarantifond, 3)	den til kunderne fakturerede flycharteromsætning i det  

 pågældende kvartal, 4)	den for de seneste 4 kvartaler til kunderne fakturerede  

 omsætning ved salg af rejsearrangementer, der er omfattet af lov om en  

 rejsegarantifond, 5)	den til kunderne fakturerede flycharteromsætning for de  

 seneste 4 kvartaler, 6)	værdien, beregnet efter § 4, stk. 5, og efter den  

 seneste officielle kurs i det pågældende kvartal, af eventuelle  

 aktiver, der er stillet som garanti efter § 4, stk. 4 , samt 7)	størrelsen af den garanti, der er stillet over for  

 Rejsegarantifonden.
 De opgørelser, der har dannet grundlag for vort  

 arbejde, vedlægges i kopi.
Det udførte arbejde Vi har i overenstemmelse med almindeligt anerkendte  

 revisionsprincipper tilrettelagt og udført vort arbejde med henblik  

 på at opnå en begrundet overbevisning om, at oplysningerne er  

 uden væsentlige fejl eller mangler.
Under vort arbejde har vi ud fra en  

 vurdering af væsentlighed og risiko efterprøvet grundlaget og  

 dokumentationen for de i oplysningerne anførte tal.
Vi har herunder  

 taget stilling til den af ledelsen valgte regnskabspraksis for  

 opgørelse af årets omsætning og antal solgte rejser.
  

  Forbehold (sæt x og angiv - anføres kun hvis relevant) (Afsnittet skal udformes i overensstemmelse med  

 bekendtgørelse om statsautoriserede og registrerede revisorers  

 erklæringer m.v., Erklæringsbekendtgørelsen.) Supplerende oplysninger (Afsnittet medtages kun, såfremt der findes  

 anledning til at give supplerende oplysninger, jf. bekendtgørelse om  

 statsautoriserede og registrerede revisorers erklæringer m.v.,  

 Erklæringsbekendtgørelsen.) Konklusion Hvis vort arbejde ikke har givet anledning til forbehold,  

 skal følgende konklusion anvendes:
 Det er vores opfattelse, at de ovennævnte  

 oplysninger, som ledelsen i  , har afgivet for perioden  

 , er i overensstemmelse med bestemmelserne  

 i lov nr. 315 af 14. maj 1997 om en rejsegarantifond og bekendtgørelse  

 om registrering, garantistillelse m.v. i Rejsegarantifonden.
