Formålet med registeret er at journalisere til og fra Økonomisk-Statistisk Kontor indkomne og udgående breve, notater, brevkopier og lignende aktstykker, der indgår i sagsekspeditionen, de af valutaindlændinge i henhold til valutabekendtgørelsen indsendte kontoindberetninger med henblik på at foretage kontrol af, at de nødvendige kontoindberetningsskemaer indsendes, erklæringer fra valutaindlændinge og anden dokumentation om, at de opfylder betingelser fastsat af Danmarks Nationalbank for fritagelse for at indsende kontoindberetningsskema, eller har opnået dispensation fra kravet om kontoindberetning på skema fra Danmarks Nationalbank, og de af valutaindlændinge indsendte erklæringer om konti, værdipapirdepoter og livs- og pensionsforsikringer i udlandet.
Personkreds: Registeret må kun indeholde oplysninger om personer, institutioner, virksomheder m.v., som selv eller ved befuldmægtigede retter henvendelse til Danmarks Nationalbank eller på anden måde er inddraget i behandlingen af sager, herunder erklæringer og skemaer.
 Ikrafttrædelsesdato: 11/05/1993.
