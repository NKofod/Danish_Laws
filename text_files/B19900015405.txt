 I medfør af § 1 og 2 i lov nr. 94 af 31. marts 1953 om brug m.v. af  

 radioaktive stoffer og efter bemyndigelse i henhold til § 2, 3 og 4 i  

 bekendtgørelse nr. 574 af 20. november 1975 om sikkerhedsforanstaltninger ved  

 brug m.v. afradioaktive stoffer samt under hensyn tilde Europæiske  

 Fællesskabers rådsdirektiv 80/836/Euratom af 15. juli 1980 som ændret ved  

 direktiv 84/467/Euratom af 3. september 1984 om fastsættelse af de  

 grundlæggende normer for beskyttelse af befolkningens og arbejdstagernes  

 sundhed mod de farer, der er forbundet med ioniserende stråling, fastsættes  

 følgende:
Definitioner § 1.  I denne bekendtgørelse forstås ved:
 En anordning der ved hjælp af ionisation frembragt af en radioaktiv kilde  

 kan påvise røg.
 Røgdetektor, indeholdende radioaktivt stof, til brug i automatiske  

 brandalarmeringsanlæg, (ABA-anlæg), med eller uden alarmoverføring til  

 vagtcentral, eller til brug i automatiske branddør-lukningsanlæg,  

 (ABDL-anlæg).
 Røgdetektor, indeholdende radioaktivt stof, som bruges i private hjem og  

 lignende, og som ikke er tilsluttet et automatisk brandalarmeringsanlæg  

 (ABA-anlæg).
 En genstand, anordning eller apparat, hvor der er indbygget eller tilsat  

 radioaktivt stof, og som markedsføres med henblik på salg til private  

 forbrugere.
Tilladelse til import, fremstilling, brug  

 og rensning m.v. af Røgdetektorer § 2.  Tilladelse fra Sundhedsstyrelsen skal indhentes  

 på forhånd i følgende tilfælde:
 For røgdetektorer af kategori 1 indeholdende mere end 40 kBq americium-241  

 eller andre radionuklider kræves desuden tilladelse til:
 Stk. 2.  Tilladelse til import, fremstilling, brug og  

 rensning m.v. vil kun kunne gives til røgdetektorer, der er godkendt af  

 Sundhedsstyrelsen, jf. § 6 og 7.
 Stk. 3.  Tilladelsen, der kan inddrages, såfremt de af  

 Sundhedsstyrelsen fastsatte betingelser ikke overholdes, gives for en 5 årig  

 periode.
 § 3.  Ansøgning om tilladelse til import,  

 fremstilling, brug og rensning m.v. af røgdetektorer indsendes til  

 Sundhedsstyrelsen (Statens Institut for Strålehygiejne). Ansøgningen, der  

 skal være underskrevet af den ansvarlige leder, skal indeholde følgende  

 oplysninger:
§ 4.  Firmaer, institutioner og private, som får  

 monteret, køber (hos dansk firma) eller videresælger røgdetektorer, kan uden  

 særskilt ansøgning herom opbevare og anvende disse, såfremt røgdetektorerne  

 er godkendt af Sundhedsstyrelsen, jf. § 7, og under forudsætning af, at  

 anvendelsen iøvrigt sker som angivet i den ved røgdetektorerne vedlagte  

 danske vejledning om brug og vedligeholdelse.
Tilladelse skal dog indhentes  

 fra Sundhedsstyrelsen i alle de tilfælde, der er omfattet af § 2, stk. 1.
 Stk. 2.  Det påhviler enhver leverandør at sørge for, at  

 den af Sundhedsstyrelsen godkendte danske brugervejledning altid leveres  

 sammen med røgdetektorerne.
Forbrugerartikler § 5.  Tilladelse fra Sundhedsstyrelsen skal indhentes  

 på forhånd i følgende tilfælde:
 Stk. 2.  Tilladelse kræves dog ikke til import og  

 anvendelse af navigationsinstrumenter og ure forsynet med radioaktiv  

 lysfarve.
Stk. 3.  Bekendtgørelsens øvrige almindelige  

 bestemmelser vedrørende røgdetektorer af kategori 2 finder tilsvarende  

 anvendelse på andre forbrugerartikler.
Sundhedsstyrelsen kan dog i den  

 enkelte tilladelse til import eller fremstilling fastsætte afvigelser herfra.
Stk. 4.  Ansøgning om tilladelse til import eller  

 fremstilling af forbrugerartikler skal, foruden de i henhold til stk. 3  

 krævede tekniske oplysninger, være vedlagt en nærmere begrundelse for  

 anvendelsen af radioaktivt stof i den pågældende forbrugerartikel samt for  

 valget af radionuklid og aktivitet m.v.
Ansøgning om tilladelse til import  

 eller fremstilling af legetøj indeholdende radioaktive stoffer vil dog ikke  

 kunne imødekommes.
Typegodkendelse af røgdetektorer § 6.  Røgdetektorer skal typegodkendes af  

 Sundhedsstyrelsen før tilladelse kan gives til import eller fremstilling med  

 henblik på brug.
 Stk. 2.  Typegodkendelsen omfatter røgdetektorens  

 konstruktion og afmærkning samt den tilhørende danske brugervejledning.  

 Typegodkendelsen vil være tidsbegrænset.
 Stk. 3.  Såfremt der ændres på konstruktionen af en  

 røgdetektor, således at det berører det tekniske grundlag for  

 typegodkendelsen, skal røgdetektoren igen typegodkendes af Sundhedsstyrelsen.
 Stk. 4.  Typegodkendelsen kan iøvrigt tilbagekaldes af  

 Sundhedsstyrelsen, hvis særlige forhold taler derfor.
 § 7.  En røgdetektor betragtes som værende godkendt af  

 Sundhedsstyrelsen i hele dens levetid, når den er udført identisk med en af  

 Sundhedsstyrelsen typegodkendt røgdetektor.
§ 8.  Ansøgning om typegodkendelse indsendes til  

 Sundhedsstyrelsen.
Ansøgningen skal være vedlagt følgende:
Ansvarsforhold § 9.  Enhver virksomhed, eller afdeling i en  

 virksomhed, der importerer, fremstiller, lagerfører, renser eller på anden  

 måde håndterer røgdetektorer, således at særskilt tilladelse kræves, jf. § 2,  

 skal udpege en leder, som over for myndighederne er ansvarlig for de  

 strålehygiejniske forhold ved import, fremstilling, lagerføring, rensning  

 m.v. af røgdetektorerne.
 Stk. 2.  Som ansvarlig leder kan kun godkendes personer,  

 som er bosiddende i Danmark, og som, afhængig af tilladelsens omfang, har den  

 fornødne uddannelse og erfaring i brug m.v. af røgdetektorer, samt kendskab  

 til:
 Sundhedsstyrelsen kan fastsætte bestemmelser, hvorefter personer, som har  

 gennemført en af Sundhedsstyrelsen godkendt uddannelse, kan anses for  

 kvalificerede.
 § 10.  Hvis den ansvarlige leder fratræder, skal  

 virksomhedens ledelse straks meddele Sundhedsstyrelsen navnet på den nye  

 ansvarlige leder.
 § 11.  Den ansvarlige leder skal sørge for, at der ved  

 virksomhedens arbejde med røgdetektorer kun er beskæftiget personale, der er  

 nøje instrueret om den fare, der er forbundet hermed, og om de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
 § 12.  Den ansvarlige leder hos importør eller  

 fremstiller skal sørge for, at det ved en effektiv kontrol sikres, at alle  

 leverede røgdetektorer er udført identisk med en af Sundhedsstyrelsen  

 typegodkendt røgdetektor, og at den godkendte danske brugervejledning leveres  

 sammen med røgdetektoren.
 § 13.  Den ansvarlige leder skal sørge for, at årlige  

 importopgørelser indsendes til Sundhedsstyrelsen, jf. § 28.
§ 14.  Såfremt der foretages rensning af røgdetektorer  

 skal den ansvarlige leder sørge for, at der udarbejdes en skriftlig instruks  

 for rensningsarbejdet.
Denne instruks skal godkendes af Sundhedsstyrelsen.
 Stk. 2.  Den ansvarlige leder skal sørge for, at den i §  

 26 stk. 4 krævede forureningsmonitor altid fungerer, og at der udføres  

 regelmæssig forureningskontrol.
 § 15.  I tilfælde af uheld, herunder ildebrand i  

 virksomheder, der lagerfører røgdetektorer, eller større forureninger af  

 personer, lokaler eller udstyr, skal den ansvarlige leder straks underrette  

 Sundhedsstyrelsen (Statens Institut for Strålehygiejne, telefon 42 94 37 73,  

 døgnvagt).
Teknisk udførelse af røgdetektorer Almindelige bestemmelser § 16.  Røgdetektorer skal være konstrueret således, at  

 den radioaktive kilde ikke kan løsrives ved normal brug af røgdetektoren.
 § 17.  Den radioaktive kilde skal være lukket og  

 udført i overensstemmelse med internationale standarder (ISO 1677, jf. bilag  

 2) og opfylde klassifikationskravene for lukkede kilder opstillet i ISO 2919,  

 jf. bilag 2.
 § 18.  Dosishastigheden 10 cm fra røgdetektorens  

 overflade må ikke overstige 1uSv/h.
§ 19.  Til røgdetektoren skal findes en af  

 Sundhedsstyrelsen godkendt brugervejledning.
Denne skal indeholde de i bilag  

 1 specificerede oplysninger.
Særlige bestemmelser for røgdetektorer af kategori 1 § 20.  Røgdetektorer af kategori 1 skal være forsynet  

 med følgende tydelige og holdbare afmærkning:
 Stk. 2.  Eksempel på mulig afmærkning af røgdetektorer  

 af kategori 1 er vist i bilag 3.
Særlige bestemmelser for røgdetektorer af kategori 2 § 21.  Den radioaktive kilde må højst indeholde 40 kBq  

 americium-241.
 § 22.  Det må ikke være muligt at komme i direkte  

 kontakt med den radioaktive kilde uden at røgdetektoren ødelægges.
 § 23.  Røgdetektoren skal have VAREFAKTA godkendt af  

 Dansk Varefakta Nævn og dermed overholde kravene i DVN 4540, jf. bilag 2.
 § 24.  Røgdetektorer af kategori 2 skal være forsynet  

 med følgende tydelige og holdbare afmærkning:
 Stk. 2.  Eksempel på mulig afmærkning af røgdetektorer  

 af kategori 2 er vist i bilag 3.
Rengøring og rensning af røgdetektorer § 25.  Rengøring af røgdetektorer skal udføres som  

 foreskrevet i den med røgdetektorerne følgende, godkendte brugervejledning.
 § 26.  Hvis rengøring af røgdetektorer omfatter  

 rensning af den radioaktive kilde, skal virksomheden indrette et særligt  

 lokale til dette arbejde.
 Stk. 2.  Indretning og afmærkning af renselokalet skal  

 godkendes af Sundhedsstyrelsen.
 Stk. 3.  Rensning skal udføres i overensstemmelse med  

 den af den ansvarlige leder udarbejdede skriftlige instruks, jf. § 14 stk. 1.
 Stk. 4.  I renselokalet skal forefindes en tilstrækkelig  

 følsom forureningsmonitor, der skal anvendes til kontrolmåling af  

 arbejdsplads, arbejdsredskaber og lignende for evt. forurening med  

 radioaktive stoffer.
Import § 27.  Røgdetektorer indeholdende radioaktive stoffer  

 må kun importeres, såfremt Sundhedsstyrelsen i hvert enkelt tilfælde har  

 godkendt leverancen.
Dette sker ved påtegning af en formular, som den  

 ansvarlige leder indsender til Sundhedsstyrelsen, jf. bilag 4.
§ 28.  Importører eller fremstillere af røgdetektorer  

 skal hvert år i januar måned indsende en opgørelse til Sundhedsstyrelsen over  

 antallet af røgdetektorer, der er importeret henholdsvis leveret i det  

 foregående år.
Af opgørelsen skal det fremgå, for hver type røgdetektor, hvor  

 mange, der er videreleveret.
 Stk. 2.  Virksomheder, der videreleverer røgdetektorer  

 af kategori 1, indeholdende mere end 40 kBq americium-241 eller andre  

 radionuklider, skal desuden i opgørelsen anføre, hvortil leverancen af disse  

 røgdetektorer er sket.
Opbevaring og lagerføring § 29.  Røgdetektorer indeholdende radioaktive stoffer  

 skal opbevares og lagerføres sikret mod brand, tyveri og vandskade.  

 Vedrørende tilladelse til opbevaring og lagerføring henvises til § 2 og 4.
 Stk. 2.  Lagerrum eller -skab skal være forsynet med  

 advarselsskilt for radioaktivitet (Dansk Standard 734.2).
 Stk. 3.  Opbevaring og lagerføring af røgdetektorer må  

 ikke kunne give anledning til dosishastigheder over 2,5uSv/h på  

 arbejdspladser uden for opbevaringsrummet eller -skabet.
 § 30.  Røgdetektorer indeholdende højst 40 kBq  

 americium-241, der fremlægges eller udstilles i salgsøjemed, er undtaget fra  

 § 29 såfremt den samlede aktivitet af de fremlagte eller udstillede  

 røgdetektorer ikke overstiger 10 MBq americium-241.
Transport § 31.  Transport af røgdetektorer indeholdende  

 radioaktive stoffer skal foregå i overensstemmelse med Sundhedsstyrelsens  

 bekendtgørelse nr. 731 af 27. november 1989 om transport af radioaktive  

 stoffer og de heri omtalte specifikke bestemmelser for de enkelte  

 transportmåder.
Bortskaffelse § 32.  Røgdetektorer af kategori 1 og 2 må ikke  

 bortskaffes ved forbrænding, men skal sendes retur til leverandøren eller til  

 Forskningscenter Risø.
 Stk. 2.  Dog må den enkelte forbruger bortskaffe indtil  

 3 stk. røgdetektorer af kategori 2 om måneden ved normal renovation.
Tilsyn § 33.  Steder, hvor røgdetektorer er opsat, eller  

 virksomheder, der importerer, fremstiller, bruger, opbevarer eller renser  

 røgdetektorer indeholdende radioaktive stoffer, er undergivet tilsyn af  

 Sundhedsstyrelsen.
Sundhedsstyrelsen skal til enhver tid have adgang til  

 sådanne steder og virksomheder.
§ 34.  Krav, som Sundhedsstyrelsen måtte stille ved en  

 besigtigelse, skal være efterkommet inden udløbet af en af Sundhedsstyrelsen  

 fastsat tidsfrist.
Taler forholdene derfor, kan Sundhedsstyrelsen kræve en  

 virksomheds aktiviteter vedrørende røgdetektorer indstillet, indtil de fundne  

 mangler er afhjulpet.
Klageadgang, straf, ikrafttrædelses- og  

 overgangsbestemmelser § 35.  Sundhedsstyrelsens betingelser, pålæg og andre  

 afgørelser i medfør af denne bekendtgørelse kan inden 4 uger påklages til  

 Indenrigsministeriet.
 § 36.  Overtrædelser af bestemmelserne i denne  

 bekendtgørelse straffes med bøde i medfør af § 5 i lov om brug m.v. af  

 radioaktive stoffer.
 § 37.  Denne bekendtgørelse træder i kraft den 1.  

 april 1990.
 Stk. 2.  Samtidig ophæves Sundhedsstyrelsens  

 bestemmelser for import, opbevaring og installation af røgdetektorer  

 indeholdende radioaktive stoffer fra henholdsvis 1986 og 1987.
 § 38.  Alle tidligere af Sundhedsstyrelsen givne  

 tilladelser til import, fremstilling, brug og rensning m.v. af røgdetektorer  

 skal inden 2 år fra bekendtgørelsens ikrafttræden fornyes i overensstemmelse  

 med bestemmelserne i § 2.
 § 39.  Alle tidligere godkendte røgdetektorer skal, i  

 forbindelse med fornyelse af tilladelser til import eller fremstilling efter  

 § 38, typegodkendes af Sundhedsstyrelsen.
 Stk. 2.  Røgdetektorer af kategori 1 indeholdende højst  

 40 kBq americium-241 og røgdetektorer af kategori 2 betragtes under alle  

 omstændigheder som værende godkendt af Sundhedsstyrelsen, såfremt de er  

 importeret eller fremstillet inden 2 år efter bekendtgørelsens ikrafttræden.
 Stk. 3.  Såfremt typegodkendelse, jf. stk. 1, ikke er  

 givet for en røgdetektor af kategori 1 indeholdende mere end 40 kBq  

 americium-241 eller andre radionuklider, skal alle tidligere monterede  

 røgdetektorer af denne type være demonteret og borskaffet inden den af  

 Sundhedsstyrelsen fastsatte frist, dog senest 10 år efter bekendtgørelsens  

 ikrafttræden.
Sundhedsstyrelsen, den 6. marts 1990 Palle Juul-Jensen / Kaare Ulbak Bilag 1 BRUGERVEJLEDNING TIL RØGDETEKTORER For at opnå Sundhedsstyrelsens godkendelse af en røgdetektor indeholdende  

 radioaktive stoffer skal ikke alene røgdetektoren kunne godkendes, men også  

 dennes afmærkning og tilhørende brugervejledning.
Den godkendte  

 brugervejledning skal altid være vedlagt røgdetektoren ved levering.
 For røgdetektorer af kategori 1 skal brugervejledningen som minimum  

 indeholde følgende oplysninger:
 For røgdetektorer af kategori 2 skal brugervejledningen som minimum  

 indeholde følgende oplysninger:
Bilag 2 STANDARDER M.V.
 ISO 1677-1977: Sealed radioactive sources - General.
 International Organization for Standardization, 1977.
 ISO 2919-1980: Sealed radioactive sources - Classification.
 International Organization for Standardization, 1980.
 DVN 4540: Dansk Varefakta Nævn's forskrifter, nr. 4540 Røgdetektorer.
Bilag 3 AFMÆRKNING AF RØGDETEKTORER Symbol for ioniserende stråling.
Dansk Standard DS 734.2 Eksempel på mulig afmærkning af røgdetektorer af kategori 1.
 Eksempel på mulig afmærkning af røgdetektorer af kategori 2.
Bilag 4 IMPORT AF RØGDETEKTORER I henhold til § 27 må røgdetektorer indeholdende radioaktive stoffer kun  

 importeres (og reimporteres), såfremt Sundhedsstyrelsen i hvert enkelt  

 tilfælde har godkendt leverancen.
Meddelelse om import sendes til Statens Institut for Strålehygiejne Frederikssundsvej 378 2700 Brønshøj på en dertil beregnet formular (formular 9031) med 3 kopier.
Den bageste  

 kopi aftages til eget brug.
Af formularen skal fremgå, hvilken type  

 røgdetektor, antal samt total aktivitetsmængde, der skal importeres.
 Formularen bliver tilsendt importøren sammen med tilladelsen til import  

 m.v. af røgdetektorer, og kan iøvrigt rekvireres ved henvendelse til Statens  

 Institut for Strålehygejne.
Statens Institut for Strålehygiejne tilbagesender formularen, forsynet med  

 godkendelsespåtegning, til importøren, der må drage omsorg for, at den  

 fremlægges for toldvæsenet ved klareringen.
Instituttet er dog villig til at  

 fremsende formularen direkte til speditionsfirmaet, når navnet på firmaet,  

 der skal foretage klareringen, oplyses i rubrikken »speditør«.
 Da det er en forudsætning, at instituttets godkendelsespåtegning  

 foreligger, før røgdetektorerne kan indklareres og udleveres, henstilles det,  

 at ordre til leverandør og meddelelse til Statens Institut for Strålehygiejne  

 afgives i god tid.
