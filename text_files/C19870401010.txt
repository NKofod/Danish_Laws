Til samtlige kommuner, sanerings- og byfornyelsesselskaber Forenklingen omfatter friarealforbedringer, der påbegyndes efter 30.4.1987  

 og som × indenfor tildelte bindende tilsagnsrammer × udføres som beskedne  

 gårdanlæg, jf.
Boligministeriets cirkulære nr. 225 af 4.12.1975 om  

 gennemførelse af moderniseringer og gårdanlæg i forbindelse med  

 saneringsplaner pkt. 3 b, og Boligstyrelsens bekendtgørelse nr. 380 af  

 12.6.1986 om offentlig støtte til friarealforbedring efter lov om byfornyelse  

 og boligforbedring og byggelov § 1 b.
Den administrative forenkling må ses som led i den decentralisering af  

 kompetencen, som byfornyelsesloven er udtryk for, og som tidligere i et vist  

 omfang har medført en uddelegering af beslutningskompetancen til kommunerne  

 ved sanering af såvel »påbudsejendomme« som »råde-over  

 ejendomme«, jf.
Boligstyrelsens cirkulære nr. 50 af 29.3.1983 og  

 cirkulæreskrivelse af 21.11.1985 herom.
 Forenklingen vedrørende friarealforbedring består i, at  

 kommunalbestyrelsen herved bemyndiges til at godkende projekt, prissætning og  

 regnskab for friarealforbedringer, der påbegyndes efter 30.4.1987, såfremt  

 friarealforbedringen genemføres indenfor de bestemmelser om tilskudsberegning  

 efter rammebeløbsordningen, der er fastsat for friarealforbedringer fælles  

 for flere ejendomme i Boligstyrelsens cirkulære af 3.7.1986 om offentlig  

 støtte til byfornyelse og boligforbedring mv., afsnit V.
 Rammebeløbsberegningen foretages på vedlagte økonomioversigt for  

 friarealforbedring.
Vedr. bestemmelserne i det nævnte cirkulære henledes opmærksomheden  

 særligt på pkt. 2.7.4.j., hvorefter kommunens egen administration og  

 eventuelle projektering ikke er omfattet af statsstøtten, og således falder  

 udenfor rammebeløbet, mens eventuelt honorar til  

 sanerings/byfornyelsesselskab, sædvanlige projekteringshonorarer,  

 uforudseelige udgifter mv. skal ligge indenfor rammebeløbet.
Endvidere  

 henledes opmærksomheden på det i pkt. 5.4.2. sidste punktum anførte om at  

 tilrettelægge udbud af arbejderne sådan, at overskridelse af rammebeløbet  

 undgås.
 Eventuel tvivl om fortolkningen af bestemmelserne i cirkulæret af 3.7.1986  

 forudsættes forelagt Boligstyrelsen.
 Når friarealforbedringen er afsluttet, fremsendes den vedlagte  

 økonomioversigt til Boligstyrelsen udfyldt med de endelige regnskabstal mv.  

 som led i Boligstyrelsens erfaringsopsamling og formidling.
 Det endelige regnskab for den samlede saneringsplan, hvori  

 friarealforbedringen indgår, skal fortsat godkendes og berigtiges af  

 Boligstyrelsen.
 For så vidt angår friarealforbedringer efter byggeloven, påhviler det  

 kommunalbestyrelsen at ansøge Boligstyrelsen om bindende tilsagnsramme forud  

 for friarealforbedringens gennemførelse med anvendelse af økonomioversigten.
