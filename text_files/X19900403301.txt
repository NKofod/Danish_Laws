 Kommunen krævede tilbagebetaling af for meget udbetalt boligydelse.
 Amtsankenævnet ophævede kommunens afgørelse således, at klageren blev  

 fritaget for at tilbagebetale den for meget udbetalte boligydelse.
 Nævnet lagde ved sin afgørelse vægt på, at klageren havde meddelt  

 ændringer i husstandsindkomsten til pensionskontoret, og at pensionskontoret  

 ved tidligere ændringer havde videresendt klagers oplysninger til  

 boligstøttekontoret.
Amtsankenævnet har på sit møde den 1. august 1990 behandlet Deres klage  

 over, at Karlebo kommune har krævet tilbagebetaling af boligstøtte, kr.  

 6.636,00 for 1987. Nævnet har truffet følgende A F G Ø R E L S E Kommunens afgørelse ophæves således at De fritages for at tilbagebetale  

 den for meget ydede boligydelse.
Nævnet har ved sin afgørelse lagt vægt på, at De har meddelt ændringerne i  

 husstandsindkomsten til pensionskontoret, og at pensionskontoret ved  

 tidligere ændringer har videresendt Deres oplysninger til  

 boligstøttekontoret.
På denne baggrund finder nævnet, at De har opfyldt Deres  

 oplysningspligt.
ANKEVEJLEDNING Amtsankenævnets afgørelse er endelig og kan kun, såfremt boligstyrelsen  

 finder, at sagen har principiel betydning, indbringes for denne myndighed.
 Ankefristen er 4 uger fra den dag, De har fået meddelelse om  

 amtsankenævnets afgørelse.
 Eventuel klage skal sendes til: Amtsankenævnet, Frederiksborg Amt,  

 Amtsgården, Kongens Vænge 2, 3400 Hillerød, hvorfra klagen sammen med sagens  

 akter vil blive sendt til boligstyrelsen, som afgør, om sagen er principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen samt anvendte lovregler og andre retsbestemmelser henvises til  

 vedlagte notat.
Oplæg til møde i amtsankenævnet den 1. august 1990 Cpr.nr.:
 Navn: N.N.
 Adresse:
 Civil stand:
 Børn u/18 år:
 Klagen: Ved skrivelse af 10. maj 1989 klages der over, at Karlebo kommune  

 har krævet tilbagebetalt for meget udbetalt boligydelse, kr. 6.636,00, for  

 året 1987.
Kommunens begrundelse: Manglende meddelelse direkte til boligstøttekontoret om  

 ændring i husstandsindkomsten.
Oplysninger til sagen: Ægteparret har i perioden 1. januar 1987 til 16. juli 1987  

 modtaget 1.490,00 kr. månedlig i boligydelse.
Grundet en stigning i  

 husstandsindkomsten fra kr. 127.000,00 til kr. 176.000,00 i 1987 skulle  

 boligydelsen i ovennævnte halvår rettelig have været 469,00 kr. pr. måned.
 Indkomststigningen skyldes, at manden fik et halvt års vikararbejde.  

 Hustruen modtog højeste førtidspension.
 Det fremgår af sagen, at hustruen ved indkomstændringen skriftligt  

 meddelte sin sagsbehandler i pensionskontoret om ændringen.
 Kommunen er imidlertid af den opfattelse, at der også skulle have været  

 rettet særskilt henvendelse til boligstøttekontoret.
Klager har hertil bemærket, at hun gik ud fra, at det var tilstrækkeligt  

 at kontakte sin sagsbehandler.
Denne havde meddelt hende, at mandens første  

 lønseddel skulle fremsendes, hvilket hun gjorde.
Sagsbehandleren havde lovet,  

 at beløbene på hendes pensionsmeddelelse herefter ville blive justeret efter  

 reglerne.
Klager skulle ifølge egne oplysninger tidligere have meddelt  

 ændringer alene til sin sagsbehandler.
Vedrørende sidstnævnte oplysning har kommunens sagsbehandler på  

 boligstøttekontoret telefonisk oplyst nævnssekretariatet, at der i 1984 var  

 tale om ændringer i familiens husstandsindkomst.
Boligstøttekontoret fik der  

 meddelt ændringerne fra pensionskontoret.
I et andet tilfælde skete ændring i  

 boligydelsetildelingen, efter at klager havde meddelt ændringerne i  

 husstandsindkomsten i det årlige omberegningsskema, som tilgår  

 boligstøttekontoret hvert efterår.
 Af vejledning til det ansøgningsskema om boligstøtte som klager udfyldte i  

 1982 fremgik det, at ændringer i økonomiske forhold, af hensyn til eventuel  

 regulering af boligydelsen, omgående skulle meddeles social- og  

 sundhedsforvaltningen, boligadministrationen.
 På de årlige omberegningsskemaer, som klager udfyldte, stod der:  

 »Ifølge loven om individuel boligstøtte påhviler det alle, der modtager  

 boligstøtte hvert år at give oplysning til kommunen om Deres husleje,  

 husstand og indkomst.«.
 Klager anså af ovennævnte grunde om tidligere ændringer sin  

 oplysningspligt for værende opfyldt ved fremsendelse af brev til  

 pensionskontoret.
 Boligydelse udbetales sammen med den månedlige pension.
 Af boligstyrelsens vejledning af 22. oktober 1987 om individuel  

 boligstøtte fremgår det, at tilbagebetaling af boligstøtte ikke skal ske,  

 såfremt boligstøttemodtageren godtgør, at der er givet det sociale udvalg  

 meddelelse om ændringer i husstandsindkomsten.
 Det fremgår tillige, at i tilfælde, hvor boligstøtteansøgeren modtager  

 hjælp efter bistandsloven, henstilles det til kommunerne i skrivelserne til  

 bevilling af boligstøtte tydeligt at angive, at boligstøttemodtageren ikke  

 opfylder sin oplysningspligt ved at give meddelelse om ændringer i sine  

 forhold til bistandskontoret, men at der skal rettes særskilt henvendelse til  

 boligstøttekontoret, selvom der eventuelt samtidig gives (samme) oplysninger  

 til bistandskontoret.
Efter at klager i 1982 ansøgte om boligydelse, er ansøgningsskemaerne  

 ændret derhen, at det nu af skemaet fremgår, at en boligstøttemodtager ikke  

 opfylder sin oplysningspligt »ved at give meddelelse om ændringer i sine  

 forhold til bistandskontoret.
Der skal således rettes særskilt henvendelse  

 til boligstøttekontoret, selvom der eventuelt samtidigt gives (samme)  

 oplysninger til bistandskontoret«.
 Boligkontorets sagsbehandler har telefonisk oplyst nævnssekretariatet om,  

 at klager ikke efter 1982 har fået meddelelse om, at indkomstændringer måtte  

 tilgå boligstøttekontoret særskilt, for at meddelelse kunne anses for korrekt  

 indgivet.
Relevante retsregler: Efter lov om individuel boligstøtte § 40, stk. 1 skal  

 boligstøtten, såfremt der i løbet af året sker en væsentlig og varig  

 forhøjelse af den husstandsindkomst, der er anvendt ved beregningen,  

 omberegnes med virkning fra begyndelsen af den måned, der følger nærmest  

 efter ændringens indtræden.
Det samme gælder, såfremt der i løbet af året  

 sker en mindskelse i antallet af børn i husstanden eller en nedsættelse af  

 lejen.
 Efter lov om individuel boligstøtte, § 41, stk. 1, skal ansøgeren eller  

 hans dødsbo, såfremt den faktiske husstandsindkomst overstiger den efter § 7,  

 stk. 2 - 6 beregnede husstandsindkomst med mindst 25 % og mindst kr. 20.000,  

 tilbagebetale den for meget modtagne boligstøtte.
 Efter lov om individuel boligstøtte, § 41, stk. 3, finder stk. 1 og 2 ikke  

 anvendelse, såfremt ansøgeren godtgør, at han har givet det sociale udvalg  

 meddelelse om indkomstændringer ud over de i stk. 1 - 2 nævnte grænser.
 Der henvises endvidere til boligstyrelsens vejledning af 22. oktober 1987  

 om individuel boligstøtte, punkter 15.6 til 15.8.
