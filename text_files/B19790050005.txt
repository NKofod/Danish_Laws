 I medfør af § 19, stk. 3 i lov nr. 213 af 23. maj 1979 om bygningsfredning  

 fastsættes følgende forretningsorden for Statens Bygningsfredningsfond:
§ 1.  Fondet har til opgave at medvirke til løsningen  

 af særlige frednings- og bevaringsopgaver.
Fondet kan således yde lån, købe,  

 forvalte og sælge fast ejendom, erhverve begrænsede rettigheder i sådanne og  

 modtage og forvalte gaver og arv, herunder i form af kontante beløb.
Fondets  

 virksomhed kan også omfatte bygninger, der, uanset de ikke er fredede, må  

 anses for bevaringsværdige.
Fondet kan yde støtte til sikring af inventar i  

 fredede og bevaringsværdige bygninger.
 § 2.  Fondet administreres af en af miljøministeren  

 beskikket bestyrelse på 7 medlemmer, herunder en formand, der udpeges af  

 miljøministeren, jfr. bygningsfredningslovens § 19, stk. 1.
Stk. 2.  Beskikkelserne gælder for 4 år.
I tilfælde af  

 et medlems længerevarende forfald kan en suppleant beskikkes af  

 miljøministeren.
 Stk. 3.  Bestyrelsen vælger ved stemmeflerhed en  

 næstformand blandt medlemmerne.
 § 3.  Bestyrelsens beslutninger i forbindelse med de i  

 § 1 nævnte opgaver træffes på grundlag af en indstilling fra  

 fredningsstyrelsen.
 § 4.  Fredningsstyrelsen varetager fondets  

 sekretariatsmæssige opgaver.
 § 5.  Formanden tilrettelægger sammen med  

 fredningsstyrelsen fondets arbejde og fastsætter tid og sted for møder.
 § 6.  Fondets beslutninger træffes på fondets møder,  

 men skriftlig behandling kan dog finde sted efter formandens afgørelse.
 § 7.  Bestyrelsen er beslutningsdygtig, når mindst 4  

 medlemmer, herunder formanden eller næstformanden, deltager i sagens  

 behandling.
Stk. 2.  Bestyrelsens beslutninger træffes ved  

 almindelig stemmeflerhed.
I tilfælde af stemmelighed er formandens,  

 henholdsvis næstformandens, stemme afgørende.
 § 8.  Bestyrelsen kan beslutte, at en bestemt sag  

 eller bestemte arter af sager kan behandles og afgøres af formanden eller  

 næstformanden i forening med fredningsstyrelsen, uden at bestyrelsen  

 indkaldes eller skal tage stiling til sagen eller sagerne.
 § 9.  Af bestyrelsens møder optages et referat, som  

 sendes til medlemmerne og fredningsstyrelsen.
 § 10.  Et medlem kan ikke deltage i behandlingen af en  

 sag, hvori medlemmet har en væsentlig og individuel interesse.
 Stk. 2.  Et medlem har pligt til, før sagens behandling  

 påbegyndes, selv at give meddelelse om omstændigheder, der vil kunne medføre  

 inhabilitet.
 Stk. 3.  Det påhviler iøvrigt bestyrelsen af egen drift  

 at afgøre, om et medlem er inhabilt.
§ 11.  Fondets regnskabsår er finansåret.
Regnskabet  

 aflægges i en af finansministeriet godkendt form.
 § 12.  Fondets årlige rådighedsbeløb henstår i  

 mellemregning med miljøministeriet.
 Stk. 2.  Over de på mellemregningskontoen stående beløb  

 er fredningsstyrelsens berettiget til at disponere i overensstemmelse med  

 bestyrelsens beslutninger.
 § 13.  Påtegninger på pantebreve, skøder,  

 servitutdokumenter og lignende tegnes af formanden eller næstformanden i  

 forening med fredningsstyrelsen.
 § 14.  Om fondets virksomhed sender bestyrelsen en  

 årlig beretning til folketinget og miljøministeren.
 § 15.  Bekendtgørelsen træder i kraft den 1. januar  

 1980.
