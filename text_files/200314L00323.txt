Betænkning afgivet af Retsudvalget den 16. marts 2004 Betænkning over Forslag til lov om ændring af våbenloven (Forbud mod at bære kniv m.v. samt skærpelse af straffen  

 for ulovlig besiddelse af kniv m.v.) [af justitsministeren (Lene Espersen)] 1. Ændringsforslag Der er stillet et ændringsforslag af justitsministeren til  

 lovforslaget.
2. Udvalgsarbejdet Lovforslaget blev fremsat den 26. november 2003 og var til 1.  

 behandling den 10. december 2003. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt  

 til høring, og justitsministeren sendte den 3. november 2003 dette udkast til  

 udvalget, jf. alm. del  bilag 108. Den 3. december 2003 sendte  

 justitsministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

    

 skriftlige henvendelser fra Trading Aps og  

 Dansk Knivforening.
Deputationer Endvidere har Dansk Knivforening mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 7 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
 Socialdemokratiet kan støtte den foreslåede ændring af  

 våbenloven, herunder det af ministeren stillede ændringsforslag.
Desværre har udviklingen gjort en stramning af loven nødvendig,  

 og umiddelbart kunne et totalforbud mod at bære kniv synes rigtigt.
Et  

 totalforbud, herunder forbud mod at bære selv små foldeknive, vil imidlertid  

 efter Socialdemokratiets opfattelse være et  

  

 for  

  

 vidtgående indgreb i ganske almindelige fredelige borgeres hverdag.  

 Socialdemokraterne kunne derfor ikke medvirke til et totalforbud, som  

 oprindelig foreslået, men kan støtte ministerens ændringsforslag, der gør det  

 lovligt at bære små foldeknive.
 Socialdemokraterne støtter, at forbuddet mod at bære kniv   

 bortset fra små foldeknive  på offentlige steder udvides til også at  

 omfatte  

 uddannelsessteder, ungdomsklubber, fritidsordninger m.v., men anser det for  

 vigtigt, at man på de enkelte uddannelsessteder gennem ordensreglementer m.v.  

 overvejer at indføre totalforbud mod at bære kniv  altså også små  

 foldeknive.
Dansk Folkeparti er meget tilfreds med, at det totale knivforbud  

 som lovforslaget indeholdt, ikke gennemføres.
Dansk Folkeparti er specielt  

 tilfredse med, at den »positivliste«, Dansk Folkeparti ønskede, nu har givet  

 sig udslag i tekniske specifikationer over, hvordan en lovlig lommekniv skal  

 være.
Den lommekniv, som Dansk Folkeparti har betegnet som en  

 »bedstefarlommekniv«, er nu blevet en lovlig genstand at bære.
Resultatet af  

 arbejdet med at få loven tilpasset mange danskeres almindelige, personlige  

 udstyr finder Dansk Folkeparti derfor meget tilfredsstillende.
Socialistisk Folkeparti og Enhedslisten har i mange år arbejdet  

 for at få skærpet våbenlovgivningen, bl.a. få skærpet registreringen af  

 skydevåben.
Socialistisk Folkeparti og Enhedslisten har også været meget  

 optaget af den meget omtalte sag med politiets salg af våben, der er havnet  

 ude  

 på markedet i stedet for at blive destrueret.
Socialistisk Folkeparti og  

 Enhedslisten synes, det er væsentligt at se på, hvad der kan gøres for at  

 mindske antallet af våben i samfundet og herunder også, hvordan straffen kan  

 skærpes for overtrædelse af våbenlovgivningen for dermed at markere, at det  

 at  

 gå med våben er en alvorlig forbrydelse.
Men Socialistisk Folkeparti og Enhedslisten synes ikke, at vi  

 skal overbelaste de allerede fuldstændig overfyldte fængsler ved at sætte  

 folk  

 i fængsel.
Socialistisk Folkeparti og Enhedslisten synes, at man skulle give  

 folk samfundstjeneste i stedet for.
Det kunne også være, at det på en række  

 grupper ville virke mere afskrækkende at skulle ud at vaske gulv eller lave  

 noget andet fysisk arbejde, hvis man overtræder våbenlovgivningen.
Derfor har  

 det været vigtigt for os, at ministeren i sit svar på spørgsmål 7, jf. bilag  

 20, har bekræftet oplysningen i bemærkningerne til lovforslaget (s. 18) om,  

 at  

 der forudsættes anvendt samfundstjeneste, hvis betingelserne for det er  

 opfyldt.
 Socialistisk Folkeparti og Enhedslisten støtter  

 justitsministerens ændringsforslag, der sikrer, at de mange mennesker i  

 Danmark,  

 der går med en almindelig lommekniv, ikke bliver gjort kriminelle.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Af  

 	  

    

  

 justitsministeren,  

  

 tiltrådt af  

  

 udvalget  

  

 :
Til § 1 1)  

  

 Den under  

  

 nr. 1  

  

 foreslåede affattelse af  

  

 §  

 4, stk. 1,  

  

 affattes således:
»På offentligt tilgængelige steder, uddannelsessteder, i  

 ungdomsklubber, fritidsordninger og lignende er det forbudt at bære kniv  

 eller  

 dolk, medmindre det sker som led i erhvervsudøvelse, til brug ved jagt,  

 lystfiskeri eller sportsudøvelse eller har et andet lignende  

 anerkendelsesværdigt formål.
Forbuddet omfatter dog ikke foldeknive med en  

 klinge på højst 7 cm, der ikke kan fastlåses i udfoldet position.« [Udvidelse af forbuddet mod at bære kniv m.v. samt  

 indskrænkning af undtagelsesbestemmelsen vedrørende foldeknive] Bemærkninger Til nr. 1 Formålet med ændringsforslaget er at udvide det stedlige  

 anvendelsesområde for det gældende forbud mod at bære kniv m.v. på offentlige  

 steder samtidig med, at den gældende undtagelse vedrørende foldeknive med en  

 klinge på højst 7 cm indskrænkes til at omfatte foldeknive med en klinge på  

 højst 7 cm, der ikke kan fastlåses i udfoldet position.
Ændringsforslaget indebærer for det første, at det vil blive  

 forbudt at bære en foldekniv med en klinge på højst 7 cm på offentlige steder  

 m.v., hvis klingen kan fastlåses i udfoldet position.
Der er ikke i den  

 gældende bestemmelse i våbenlovens § 4, stk. 1, krav om, at klingen ikke må  

 kunne fastlåses i udfoldet position for at være omfattet af undtagelsen.  

 Forslaget indebærer med andre ord, at det fortsat vil være tilladt at bære en  

 foldekniv med en klinge på højst 7 cm uden at skulle godtgøre et særlig  

 anerkendelsesværdigt formål hermed, forudsat at klingen ikke kan fastlåses i  

 udfoldet position.
 Ændringsforslaget er begrundet i, at politiets våbeneksperter  

 over for Justitsministeriet har udtalt, at et krav om, at klingen ikke må  

 kunne  

 låses i udfoldet position, vil begrænse muligheden for at anvende foldeknive  

 som stikvåben.
Ændringsforslaget indebærer for det andet, at det gældende  

 forbud mod at bære andre knive end foldeknive med en klinge på højst 7 cm på  

 offentlige steder udvides til at gælde uddannelsessteder, ungdomsklubber,  

 fritidsordninger og lignende.
Det vil således i modsætning til, hvad der  

 gælder  

 i dag, blive forbudt at bære kniv eller dolk  bortset fra de nævnte  

 foldeknive  

  på uddannelsessteder, i ungdomsklubber, fritidsordninger og lignende,  

 uanset  

 om der er offentlig adgang til det pågældende sted eller ej.
 Ved uddannelsessteder forstås steder, hvor der foregår  

 undervisning, såsom folkeskoler, gymnasier, universiteter, tekniske skoler,  

 produktionsskoler m.v., uanset om der er tale om private uddannelsessteder.  

 Uddannelsessteder dækker såvel undervisningslokaler som andre områder på  

 disse  

 steder (f.eks. et sportsområde eller en fællessal).
Ved ungdomsklubber forstås klubtilbud og andre socialpædagogiske  

 fritidstilbud til større børn og unge, jf. lov om social service, men også  

 andre klubordninger og lignende fritidstilbud til større børn og unge er  

 omfattet af bestemmelsen, uanset om ordningerne drives i kommunalt,  

 amtskommunalt  

 eller privat regi eller som selvejende institutioner.
Ved fritidsordninger  

 forstås dagtilbud til større børn og unge, jf. lov om social service.
 Det vil fortsat være tilladt at bære kniv eller dolk på de  

 opregnede steder, hvis besiddelsen sker som led i undervisningen eller de  

 øvrige aktiviteter, der naturligt hører hjemme i disse sammenhænge.
 Ændringsforslaget indebærer for det tredje, at udtrykket  

 »steder, hvortil der er almindelig adgang« erstattes af »offentligt  

 tilgængelige  

 steder«.
Ved offentligt tilgængelige steder forstås steder, hvortil der  

 er almindelig adgang, herunder veje, parker, offentlige transportmidler,  

 restaurationer (herunder diskoteker, værtshuse og lignende), butikker og  

 butikscentre i åbningstiden, forlystelsessteder og offentlige kontorer.
Også  

 besiddelsen af knive m.v. i et køretøj, som befinder sig på et offentligt  

 tilgængeligt sted, vil  i modsætning til hvad der gælder i dag   

 være omfattet  

 af bestemmelsen.
Herved bringes ordlyden og anvendelsesområdet for bestemmelsen i  

 overensstemmelse med strafbestemmelsen i våbenlovens § 10, stk. 2, om  

 besiddelse af skydevåben under særlig skærpende omstændigheder, herunder  

 blandt  

 andet besiddelse af skydevåben med tilhørende ammunition på offentligt  

 tilgængelige steder.
Denne del af den foreslåede bestemmelse i § 4, stk. 1,  

 indebærer, at det ikke længere vil være lovligt i et køretøj, der befinder  

 sig  

 på et offentligt tilgængeligt sted, at besidde andre knive end foldeknive med  

 en klinge på højst 7 cm, der ikke kan fastlåses i udfoldet position,  

 medmindre  

 besiddelsen har et anerkendelsesværdigt formål.
 Anvendelsen af udtrykket »offentligt tilgængelige steder« i § 4,  

 stk. 1, vil i øvrigt ikke have betydning for bestemmelsens anvendelsesområde.
 For så vidt angår  

 afgrænsningen af anerkendelsesværdige formål foreslås ingen ændringer i den  

 gældende retstilstand.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KD)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 97 Bilagsnr.
