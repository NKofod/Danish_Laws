Fremsat den 9. november 2006 af  

 Morten Messerschmidt (DF),  

 Kristian Thulesen Dahl (DF), Mia Falkenberg (DF),  

 Martin Henriksen (DF), Pia Kjærsgaard (DF),  

 Peter Skaarup (DF) og Hans Kristian Skibby (DF) Forslag til folketingsbeslutning om  

 at afvise planerne om et EU-agentur for grundlæggende rettigheder Regeringen pålægges således:
  

 	  

 at slutte sig til de  

 regeringer, der i EU har taget afstand fra tanken om, at Det Europæiske  

 Center  

 for Overvågning af Racisme og Fremmedhad (EUMC) skal omdannes til et agentur  

 for  

 grundlæggende rettigheder,   

 	  

 at meddele Europa-Kommissionen,  

 at planerne om et sådan agentur må afvises, samt   

 	  

 at tage kontakt til de  

 regeringer, der deler synspunktet om, at menneskerettighedsspørgsmål skal  

 fastholdes i Europarådet, og erklære sin støtte hertil.
Bemærkninger til forslaget Forslagsstillerne nærer to afgørende betænkeligheder ved  

 gennemførelse af de aktuelle planer om en omdannelse af Det Europæiske Center  

 for Overvågning af Racisme og Fremmedhad (EUMC) til et agentur  

1)  

 :  

 For det første udgør EUMC i dag i højere grad et problem end et forsvar for  

 menneskerettighederne, og for det andet bør arbejdet med  

 menneskerettighedsspørgsmål  

 forblive i Europarådets regi.
EU viser en stadig stigende interesse for  

 menneskerettighedsspørgsmål.
Om end det ikke har været muligt for EU at  

 ratificere Europarådets konvention om menneskerettigheder, viser dom på dom  

 fra  

 EF-Domstolen såvel som et væld af erklæringer fra Europa-Parlamentet, at der  

 er  

 en stigende tendens til at gøre menneskerettighederne til et EU-anliggende.  

 Således fremgår det i dag direkte af EF/EU-traktaterne, at Unionen har som  

 målsætning at fremme respekt for menneskerettighederne  

2) , ligesom det fremgår,  

 at »Unionen respekterer de grundlæggende rettigheder, således som de  

 garanteres  

 ved den europæiske konvention til beskyttelse af menneskerettigheder og  

 grundlæggende frihedsrettigheder, undertegnet i Rom den 4. november 1950 ( )«  

3) .  

 At EU på denne måde lader menneskerettighederne spille en stadig større rolle  

 i  

 sit virke, kan forekomme harmløst, men konsekvensen heraf vil være, at EU  

 bliver et konkurrerende organ til Europarådet.
At give EF-Domstolen  

 kompetence  

 til at fortolke menneskerettighederne vil utvetydigt medføre tvivlsspørgsmål  

 om  

 forholdet til Menneskerettighedsdomstolen og dennes virke, herunder dommenes  

 kraft og dermed medlemslandenes incitament til at følge dem.
I en årrække har det været et stærkt ønske fra EUs side  

 at give menneskerettighederne større indflydelse.
Dette ses både i det  

 aktuelle  

 ønske om at omdanne EUMC til et agentur for grundlæggende rettigheder og i  

 ønsket om at give EUs Charter om Grundlæggende rettigheder  

4)  

  traktatstatus ved  

 at indskrive dette charter i del 2 i »En traktat om en forfatning for  

 Europa«,  

 der i sommeren 2005 blev forkastet af Nederlandene og Frankrig.
 Igennem sin levetid har EUMC vist sig som et politisk organ, der  

 ikke bare arbejder med menneskerettighedsspørgsmål i almindelighed, men med  

 usvigelig  

 sikkerhed har indtaget en politisk profil, der bl.a. har vist sig i den  

 kontinuerlige registrering af politiske grupperinger, som centeret foretager.  

 Sammenholdt med en række pinlige sager  herunder vægringen ved at  

 offentliggøre en rapport om det stigende jødehad i muslimske kredse  

5)  

    

 synes det derfor nærliggende at konkludere, at EUMC ikke afspejler den  

 lødighed  

 eller apolitiske saglighed, der er nødvendig for at håndtere følsomme sager  

 som  

 menneskerettighedsspørgsmål.
EUMC bør derfor ikke honoreres med en opgradering til et agentur  

 med langt flere ansatte og mere gennemslagskraft.
Tværtimod bør EUMC som en  

 konsekvens af de anslag mod ytringsfriheden m.v., som centeret igennem årene  

 har medvirket til, nedlægges og opgaven med at overvåge og sikre  

 menneskerettigheder alene varetages af Europarådet, der oprindelig dannede  

 ramme om menneskerettighedserklæringen.
Siden afslutningen på  

 anden verdenskrig har Europarådet været det primære menneskerettighedsorgan i  

 Europa og dækker i dag  modsat EU  hele 46 europæiske lande.  

 Europarådets  

 arbejde med menneskerettighederne består primært i henholdsvis opretholdelsen  

 af Menneskerettighedsdomstolen, der fortolker erklæringer om  

 menneskerettigheder, og den vedvarende monitorering af medlemslandenes  

 demokratier og demokratiske udvikling.
I Europarådets arbejde skal særlig  

 fremhæves  

 tre elementer som garanter for en positiv udvikling for de fundamentale  

 frihedsrettigheder i Europa.
For det første spiller  

 Menneskerettighedsdomstolen  

 i en lang række sager en vigtig rolle, om end der ikke er egentlige  

 sanktionsmuligheder forbundet med domstolens afgørelser.
For det andet  

 fungerer  

 den parlamentariske forsamling som en dynamisk diskussionsklub om  

 grundlæggende  

 menneskerettigheders overholdelse i medlemskredsen.
Endelig spiller  

 monitoreringen af såvel etablerede som unge demokratier  særlig ved  

 parlaments- og præsidentvalg m.v.  en stor rolle i stabiliseringen og  

 tilrettelæggelsen af de demokratiske spilleregler.
Voksende kræfter i  

 Europarådet  

  herunder ikke mindst i den parlamentariske forsamling  føler  

 imidlertid, at  

 EU med de vedvarende forsøg på at gøre menneskerettigheder til et  

 EU-anliggende  

 er med til at flytte kompetencen over i EU-regi.
Som bekendt er alle 25 EU-medlemslande med i Europarådet.
For  

 disse er der derfor ikke noget praktisk formål i at gøre menneskerettigheder  

 til et EU-anliggende.
Uanset hvad, vil de være folkeretligt forpligtede over  

 for menneskerettighedserklæringen af deres medlemskab af Europarådet.  

 Formålet  

 med at gøre menneskerettighederne til et EU-anliggende er alene af  

 institutionel karakter og skal ses i forlængelse af de mange forsøg på at  

 udbygge EUs kompetence over medlemmerne.
Dette forsøg er særlig  

 tydeligt  

 kommet frem i forbindelse med det fremlagte forslag til forfatning for  

 Europa, hvor  

 EU med artikel 9, stk. 2 ville tiltræde den europæiske konvention til  

 beskyttelse af menneskerettigheder og grundlæggende frihedsrettigheder.  

 Heldigvis er forfatningen efter Nederlandenes og Frankrigs afvisning af den  

 faldet.
Men det formulerede ønske om at tiltræde  

 menneskerettighedskonventionen  

 viser dog, i hvilken retning EU-samarbejdet bevæger sig.
Umiddelbart kan en  

 sådan tiltrædelse måske synes tiltalende og uproblematisk, men ved et nærmere  

 gennemsyn indeholder forslaget en række problematikker, som i sidste ende vil  

 føre  

 til en svækkelse af menneskerettighederne:
Tiltrædelse vil medføre, at EU-medlemslandenes forhold til  

 menneskerettighederne vil overgå fra at være en folkeretlig til en  

 overstatslig  

 forpligtelse, hvor EF-Domstolens umiddelbart eksigible domskompetence vil  

 gælde.
Herimod står Menneskerettighedsdomstolens kompetence, som alene hviler  

 på et folkeretligt grundlag.
Der vil således for EU-medlemslandene klart  

 opstå  

 en fordel ved at anlægge sager om overtrædelser af  

 menneskerettighedskonventionen  

 ved EF-Domstolen snarere end ved Menneskerettighedsdomstolen, da  

 sanktionsmulighederne og dommenes styrke vil være stærkere end ved  

 Menneskerettighedsdomstolen.  

 Det forekommer illusorisk at antage, at det ikke vil svække  

 Menneskerettighedsdomstolen,  

 når de 25 mest veludviklede og bedst fungerende demokratier vil overlade sine  

 menneskerettighedsspørgsmål til EF-Domstolen, mens de 21 europarådslande, som  

 ikke er medlemmer af EU, alene vil kunne støtte deres ret på  

 Menneskerettighedsdomstolen.  

 Ikke alene vil dette skabe to forskellige retssystemer for konventionens  

 retspraksis og dommenes tvangsgennemførelse, men også politisk svække  

 Europarådets arbejde og dermed føre til en svækkelse af  

 menneskerettighedskontrollen for netop de lande, der har det største behov  

 for  

 monitorering og dialog.
På denne baggrund advarer forslagsstillerne om at  

 lade  

 menneskerettighederne spille en fortsat større rolle i EU-regi.
Der er i dag bred enighed om vigtigheden af at fastholde dialogen  

 med og monitoreringen af en række af de østeuropæiske lande, og der findes  

 mange eksempler på, hvordan den faste dialog mellem Øst- og Vesteuropa har  

 fremmet menneskerettighederne og disses grundbetingelser i den tidligere  

 sovjetblok.
At flytte EU-landenes menneskerettighedsfokus til EU vil  

 uvægerligt  

 føre til en svækkelse af Europarådets arbejde og dermed også af den positive  

 indsats for og de vedvarende forsøg på at sikre fundamentale rettigheder i de  

 mange vordende demokratier, særlig i Østeuropa.
Disse bekymringer kom bl.a. frem under et møde i begyndelsen af  

 oktober, hvor EUs justitsministre udskød beslutningen om at oprette et  

 nyt  

 menneskeretsagentur som en ny og mere magtfuld erstatning for EUMC.
Flere af  

 modstanderlandene har netop angivet bekymring over en svækkelse af  

 Europarådets  

 rolle som årsag til skepsisen.
Således har bl.a.
Tyskland og Storbritannien  

 fremsat krav om, at det skal bevises, at agenturet udgør en merværdi i  

 forhold  

 til det arbejde, som allerede udføres af Europarådet, ligesom der er blevet  

 afkrævet bevis for, at oprettelsen af agenturet ikke vil føre til en  

 administrativ byrde for medlemslandene, idet der her særlig henses til den  

 foreslåede  

 stigning i agenturets budget i forhold til EUMCs.
På  

 udenrigsministerrådsmødet  

 i Luxembourg den 12.-13. juni 2006 var der endvidere uenighed om agenturets  

 kompetence i forhold til søjle 3-retsakter.
Der er således en række lande,  

 der  

 i EU-kredsen modarbejder planerne om oprettelse af agenturet.
Det er disse  

 lande, som Folketinget med vedtagelsen af nærværende beslutningsforslag  

 pålægger regeringen at optage kontakt med for således i fællesskab at  

 modarbejde planerne om et agentur for grundlæggende rettigheder.
 Med vedtagelsen af nærværende beslutningsforslag pålægger  

 Folketinget derfor regeringen at meddele EU-kredsen, at Danmark ud fra  

 ovennævnte betragtninger samt de bekymringer, som også andre lande har  

 fremført, modsætter sig oprettelse af et agentur for grundlæggende  

 rettigheder,  

 og at regeringen således forpligtes til i EU-kredsen at modarbejde ethvert  

 initiativ, der går i denne retning.
Skriftlig fremsættelse Morten Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at afvise planerne om et EU-agentur for grundlæggende  

 rettigheder.
(Beslutningsforslag nr.
B 29).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
1)  

 Jf.
Kommissionens »Forslag til Rådets forordning om oprettelse af Den  

 Europæiske Unions Agentur for Grundlæggende Rettigheder og forslag til Rådets  

 afgørelse om bemyndigelse af Den Europæiske Unions Agentur for Grundlæggende  

 Rettigheder til at udføre opgaver på de områder, der er nævnt i Afsnit VI i  

 traktaten om Den Europæiske Union«, KOM (2005) 0280.
 2)  

 TEF art. 177, stk. 2.
 3)  

 TEF art. 6, stk. 2.
4)  

 Det Europæiske Råd i Köln gav den 3.-4. juni 1999 en forsamling beføjelse til  

 at udarbejde et udkast til grundlæggende rettigheder.
Denne forsamling blev  

 nedsat i december 1999 og vedtog udkastet den 2. oktober 2000, hvorefter Det  

 Europæiske Råd i Biarritz den 13.-14. oktober 2000 godkendte udkastet  

 enstemmigt, som fremsendtes til Europa-Parlamentet og Kommissionen.  

 Europa-Parlamentet godkendte udkastet den 14. november 2000 og Kommissionen  

 den  

 6. december 2000, hvorefter formændene for Europa-Parlamentet, Rådet og  

 Kommissionen underskrev og proklamerede charteret den 7. december 2000 i Nice  

 på vegne af deres institutioner.
