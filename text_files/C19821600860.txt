Indholdsfortegnelse Bilag:
 Forord.
 Med den foreliggende vejledning er det sigtet at give en bredere  

 beskrivelse af de regler og bestemmelser, som fastlægger rammerne for den  

 landsdækkende teaterabonnementsordning.
 Formålet med abonnements- og billetkøbsordningen er at styrke  

teater interessen og  teatrenes  økonomi.
 I teaterloven, der i øvrigt indeholder en række bestemmelser om støtte til  

 producenterne af teaterforestillinger, bestemmes det i § 27, at stat og  

 amtskommuner yder tilskud til godkendte publikumsorganisationer til  

 nedsættelse af billetpriserne i forbindelse med faste teaterabonnementer samt  

 til publikumsorganisationers (teaterforeningernes) administration af  

 abonnements- og billetkøbsordningen.
 De nærmere regler, herunder tilskudsprocenterne er fastsat i  

 Bekendtgørelse af 31. august 1979 om den landsdækkende  

 teaterabonnementsordning (bilag 4).
 Udbud af forestillinger i abonnement med tilskud i henhold til  

 teaterabonnementsordningen kan kun ske gennem godkendte  

 publikumsorganisationer (bekendtgørelsens § 4 og § 5).
 Abonnementstegningen skal tilrettelægges således, at der resterer  

 billetter, der udbydes i almindeligt løssalg.
 Ved tegning af abonnement er rabatten 40 %, ved køb af billetter med  

 rabatkupon 33 1/3 %, og ved unges køb af billetter 50 %.
Administrationstilskuddet ydes som et beløb pr. billet solgt i abonnement,  

 med rabatkupon eller med ungdomsrabat.
Herudover yder staten et tilskud til  

 dækning af amtskommunens udgifter til de amtsdækkende teaterbrochurer.  

 Statstilskuddet kan højst udgøre halvdelen af de samlede udgifter.
 Kulturministeriet fastsætter forud for hver sæson administrations- og  

 brochuretilskuddet, samt efter forhandling med Amtsrådsforeningen i Danmark  

 og Teaterudvalget for Storkøbenhavn de maksimale billetpriser, hvoraf tilskud  

 ydes.
I henhold til §§ 9, 10 og 12 i Bekendtgørelsen af 31. august 1979 om den  

 landsdækkende teaterabonnementsordning afholder staten de 3/8 og den  

 tilskudsgivende amtskommune de 5/8 af de nævnte udgifter ved  

 teaterabonnementsordningen.
Med virkning fra 1. januar 1981 er denne  

 skævdeling ophævet, og man er vendt tilbage til en ligedeling af udgifterne  

 mellem stat og amtskommune.
Hermed er den i bekendtgørelsens § 15 forudsatte  

 revision i realiteten gennemført, og der er ikke i den anledning udsendt en  

 ny bekendtgørelse.
 Ministeriet for kulturelle anliggender den 10. december 1982.
P.
M.
V.
E.
B.
Bent Rasmussen 1. Hvem kan tegne abonnement? I henhold til § 2 i Bekendtgørelse nr. 393 af 31. august 1979 om den  

 landsdækkende teaterabonnementsordning kan abonnement tegnes af alle, der er  

 tilmeldt et folkeregister i Danmark.
Det vil sige, at såvel børn som voksne  

 kan tegne abonnement (se i øvrigt side 13 under punkt 12 om ungdomsrabat).
Ifølge § 9 stk. 5 i bekendtgørelse om den landsdækkende  

 teaterabonnementsordning er abonnementet personligt.
Det vil sige, at  

 foreninger og lignende ikke kan tegne og administrere abonnementer kollektivt  

 til fordel for deres medlemmer.
Bestemmelsen er ikke til hinder for, at der  

 bestilles flere billetter på eet abonnement.
2. Hvilke forestillinger kan udbydes under den  

 landsdækkende abonnementsordning? For at en forestilling kan udbydes med tilskud i henhold til  

 teaterabonnementsordningen, må der være tale om en teaterforestilling i  

 teaterlovens forstand.
En række beslægtede arrangementer, herunder  

 amatørteater kan ikke indgå i ordningen.
 I tilfælde hvor der kan være tvivl om, hvorvidt et arrangement er  

 teaterforestilling i teaterlovens forstand, påhviler det  

 publikumsorganisationen at søge tvivlen afklaret ved forelæggelse for  

 kulturministeriet.
Som et hjælpemiddel til brug ved teaterforeningers stillingtagen til, om  

 et arrangement kan indgå i et abonnement, har kulturministeriet i samråd med  

 teaterrådet udarbejdet en vejledning om, hvad begrebet en teaterforestilling  

 i teaterlovens forstand normalt forudsætter.
Da begrebet teaterforestilling  

 ikke er entydigt og desuden er under stadig udvikling, indeholder  

 vejledningen ikke en definition, men blot retningslinier.
Det er herved  

 tilsigtet, at man gennem konkrete afgørelser kan sikre, at teaterbegrebet kan  

 udvikle sig i takt med teaterproducenternes bestræbelser på at finde nye  

 former.
Se i øvrigt bilag 4.
For at sikre et rimeligt udbud af teaterforestillinger har man pålagt de  

 teatervirksomheder, der modtager offentlige tilskud, at tilbyde  

 publikumsorganisationerne deres forestillinger.
Pligten omfatter dog ikke de  

 tilfælde, hvor abonnementsordningen ikke er egnet, eksempelvis opsøgende  

 teatres forestillinger; men alle teatre, der har teatertilladelse, har ret  

 til at tilbyde deres teaterforestillinger under den landsdækkende  

 teaterabonnementsordning.
3. Hvad er en publikumsorganisation? En publikumsorganisation i teaterlovens forstand er en sammenslutning af  

 teatergængere, der har tegnet abonnement på at minimum af 3  

 teaterforestillinger inden for en teatersæson.
Den enkelte abonnent har stemmeret ved organisationens årlige  

 generalforsamling, hvor organisationens bestyrelse vælges.  

 Publikumsorganisationen kan opkræve et årligt gebyr.
Publikumsorganisationen  

 arrangerer teaterforestillinger i lokalområdet og kan også arrangere  

 teaterforestillinger uden for abonnement for andre foreninger/organisationer.
Såfremt publikumsorganisationen påtager sig opgaver ud over  

 administrationen af den landsdækkende teaterabonnementsordning, f.eks.  

 koncerter, kunstudstillinger m.m., må de hermed forbundne omkostninger dækkes  

 på anden måde.
Det understreges, at der ikke kan pålægges teaterabonnenten en  

 forpligtelse til at bidrage til denne del af organisationens virksomhed,  

 ligesom statens og amternes tilskud til dækning af organisationernes  

 administrationsomkostninger alene ydes pr. administreret billet inden for  

 teaterabonnementsordningen, jfr. bekendtgørelsens § 10.
 4. Publikumsorganisationens bestyrelse.
 Til at forestå publikumsorganisationens daglige ledelse og administration  

 vælger abonnenterne en bestyrelse bestående af 5-9 medlemmer.
 Bestyrelsens sammensætning bør tilgodese publikumsorganisationens behov  

 for en bred berøringsflade til det lokale miljø.
 5. Bestyrelsens funktion.
 Til bestyrelsesarbejdet henhører den overordnede planlægning, herunder  

 repertoireplanlægning, samt funktioner forbundet med samarbejdet blandt andet  

 i de i hvert amt nedsatte fællesudvalg.
 Bestyrelsen har ansvaret for budgetter og regnskaber.
Bestyrelsen er forpligtet til at påse, at publikumsorganisationens midler  

 anvendes efter dens formål.
Bestyrelsesmedlemmerne hæfter ikke personligt for  

 publikumsorganisationens forpligtelser.
Det forudsættes herved, at  

 bestyrelsen udfører forvaltningen af foreningens midler på forsvarlig måde.
 Bestyrelsen kan ansætte lønnet medhjælp i henhold til godkendt budget.
 6. Publikumsorganisationernes antal.
Der kan normalt kun godkendes een publikumsorganisation i hver  

 primærkommune.
Det er en forudsætning for ydelse af tilskud, at  

 publikumsorganisationernes vedtægter er godkendt af den tilskudsgivende  

 amtskommune.
 7. Stationære teatres publikumsorganisationer.
Der kan oprettes publikumsorganisationer omkring stationære teatre,  

 der ønsker at skaffe sig sit eget publikum.
Sådanne publikumsorganisationer  

 skal godkendes af såvel amtsråd som ministeriet for kulturelle anliggender.  

 Stationære teatres publikumsorganisationer kan kun udbyde forestillinger på  

 hjemscenen i abonnement.
Hvis det stationære teater herudover ønsker at  

 tilbyde sine forestillinger som turneforestillinger, formidles  

 abonnementstegningen af de(n) i det pågældende område i henhold til  

 bekendtgørelsens § 4 eller § 5 godkendte publikumsorganisation(er).
 8. Fællesudvalg.
I hver amtskommune nedsættes på amtsrådets foranledning et fællesudvalg,  

 bestående af repræsentanter for publikumsorganisationer med hjemsted i  

 amtskommunen samt repræsentation for de stationære teatre i området.
Det  

 forudsættes, at parterne er ligeligt repræsenterede i fællesudvalget.
Udvalget kan suppleres med repræsentanter fra amtsrådet.
Hvor der er tale  

 om teateraktiviteter af et vist omfang hen over amtsgrænserne, bør  

 fællesudvalget suppleres med repræsentanter for de organisationer, der  

 gennemfører disse aktiviteter.
 I Københavns amtskommune, Københavns og Frederiksberg kommuner samarbejder  

 publikumsorganisationerne og Arte i et af amtskommunen og kommunerne nedsat  

 fællesudvalg.
 Fællesudvalget har til opgave at koordinere publikumsorganisationernes  

 budgetter og regnskaber og fremsende samlet budget og regnskab til  

 godkendelse i amtsrådet (jfr. pkt. 16 og 17).
 Fællesudvalget påser, at amtskommunen er passende dækket med  

 publikumsorganisationer og afgiver indstilling herom til amtsrådet.  

 Fællesudvalget tilrettelægger fælles pr-opgaver, udsendelse af brochure m.v.  

 Udvalget er endvidere rådgivende over for amtsrådet vedrørende den lokale  

 teatervirksomhed.
 9. Fællesbrochure/amtsbrochure og PR-virksomhed.
Fællesbrochure/amtsbrochuren skal indeholde det samlede teatertilbud til  

 amtskommunens indbyggere med alle relevante oplysninger om  

 abonnementstegningen, samt om de med ordningen forbundne rabatmuligheder.
Det  

 understreges, at fællesbrochuren/amtsbrochuren skal disponeres med ligelig  

 hensyntagen til præsentation af de enkelte teaterforestillinger, der udbydes  

 inden for den landsdækkende teaterabonnementsordning i den enkelte  

 amtskommune.
 Fællesbrochuren/amtsbrochuren bør principielt husstandsomdeles, idet  

 sigtet med brochuren er, at tilbuddet om at tegne abonnement når ud til alle  

 amtskommunens indbyggere.
 Det kan være formålstjenligt, at der i en amtsbrochure redegøres kort om  

 teateraktiviteter i tilgrænsende områder i naboamter.
Der er til amtsbrochuren afsat et særligt statstilskudsbeløb, som fordeles  

 mellem landets amtskommuner på grundlag af befolkningsantallet i den enkelte  

 amtskommune.
Statstilskuddet kan højst udgøre halvdelen af de samlede  

 udgifter.
 Pr-udgifterne i øvrigt, f.eks. publikumsorganisationernes udgifter før  

 sæson-start til egen brochure og til pr-arbejde forud for gennemførelsen af  

 de enkelte forestillinger, bør fordeles på to konti.
 10. Prisfastsættelse for billetter.
 Forud for hver sæson fastsætter kulturministeriet i samråd med  

 Amtsrådsforeningen i Danmark de maksimale løssalgspriser på grundlag  

 af hvilke, der ydes tilskud, og hvoraf abonnenternes pris beregnes.  

 Ministeriets meddelelse om de maksimale løssalgspriser for den førstkommende  

 sæson udsendes i begyndelsen af året, senest medio marts.
Den maksimale løssalgspris er udtryk for det maksimale  

 tilskudsgrundlag.
Fællesudvalget kan med amtsrådets godkendelse beslutte  

 sig for lavere løssalgspris og dermed lavere tilskudsgrundlag,  

 differentierede efter de enkelte teatres/publikumsorganisationers forhold.
 11. Rabatkuponer.
 Rabatkuponordningen er et ekstra tilbud til landets abonnenter, der til  

 personligt brug kan købe løssalgsbilletter med 33 1/3 % rabat mod aflevering  

 af rabatkuponer.
 Rabatkuponer kan anvendes til forestillinger, der er udbudt i abonnement,  

 samt når der foreligger særlig godkendelse til forestillinger uden for  

 abonnement (jfr. § 9 stk. 3 i bekendtgørelsen).
 Rabatkuponer kan rekvireres af alle abonnenter hos den organisation, hvor  

 de har tegnet abonnement.
 Rabatkuponerne er ens for alle landets publikumsorganisationer og  

 fremstilles af Danmarks Teaterforeninger og Arte.
 Vedrørende afregning i forbindelse med rabatkuponer, se side 25.
 Grupperabatter omfattes ikke af tilskudsordninger i henhold til  

 bekendtgørelsen, men kan gennemføres, når teatret/publikumsorganisationen  

 selv finansierer rabatten, og når rabatformen er godkendt i fællesudvalget og  

 amtsrådet.
 12. Ungdomsrabat.
 Ungdomsrabatordningen betyder, at børn og unge under 25 år, der er under  

 uddannelse, kan købe billetter med en rabat på 50 % uden at tegne abonnement.
 Ordningen henvender sig til alle unge under uddannelse indtil 25 år såvel  

 inden for teoretiske som praktiske uddannelser, herunder til daglønnet  

 personel inden for forsvar og civilforsvar samt civile værnepligtige.
Salg af billetter med ungdomsrabat uden for abonnement kan omfatte  

 prisgrupperne C og D samt indtil 10 % af de udbudte pladser i hver af  

 prisgrupperne A og B.
De 10 % kan overskrides i tilfælde, hvor teatret  

 (teaterforeningen) vurderer, at der vil blive ledige pladser.
 I tilknytning til tegning af abonnement for en voksen kan man inden for  

 alle prisgrupper bestille billet med ungdomsrabat (familieabonnement) til en  

 eller flere af de af abonnementet omfattede forestillinger.
 Det er såvel ved løssalg som ved familieabonnement en forudsætning, at  

billetprisen ved salg til unge maksimalt sættes til C-pris - også i  

 tilfælde, hvor der er tale om pladser inden for prisgrupperne A og B.
 Den tidligere bestemmelse om, at maksimalt 50 % af billetterne må sælges  

 med ungdomsrabat, hvis der er fastsat enhedspris, er bortfaldet.
 13. Kontrol i forbindelse med ungdomsrabat.
I forbindelse med billetsalget til børn og unge under 25 år, der er under  

 uddannelse, er det vigtigt, at publikumsorganisationen sikrer sig en  

 dokumentation for dette salg med henblik på afregning med hjemamtskommunen.  

 Der kan være tale om, at kræve kvittering af den unge for ydelse af  

 ungdomsrabat.
Det foreslås, at spørgsmålet afklares i fællesudvalget.
Den  

 form for kontrol (regnskabskontrol) der tages i anvendelse, bør være i  

 overensstemmelse med amtsrådets ønsker.
 14. Børneteatrets placering.
Om børneteater i abonnement er der indgået den aftale mellem  

 kulturministeriet og Amtsrådsforeningen, at det enkelte amtsråd kan afgøre,  

 hvorvidt man ønsker at betale til børneteater i abonnement.
Hvis et amtsråd  

 accepterer, betaler staten umiddelbart også sin del.
Ordningen omfatter i  

 givet fald alene abonnementstilskud.
Hvis amtsrådet afslår, er der heller  

 ikke mulighed for at få statstilskud.
 Samtidig med fastsættelse af de maksimale billetpriser i den normale  

 abonnementsordning fastsætter kulturministeriet og Amtsrådsforeningen i  

 Danmark de maksimale billetpriser for børneteater, der sælges i abonnement;  

 det enkelte amtsråd godkender herefter de endelige billetpriser.
 15. Administrationsudgifter.
Ifølge teaterloven yder stat og amt tilskud til publikumsorganisationernes  

 administration af abonnementsordningen.
Tilskuddet ydes med halvdelen fra  

 staten og halvdelen fra amtskommunen og beregnes på grundlag af antal solgte  

 abonnementsbilletter, billetter solgt med rabatkuponer eller ungdomsrabat.  

 Der ydes ikke administrationstilskud for billetter solgt i  

løssalg.
Der ydes heller ikke administrationstilskud for billetter  

 solgt til børneteaterforestillinger, jfr. pkt. 14. Børneteatrets placering.
De amtslige tilskud til administration i en publikumsorganisation  

 forudsættes afholdt af den amtskommune, hvor abonnenten har bopæl.
Som regel  

 vil det være den samme amtskommune, som publikumsorganisationen er beliggende  

 i.
Men hvor et amts borgere i et væsentligt omfang må antages at deltage i  

 udenamts teateraktiviteter, bør der på fællesudvalgets samlede budget indgå  

 et beløb til refusion.
Det forudsættes, at samtlige en organisations  

 godkendte amtstilskud til administration primært afholdes af  

 publikumsorganisationens hjemamt.
 16. Budget.
Det påhviler publikumsorganisationerne at udarbejde både et endeligt  

 budget for det kommende regnskabsår og et foreløbigt budget for det  

 næstfølgende år.
Budgetterne skal hvert år inden udgangen af marts måned  

 gennem fællesudvalget indsendes til godkendelse hos den tilskudsgivende  

 amtskommune.
Budgetterne skal omfatte såvel indtægter og udgifter som opgørelse over  

 statens/amtets udgifter til tilskud til administration og billetkøb, jfr.  

 budget- og regnskabsskitsen.
Sammendrag af endelige og foreløbige af amtet  

 godkendte budgetter - vedlagt de enkelte publikumsorganisationers  

 rapporteringsskema (Note 1) - fremsendes af amtskommunen til ministeriet for  

 kulturelle anliggender.
 Såfremt man i et amt har borgere, der deltager i andre amters  

 teateraktiviteter, skal grundlaget for beregning af statstilskud fremgå af  

 amtets samlede budget.
Godkendelsen af det endelige budget meddeles inden udgangen af juli måned.  

 På grundlag af publikumsorganisationernes endelige budget udarbejdes a conto  

 udbetalingsplan for sæsonen.
Planen udarbejdes efter aktuelle behov, idet  

 udbetaling normalt vil kunne finde sted kvartalsvis forud.
 17. Regnskab.
Publikumsorganisationernes regnskabsår er 1. juli til 30. juni.
Regnskab  

 for den landsdækkende teaterabonnementsordning føres i henhold til vedlagte  

 regnskabsskitse med særskilt momsregnskab.
Det understreges, at der ikke  

 betales moms af tilskud.
Tilskud beregnes derfor som 40 % (33 1/3 % og 50  

 %) af billetprisen ¬ moms.
Efter regnskabsårets udløb foretages den endelige afregning på grundlag af  

 det reviderede regnskab.
Det reviderede regnskab indsendes til amtskommunen  

 hvert år inden udgangen af september måned.
Sammendrag af de af amtet godkendte regnskaber - vedlagt de enkelte  

 publikumsorganisationers rapporteringsskema (Note 1) - fremsendes af  

 amtskommunen til ministeriet for kulturelle anliggender.
I bilag 1a er  

 der givet et eksempel på, hvordan man kan opstille sammendrag af  

 publikumsorganisationernes regnskab.
 18. Statistik.
 Det i budget- og regnskabsskitsen indeholdte rapporteringsskema kan dels  

 anvendes ved udarbejdelsen af budgettet, dels til den løbende budgetkontrol.  

 Skemaet skal anvendes som bilag til det reviderede regnskab, der  

 fremsendes til amtet til godkendelse efter regnskabsårets udgang.
 Se endvidere vedlagte regnskabsskitse.
 19. Revision.
 Revisionen udføres af statsautoriseret, registreret eller anden af amtet  

 godkendt revisor.
Bilag 1 Budget- og regnskabsaflæggelse for publikumsorganisationer jfr. bekendtgørelsen om den landsdækkende teaterabonnementsordning Budget- og regnskabsaflæggelse for publikumsorganisationerne skal af  

 hensyn til teaterabonnementsordningens landsdækkende karakter afgives efter  

 ensartede principper.
 Budgetter og regnskaber skal indeholde de oplysninger, der er angivet på  

 de følgende sider.
 Det skal bemærkes, at alle budget- og regnskabstal angives excl.  

 moms, og at der ikke skal svares moms af de offentlige tilskud, der ydes  

 teatre og publikumsorganisationer i henhold til den landsdækkende  

 teaterabonnementsordning.
 Den administrative tilrettelæggelse af abonnementstilmelding,  

 -registrering, billetudsendelse, rabatkuponer, ungdomsrabat m.v. er beskrevet  

 på side 25.
 Regnskabsåret for publikumsorganisationer er 1. juli til 30. juni.
 Årsregnskabet i revideret stand indsendes til de tilskudsgivende  

 amtskommuner hvert år inden udgangen af september måned.
 Budgetter og regnskaber indsendes af de enkelte tilskudsgivende  

 amtskommuner i sammendrag til ministeriet for kulturelle anliggender.
 Arte indsender budget og regnskab til ministeriet for kulturelle  

 anliggender.
 Omkostninger vedrørende administration og gennemførelse af aktiviteter ud  

 over den landsdækkende teaterabonnementsordning, f.eks. koncerter,  

 kunstudstillinger m.m. anføres i regnskabsopstillingen under: »Andre  

 aktiviteter, netto«.
Principskitse, budget/regnskab for publikumsorganisationer (Alle beløb angives excl. moms.) Note Indtægts- og omkostningsspecifikation.
Note Bilag 2 Normalvedtægt for publikumsorganisationer oprettet i henhold til § 27 i  

 lov om teatervirksomhed.
§ 1.  Publikumsorganisationens navn Dens hjemsted § 2.  Publikumsorganisationens formål er at  

 administrere teaterlovens bestemmelser vedrørende abonnementsordninger i  

 henhold til bekendtgørelse nr. 393 af 31. august 1979 med henblik på  

 at fremme teaterinteressen inden for organisationens område.
Herudover bør  

 publikumsorganisationen supplere det lokale teatertilbud med  

 teaterforestillinger uden for abonnement for børn og voksne.
 Publikumsorganisationen medvirker desuden til at skabe tilfredsstillende  

 bygningsmæssige forhold for teatret, ligesom organisationen kan medvirke til  

 at skabe og øge interessen for andre kulturelle arrangementer.
 Publikumsorganisationen samarbejder med fællesudvalget i amtskommune.
§ 3.  Abonnement kan tegnes af enhver, der er tilmeldt  

 et folkeregister i Danmark.
Et abonnement omfatter mindst 3  

 teaterforestillinger inden for een sæson.
Videresalg i erhvervsmæssigt øjemed  

 er ikke tilladt.
 Ved tegning af abonnement betales et gebyr, der fastsættes på den årlige  

 generalforsamling.
§ 4.  Publikumsorganisationen forpligter sig til  

 alsidighed i repertoiret, idet den køber forestillingerne af det producerende  

 teater og oppebære abonnementsindtægter, indtægter ved anden form for  

 billetsalg og indtægter i form af offentlige tilskud.
En del af billetterne  

 skal være til rådighed i frit salg.
 § 5.  Abonnenterne og bestyrelsesmedlemmerne hæfter  

 ikke personligt for publikumsorganisationens forpligtelser.
 § 6.  Organisationens bestyrelse består af personer  

 med bredest mulig tilknytning til det lokale miljø.
Bestyrelsesmedlemmer samt 2 suppleanter for disse vælges af  

 generalforsamlingen ved simpel stemmeflerhed.
Samtlige valg gælder for 2 år,  

 idet medlemmer afgår hvert andet år.
 Genvalg kan finde sted.
 § 7.  Bestyrelsen konstituerer sig med formand,  

 kasserer og sekretær og fastsætter om fornødent sin forretningsorden.
 Den er beslutningsdygtig, når mindst bestyrelsesmedlemmer deltager.
Beslutningerne træffes ved stemmeflerhed.
Ved stemmelighed er formandens  

 stemme afgørende.
Over forhandlingerne føres en protokol.
Publikumsorganisationen forpligtes  

 ved formandens underskrift alene eller ved to bestyrelsesmedlemmers  

 underskrift.
 Bestyrelsen kan meddele prokura.
 Bestyrelsen kan ansætte lønnet medhjælp i henhold til godkendt budget.
 § 8.  Publikumsorganisationens regnskabsår løber fra  

 1. juli til 30. juni.
 Bestyrelsen forvalter publikumsorganisationens midler.
Bestyrelsen har ansvar for udarbejdelse af regnskaber og budgetter og  

 disses rettidige indsendelse til de tilskudsgivende myndigheder.
Regnskabet  

 revideres af en statsautoriseret revisor, registreret eller anden af amtet  

 godkendt revisor.
 § 9.  Generalforsamlingen er publikumsorganisationens  

 øverste myndighed.
 Stemmeret på generalforsamlingen har enhver registreret abonnent.
 Afstemningen skal ske mundtligt, medmindre abonnenter forlanger skriftlig  

 afstemning.
 Alle beslutninger træffes på generalforsamlingen ved simpel stemmeflerhed.
Ordinær generalforsamling afholdes hvert år inden udgangen af september  

 måned.
Der indkaldes til generalforsamling ved bekendtgørelse i de lokale  

 blade med 14 dages varsel af bestyrelsen, der fastsætter mødested og -tid.
 På den ordinære generalforsamling behandles følgende spørgsmål:
 1. Valg af dirigent.
 2. Formanden aflægger beretning.
 3. Kassereren forelægger regnskab, foreløbigt og  

 endeligt budget, herunder forslag til fastsættelse af abonnementsgebyr,  

 abonnements- og løssalgspriser.
 4. Indkomne forslag a) fra bestyrelsen, b) fra  

 abonnenterne.
 5. Valg af bestyrelse og suppleanter.
 6. Eventuelt.
 Forslag til behandling på generalforsamlingen skal være bestyrelsen i  

 hænde senest 8 dage før generalforsamlingen.
 Ekstraordinær generalforsamling kan indkaldes af bestyrelsen og skal  

 indkaldes, når mindst abonnenter fremsætter skriftlig begæring herom.
 En sådan generalforsamling skal afholdes inden en måned fra begæringens  

 modtagelse.
 § 10.  Beslutninger om ændring i foranstående  

 vedtægter eller organisationers ophævelse kan kun træffes, når en dertil  

 indkaldt generalforsamling, hvor mindst af abonnenterne er repræsenteret og  

 af de afgivne stemmer vedtager forslaget.
Såfremt generalforsamlingen ikke er beslutningsdygtig, og forslaget ikke  

 er forkastet, skal bestyrelsen med sædvanligt varsel indkalde til en ny  

 ekstraordinær generalforsamling, der afholdes inden en måned, og hvor  

 forslaget kan endeligt vedtages med simpelt flertal, uanset hvor mange  

 abonnenter der er mødt.
En således vedtaget ændring skal godkendes i  

 amtsrådet.
 Ved ophævelse af publikumsorganisationen anvendes dens formue til formål,  

 der med amtsrådets og ministeriet for kulturelle anliggenders godkendelse  

 anvises af den siddende bestyrelse og fællesudvalget i amtskommune.
Bilag 3 Ministeriet for kulturelle anliggenders bekendtgørelse nr. 393 af 31.  

 august 1979 Bekendtgørelse om den landsdækkende teaterabonnementsordning I medfør af § 27, stk. 2, i lov nr. 241 af 4. juni 1970 om  

 teatervirksomhed, som ændret ved lov nr. 411 af 13. juni 1973 fastsættes  

 efter forhandling med Amtsrådsforeningen i Danmark følgende:
 § 1.  Den landsdækkende teaterabonnementsordning har  

 til formål ved tilskud fra stat og amtskommuner samt Københavns og  

 Frederiksberg kommuner (i det følgende kaldet de tilskudsgivende  

 amtskommuner) at gennemføre abonnements- og billetkøbsordninger til  

 nedsættelse af billetpriserne for derigennem at styrke teaterinteressen og  

 teatrenes økonomi.
 § 2.  Abonnement kan tegnes af enhver, der er tilmeldt  

 et folkeregister i Danmark.
 § 3.  Teatervirksomheder, der modtager offentlige  

 tilskud, og som producerer forestillinger, der er egnede til at indgå i et  

 abonnementssystem, er forpligtede til at tilbyde sådanne forestilinger til  

 den landsdækkende abonnementsordning.
 Stk. 2.  Berettiget til at tilbyde forestillinger til  

 den landsdækkende abonnementsordning er enhver teatervirksomhe, der i henhold  

 til teaterlovens § 1, stk. 1, har tilladelse til offentlig opførelse af  

 teaterforestillinger i Danmark, og som ønsker varigt eller sæsonvis at udbyde  

 samtlige eller enkelte produktioner i abonnement.
Stk. 3.  Kulturministeriet og de tilskudsgivende  

 amtskommuner fastsætter de nærmere vilkår for optagelse i  

 abonnementsordningen.
I Københavns amt, Københavns og Frederiksberg kommuner  

 skal teaterinitiativer på faste scener, der ønskes inddraget i  

 abonnementsordningen, godkendes af Teaterudvalget for Storkøbenhavn og  

 kulturministeriet.
§ 4.  Abonnementsordningen administreres af  

 publikumsorganisationer i hver tilskudsgivende amtskommune.
Såfremt der i en  

 primærkommune ikke er oprettet en publikumsorganisation, kan  

 abonnementsordningen administreres af en primærkommunal teaterformidlende  

 organisation.
Stk. 2.  Publikumsorganisationerne og de kommunale  

 teaterformidlende organisationer modtager tilskud fra staten og de  

 tilskudsgivende amtskommuner til nedsættelse af billetpriserne og til  

 administration, når vedtægterne er godkendt af vedkommende tilskudsgivende  

 amtskommune.
Godkendelse af ikke-kommunale organisationer forudsætter, at Godkendelse af kommunale organisationer forudsætter, at punkterne 1), 4)  

 og 5) er opfyldt.
Stk. 3.  Der kan højst godkendes een  

 publikumsorganisation eller kommunal teaterorganisation for hver  

 primærkommune.
De i §§ 5 og 6 omhandlede organisationer kan godkendes  

 herudover.
 Stk. 4.  Kulturministeriet kan, når særlige  

 omstændigheder foreligger, dispensere fra stk. 3.
§ 5.  Kulturministeriet og den tilskudsgivende  

 amtskommune kan godkende organisationer, hvis formål eller hovedformål er at  

 administrere abonnements- og billetkøbsordninger for stationære  

 teatervirksomheder, der ønsker at skaffe sig sit eget publikum.  

 Administrationen kan omfatte såvel et enkelt som en flerhed af teatre.
Til  

 sådanne godkendte organisationer ydes tilskud efter samme regler som i § 4,  

 stk. 2, 1. pkt.
§ 6.  Teaterudvalget for Storkøbenhavn administrerer  

 abonnementsordningerne for Den storkøbenhavnske Landsdelsscene samt for de  

 øvrige professionelle faste teatre i Københavns kommune, Frederiksbeg kommune  

 og Københavns amtskommune efter forudgående godkendelse af vedkommende  

 kommune.
Teaterudvalget består af 3 repræsentanter for Københavns kommune, 1  

 repræsentant for Frederiksberg kommune, 3 repræsentanter for Københavns  

 amtskommune og 3 repræsentanter for Arte.
Stk. 2.  Arte er serviceorgan for Teaterudvalget for  

 Storkøbenhavn samt for de teatre og publikumsorganisationer, der ønsker at  

 benytte sig af Artes servicefunktioner.
Til Artes godkendte administration af  

 abonnementsordningen for faste teatre i Københavns-området ydes tilskud af de  

 tilskudsgivende amtskommuner og kulturministeriet.
 § 7.  Landsdelsscenerne i Århus, Odense og Ålborg  

 udbyder deres forestillinger i abonnement med tilsvarende rabatter, som i  

 øvrigt er gældende for abonnementsordningen.
Stk. 2.  Udgifter i forbindelse med rabatter, ydet til  

 hjemamtets borgere, optages i teatrets regnskab.
For abonnenter uden for  

 landsdelssceneamtet ydes tilskud af staten og vedkommende tilskudsgivende  

 amtskommune.
 § 8.  Publikumsorganisationerne og organisationer for  

 faste teatre i hvert amt samarbejder i et af amtskommunen nedsat  

 fællesudvalg.
 Stk. 2.  Arte og publikumsorganisationerne i Københavns  

 amtskommune og Københavns og Frederiksberg kommuner samarbejder i et af  

 amtskommunen og kommunerne nedsat fællesudvalg.
§ 9.  Tilskud til nedbringelse af billetprisen i  

 abonnement ydes med i alt 40 pct. fra staten og den tilskudsgivende  

 amtskommune, hvori abonnenten har fast bopæl.
For abonnenter i Den  

 storkøbenhavnske Landsdelsscene og de faste teatre i København, som har bopæl  

 i det storkøbenhavnske område, ydes det amtskommunale tilskud dog af  

 Københavns amtskommune, Københavns kommune og Frederiksberg kommune i  

 fællesskab med indbyrdes fordeling efter aftale.
Kulturministeriet fastsætter  

 efter forhandling med Amtsrådsforeningen i Danmark og Teaterudvalget for  

 Storkøbenhavn de maksimale billetpriser, hvoraf tilskud ydes, og hvoraf  

 abonnenten betaler 60 pct.
 Stk. 2.  Der etableres følgende billetkøbsordninger:
Stk. 3.  De i stk. 2 nævnte rabatordninger kan anvendes  

 til enkelte forestillinger, der indgår i en abonnementsrække.
Derudover kan  

 de anvendes til teaterforestillinger, der uden at være udbudt i abonnement,  

 modtager statsstøtte i henhold til teaterloven, når den pågældende  

 forestilling af amtskommunen er særlig godkendt hertil.
Kulturministeriet og  

 amtskommunen kan godkende, at rabatordninger anvendes til  

 teaterforestillinger herudover.
 Stk. 4.  Udgifterne til abonnements- og  

 billetkøbsordningerne afholdes med 5/8 af den pågældende tilskudsgivende  

 amtskommune og 3/8 af staten.
 Stk. 5.  Abonnementet med tilknyttede rabatordninger er  

 personligt.
§ 10.  Til dækning af administrationsomkostningerne  

 ydes et tilskud, der fastsættes årligt af kulturministeriet, som et beløb pr.  

 administreret billet inden for ordningen, dvs. billetter solgt i abonnement,  

 på rabatkuponer eller med ungdomsrabat.
Beløbet afholdes med 5/8 af den  

 tilskudsgivende amtskommune, hvori abonnenten har bopæl, og 3/8 af staten.  

 For abonnenter i Den storkøbenhavnske Landsdelsscene og de faste teatre i  

 København, som har bopæl i det storkøbenhavnske område, ydes det  

 amtskommunale tilskud dog af Københavns amtskommune, Københavns kommune og  

 Frederiksberg kommune i fællesskab med indbyrdes fordeling efter aftale.  

 Statens andel udbetales til den tilskudsgivende amtskommune, som fordeler til  

 de enkelte publikumsorganisationer.
Statens andel i henhold til § 6, stk. 2,  

 udbetales til Arte.
 § 11.  Såfremt en organisation får overskud ud over,  

 hvad der af den tilskudsgivende amtskommune kan godkendes som nødvendigt til  

 videreførelse af driften eller til andet godkendt teaterformål, skal dette  

 inden for tilskuddet tilbagebetales til de tilskudsgivende myndigheder i  

 samme forhold som det er ydet.
 § 12.  Staten yder tilskud til dækning af de  

 tilskudsgivende amtskommuners udgifter til amtsdækkende teaterbrochurer med  

 et af ministeriet fastsat beløb, der dog højst kan udgøre 3/8 af de samlede  

 udgifter.
 § 13.  Regnskabsåret for publikumsorganisationerne og  

 Arte er 1. juli til 30. juni.
 Stk. 2.  Det påhviler publikumsorganisationerne og Arte  

 hvert år inden udgangen af marts måned til de tilskudsgivende amtskommuner at  

 indsende et endeligt budget for det kommende regnskabsår og et foreløbigt  

 budget for det følgende regnskabsår udvisende tilskudsbehovet.
 Stk. 3.  Årsregnskabet indsendes i revideret stand til  

 de tilskudsgivende amtskommuner hvert år inden udgangen af september måned.
Stk. 4.  Budgetter og regnskaber indsendes af de enkelte  

 tilskudsgivende amtskommuner i sammendrag til ministeriet.
Arte indsender  

 budget og regnskab til ministeriet.
 § 14.  Statens og de tilskudsgivende amtskommuners  

 udbetaling af tilskud sker forskudsvis på grundlag af de endelige budgetter.  

 Endelig regulering af statstilskuddet sker på basis af de af de  

 tilskudsgivende amtskommuner, efter indlevering af regnskaber, endelig  

 beregnede tilskud.
 § 15.  Bekendtgørelsen revideres senest 1. januar  

 1981.
 § 16.  Bekendtgørelsen træder i kraft ved  

 offentliggørelsen i Lovtidende.
 § 17.  Bekendtgørelse nr. 120 af 15. april 1975 om den  

 landsdækkende teaterabonnementsordning som ændret ved bekendtgørelse nr. 97  

 af 11. marts 1976, og bekendtgørelse nr. 96 af 11. marts 1976 om  

 teaterabonnementsordningen i Københavns amtskommune, Københavns kommune og  

 Frederiksberg kommune ophæves.
Ministeriet for kulturelle anliggender,  

 den 31. august 1979 Niels Matthiasen / Bente Vejlesby Bilag 4 Ministeriet for kulturelle anliggender.
 November 1981.
Vejledning med retningslinier for, hvorvidt et arrangement kan udbydes med  

 rabat/refusion i henhold til teaterloven.
 Teaterlovens bestemmelser om abonnement/billetkøb og refusion omfatter  

 alene professionelle teaterforestillinger og ikke beslægtede  

 arrangementer som:
oplæsning cabaret collage one-man shows solistoptræden variete koncerter cirkus m.m.
 Begrebet teaterforestilling i teaterlovens forstand forudsætter  

normalt:
at der til grund for forestillingen foreligger et manuskript/dramatisk  

 værk, der er udarbejdet med opførelse for øje (at der er dramatisk sammenhæng  

 i arrangementet), at der medvirker professionelle skuespillere/sangere og/eller dansere, at instruktør og scenograf har medvirket ved produktionen (opsætningen) af  

 forestillingen, at der anvendes kostumer, dekorationer, lys- og lydeffekter.
Også forestillinger, der ikke indeholder alle de nævnte dele, kan være en  

 teaterforestilling i teaterlovens forstand.
For eksempel kan lys- og  

 lydeffekter træde i stedet for dekorationer og synopsis i stedet for  

 manuskript, hvis forestillingens (dramatiske) handling (forløb), baseres på  

 improvisationer.
Hvis der er tvivl om, hvorvidt der er tale om en teaterforestilling i  

 teaterlovens forstand, fordi en eller flere af de nævnte forudsætninger ikke  

 er opfyldt, påhviler det såvel producent som arrangør (teaterforening o.a.)  

 at søge tvivlen afklaret ved forelæggelse for kulturministeriet.
Det  

 bemærkes, at hvis der i henhold til teaterloven er givet støtte til  

 produktionen af den pågældende forestilling, er forelæggelse  

 unødvendig, idet der herved er taget stilling: forestillingen betragtes som  

 teaterforestilling i teaterlovens forstand.
Ved forelæggelse af tvivlsspørgsmål skal der gives en så fyldestgørende  

 redegørelse som muligt for arrangementet.
Redegørelsen skal i det mindste  

 indeholde følgende:
 1. Beskrivelse af forestillingen, herunder den  

 dramatiske sammenhæng, herunder angivelse af forfatter/komponist/koreograf.
 2. Oplysning om, hvorvidt der har medvirket:
 ved opsætningen af forestillingen og i bekræftende fald hvem.
 3. Navne på de medvirkende  

 skuespillere/musikere/dansere.
 4. Oplysning om der benyttes dekorationer, lys, lyd  

 eller andre scenetekniske effekter.
 5. Angivelse af hvor længe forestillingen varer.
 Når navnene på de i forestillingen implicerede skal oplyses, skyldes det,  

 at der ved ministeriets og teaterrådets stillingtagen til, hvorvidt der er  

 tale om en teaterforestilling i teaterlovens forstand indgår en vurdering af,  

 om der er tale om en professionel forestilling.
P.
M.
V.
E.
B.
