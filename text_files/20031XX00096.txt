Skriftlig fremsættelse (19. november 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af lov om ligsyn, obduktion og transplantation m.v. og børneloven  

 (Ændring af grænsen mellem spontan abort og dødfødsel og forenkling af  

 reglerne  

 om registrering af faderskab til dødfødte børn).
(Lovforslag nr.
L 91).
 Forslaget har for det første til formål at nedsætte den  

 tidsmæssige grænse mellem en spontan abort og en dødfødsel fra udgangen af  

 28.  

 svangerskabsuge til udgangen af 22. svangerskabsuge.
Forslaget bygger bl.a. på redegørelsen Spontan abort eller  

 dødfødsel  En vurdering af praksis og konsekvenser ved gældende  

 regelsæt samt  

 forslag til ændring, som en arbejdsgruppe nedsat af Sundhedsstyrelsen  

 fremlagde i 1996. Baggrunden for nedsættelsen af arbejdsgruppen var, at et  

 stigende antal meget tidligt fødte børn nu overlever også før udgangen af 28.  

 svangerskabsuge på grund af forbedret behandling, og at det ofte er af stor  

 psykologisk betydning for et forældrepar, der mister et barn, at hændelsen  

 betragtes som en fødsel frem for en abort.
I redegørelsen anbefalede  

 arbejdsgruppen, at grænsen blev sænket fra udgangen af 28. svangerskabsuge  

 til  

 udgangen af 22. svangerskabsuge.
Begrundelsen for anbefalingen var, at jo  

 længere det afsluttede svangerskab har varet, jo større er  

 kvindens/forældrenes  

 behov for, at omgivelserne og samfundet accepterer og respekterer deres tab  

 og  

 den sorg, der er knyttet til at abortere eller at føde et barn, der er dødt,  

 eller som dør umiddelbart efter fødslen.
Med forslaget indsættes en udtrykkelig grænse mellem abort  

 og dødfødsel i lov om ligsyn, obduktion og transplantation, hvorefter et  

 barn,  

 der fødes efter udgangen af 22. svangerskabsuge uden at vise livstegn, vil  

 være  

 at anse som et dødfødt barn.
Et foster, der fødes inden udgangen af 22.  

 svangerskabsuge uden at vise livstegn, vil som hidtil ikke blive anset som et  

 dødfødt barn, men som en spontan abort.
Børn, som efter fødslen viser  

 livstegn,  

 vil som hidtil blive anset som levendefødte uanset tidspunktet for fødslen.
 Det skønnes, at den ændrede grænse vil have betydning for  

 ca. 150-200 fødsler årligt.
Nedsættelsen af grænsen har til formål at skabe en højere  

 grad af overensstemmelse mellem reglerne og forældrenes oplevelse af at have  

 mistet et barn, således at forældrene i højere grad oplever samfundets accept  

 af og respekt for deres sorg over tabet af et barn.
Den nuværende grænse  

 skønnes at være ude af trit med virkeligheden og forældrenes følelser, både  

 fordi  

 behandlingsmulighederne i dag muliggør, at børn, der fødes meget for tidligt,  

 har en større chance for at overleve end tidligere, og fordi barnet af  

 forældrene opfattes og føles som et barn på et tidligere tidspunkt end før  

   

 formentligt bl.a. som følge af muligheden for at se barnet ved en  

 ultralydsskanning.
Det skønnes derfor ofte at være af stor psykologisk  

 betydning for forældrene, at deres barn også af andre  f.eks.  

 sygehuspersonale, arbejdsgivere osv.  anses for at være et barn og ikke  

 en  

 abort.
 Fastsættelse af den tidsmæssige grænse til udgangen af 22.  

 svangerskabsuge vil umiddelbart medføre, at der for et barn, der fødes dødt  

 efter udgangen af 22. svangerskabsuge, skal foretages ligsyn og udstedes  

 dødsattest i overensstemmelse med reglerne i lov om ligsyn, obduktion og  

 transplantation.
For forældre, der får et dødfødt barn mellem udgangen af 22.  

 og udgangen af 28. svangerskabsuge, vil lovforslaget endvidere medføre ret  

 til  

 en række sociale og kirkelige ydelser, der i dag tilkommer forældre, der får  

 et  

 dødfødt barn efter udgangen af 28. svangerskabsuge.
Blandt disse rettigheder  

 er  

 navnlig retten til at afholde barselsorlov og ret til at få faderskabet  

 fastslået.
Desuden skal det dødfødte barn begraves eller bisættes og indføres  

 i  

 kirkebogen.
 Lovforslaget har ikke betydning for adgangen til at få  

 foretaget provokeret abort.
Lovforslaget har endvidere til formål at forenkle reglerne  

 om registrering af faderskab for ugifte forældre til dødfødte børn og børn,  

 der  

 dør umiddelbart efter fødslen.
Efter forslaget vil det være lettere for  

 sådanne  

 forældre at få mandens faderskab registreret i forbindelse med fødslen.
Baggrunden for denne del af lovforslaget er, at det med  

 børneloven var tilsigtet at skabe ligestilling mellem gifte og ugifte  

 forældre  

 ved bl.a. at give ugifte forældre mulighed for ved afgivelse af en fælles  

 omsorgs- og ansvarserklæring at få registreret manden som far til barnet i  

 forbindelse med anmeldelse af barnets fødsel.
Ugifte forældre til et dødfødt  

 barn eller et barn, der dør umiddelbart efter fødslen, bør have samme  

 mulighed  

 som andre forældre for enkelt og hurtigt at få mandens faderskab registreret  

 i  

 forbindelse med registreringen af barnets fødsel.
Det bør imidlertid ikke  

 kræves af forældrene, at de erklærer, at de vil varetage omsorgen og ansvaret  

 for barnet.
 Derfor indebærer lovforslaget, at forældre til dødfødte børn  

 eller børn, der dør umiddelbart efter fødslen, kan få registreret faderskabet  

 på grundlag af en fælles erklæring om, at de ønsker manden registreret som  

 far  

 til barnet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
