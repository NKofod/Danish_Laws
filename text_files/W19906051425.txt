 Ministeriet fastsatte herved et nyt reglement for ordens overholdelse  

 for en kommunal trafikhavn, samt ophævede det førgældende reglement.
 Med brev af 4. april 1990 har kommunalbestyrelsens havneudvalg indsendt et  

 forslag til nyt ordensreglement for Kolding Havn.
 Efter brevveksling med Farvandsvæsenet og Søfartsstyrelsen har ministeriet  

 i dag i medfør af § 19 i lov om trafikhavne fastsat vedlagte reglement for  

 ordens overholdelse i Kolding Havn med ikrafttræden den 1. juni 1990.
 Samtidig ophæves det af ministeriet den 24. marts 1954 stadfæstede  

 reglement.
 Ministeriet har samtidig hermed anmodet Farvandsvæsenet om at foranledige  

 de nye regler bekendtgjort i »Efterretninger for Søfarende«.
 3 eksemplarer af det rentrykte reglement bedes indsendt til ministeriet.
R E G L E M E N T for ORDENS OVERHOLDELSE I KOLDING HAVN Sejladsen til Kolding Havn foregår ad det uddybede løb gennem Kolding  

 Fjord, for hvilket sejlløb de i bekendtgørelse nr. 170 af 31. maj 1932 fra  

 ministeriet for søfart og industri (Handelsministeriet) anførte bestemmelser  

 er gældende.
Havnens søområde Kolding Havns søområde er begrænset mod øst af dækmolerne og en ret linie  

 mellem ndr. dækmoles sdr. hoved og sdr. dækmoles ndr. hoved, samt en ret  

 linie i forlængelse af ndr. dækmoles nordlige del til skæring med kystlinien  

 på nordsiden af inderfjorden og en ret linie i forlængelse af søndre dækmoles  

 sydlige del til skæring med kystlinien på sydsiden af inderfjorden.
Mod nord,  

 vest og syd af de nummererede havneværker og de tilsluttede dele af  

 kystlinien indtil områdets østgrænse.
Under området hører endvidere Kolding Å  

 fra broen ved Østerbrogade til udløbet i fjorden.
 Kolding Havn består af Trafikhavnen, Lystbådehavn Nord og Lystbådehavn  

 Syd.
 Trafikhavnen omfatter følgende nummererede havneafsnit og havnebassiner  

 fra øst til vest:
a) Yderhavnen med svajebassin b) Inderhavnen med svajebassin Yderhavnen begrænses mod øst af dækmolerne - mod nord af kajafsnit 8, 9,  

 10 og kajafsnit 10 forlængelse til ndr. dækmole - mod syd af kajafsnit 19,  

 20, 21, 22, (23), (24) - mod vest af svajebassin til inderhavnen.
 Inderhavnen begrænses mod øst af yderhavnen - mod nord af kajafsnit 1, 2,  

 3, 4, 5, 6, 7, 8 - mod syd af kajafsnit 11, 12, 13, 14, 15, 16, 17, 18 - mod  

 vest af Jens Holmsvej.
Lystbådehavn Nord er beliggende på nordsiden af yderhavnen med  

 fortøjningspladser dels langs en bro til ndr. dækmole og dels langs vestsiden  

 af dækmolen samt 3 rækker pontoner.
Besejlingen foregår gennem dækmolerne og  

 nordlige del af yderhavnen.
 Lystbådehavn Syd er beliggende syd for Kolding Å's udløb i fjorden og  

 består af 5 træbroer, i pontonbro og 1 læmole, der alle fra kystlinien løber  

 i nord-sydlig retning, samt en øst-vestgående træbro parallelt med åens løb.  

 Besejlingen foregår af en bøjeafmærket uddybet rende med 2 faste ledefyr fra  

 hovedsejlrenden i fjorden.
Regler for sejlads For sejlads inden for havnens område gælder Handelsministeriets  

 bekendtgørelse nr. 430 af 24. august 1976 om særlige regler for sejlads m.m.  

 i visse danske farvande, som ændret ved Industriministeriets bekendtgørelse  

 nr. 324 af 7. juli 1980 og nr. 38 af 26. januar 1983.
 Et fritidsfartøj må ikke vanskeliggøre sejladsen for et erhvervsfartøj  

 inden for havnens område.
 For ethvert fartøj gælder en maximal hastighed på 4 knob i havnen.
 Erhvervsfartøjer skal 1 time før ankomst/afsejling til og fra Kolding Havn  

 give meddelelse herom til Havnekontoret på VHF inden for kontorets normale  

 åbningstid.
 Fritidsfartøjer henvises til lystbådehavnene og må ikke henligge i  

 Trafikhavnen uden forudgående aftale med Havnekontoret.
Ordensbestemmelser For overholdelse af orden gælder det i Ministeriet for Offentlige  

 Arbejders cirkulære af 19. november 1931 omhandlede standardreglement for  

 overholdelse af orden m.v. i ved danske havne (broer) som ændret ved  

 cirkulære af 29. september 1938 og cirkulære af 25. september 1962.
 Ikrafttræden m.v.
 Dette reglement træder i kraft den 1. juni 1990. Samtidig ophæves det af  

 Ministeriet for Offentlige Arbejder den 24. marts 1954 stadfæstede reglement  

 for ordens overholdelse i Kolding Havn.
