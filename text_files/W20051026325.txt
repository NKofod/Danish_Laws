Klage over manglende behandling af hæmorroideblødning Nævnet fandt ikke grundlag for kritik af 1.  

 reservelægen og lagde herved vægt på, at 1. reservelægen havde foretaget et  

 analeftersyn, hvorved der var konstateret blødning stammede fra en udvendig  

 hæmorroide, hvori der var opstået en blodansamling.
Nævnet kunne oplyse, at blodansamlinger i udvendige  

 hæmorroider (perianalt hæmatom) kan give symptomer i form af kraftige smerter  

 eller sjældnere ved blødning, hvis der spontant går hul på blodansamlingen.
I  

 de tilfælde, hvor der spontant går hul på en blodansamling, skal man ikke  

 foretage  

 sig yderligere end at afvente at blødningen ophører.
Efterfølgende anbefales,  

 at man foretager kikkertundersøgelse af endetarmen og den nederste del af  

 tyktarmen (sigmoideoskopi). Man kan i reglen ikke aktivt stoppe blødning, og  

 den ophører stort set altid af sig selv.
Elastikbehandling kan ikke anvendes,  

 idet påsætning af elastik udenfor endetarmsåbningen er særdeles smertefuld.  

 Operativ fjernelse af den udvendige hæmorroide er heller ikke tilrådelig i en  

 situation som den aktuelle, blandt andet på grund af risikoen for infektion.
