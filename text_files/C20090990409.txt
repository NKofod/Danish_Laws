Bilag 1 Cirkulære om overenskomst for forstandere og øvrige chefstillinger ved voksenuddannelsescentre Generelle bemærkninger Finansministeriet og Danmarks Jurist- og Økonomforbund har indgået overenskomst for forstandere og øvrige chefstillinger ved voksenuddannelsescentre.
 Administrative ledere med egentlige ledelsesbeføjelser, som er ansat i henhold til organisationsaftale for kontorfunktionærer, laboranter og IT-medarbejdere (HK) (Perst. nr. 065-08), vil fortsat følge organisationsaftalen.
De ansatte følger en række generelle aftaler mellem Finansministeriet og Centralorganisationerne.
Disse aftaler er oplistet i bilag 1.
Ikrafttræden Cirkulæret har virkning fra den 1. april 2008.
Personalestyrelsen, den 19. november 2009 Inge Friis Svendesen Overenskomst for forstandere og øvrige chefstillinger ved voksenuddannelsescentre § 1. Dækningsområde Overenskomsten omfatter forstandere, viceforstandere, souschefer, afdelingschefer, funktionschefer, øvrige pædagogiske chefer samt administrative chefer ved voksenuddannelsescentre.
 Cirkulærebemærkninger til § 1, stk. 1:
 Ansættelse efter overenskomsten forudsætter, at der er tale om egentlige chefstillinger.
 Overenskomsten respekterer gældende overenskomster.
 Stk. 2. Overenskomsten omfatter ikke:
1) Tjenestemænd og tjenestemandslignende ansatte m.fl. med ret til tjenestemandspension i a) staten, folkeskolen, folkekirken b) kommuner c) Grønlands Hjemmestyre og de grønlandske kommuner d) statsfinansierede virksomheder e) tilskudsområder f) koncessionerede virksomheder g) aktieselskaber 2) Pensionerede tjenestemænd og tjenestemandslignende ansatte m.fl. fra de områder, der er nævnt i nr. 1, 3) personer afskediget med ret til rådighedsløn eller ventepenge fra de områder, der er nævnt i nr. 1, 4) personer, der får understøttelse eller egenpension fra en pensionsordning, som det offentlige har ydet tilskud til Cirkulærebemærkninger til stk. 2, nr. 1, litra b):
 Betegnelsen "kommuner" i nr. 1, litra b, omfatter i denne sammenhæng også regioner, kommunale fællesskaber og statslige-kommunale fællesskaber mv.
§ 2. Løn til forstandere Stillinger som forstander ved voksenuddannelsescentre indplaceres i og aflønnes efter følgende lønrammer i forhold til antal årskursister:
 Stk. 2. Stillingen som forstander vedVUC Nordjylland og VUC Fyn & Fyns HF-kursus, indplaceres i lønramme 38.
 Stk. 3. Indplacering i lønramme 38 forudsætter særskilt aftale mellem overenskomstens parter.
Stk. 4. Oprykning fra lønramme 36 til lønramme 37 sker, når der er en varig forøgelse i antallet af årskursister til 300 eller derover.
Ved oprykning til lønramme 37 kan der ske modregning i evt. personlige tillæg.
Ved fald i antallet af årskursister til under 300 bevarer forstanderen den højere indplacering som personlig ordning.
 Cirkulærebemærkning til § 2, stk. 4:
 Varig forøgelse af antallet af årskursister forudsætter, at voksenuddannelsescentret i 2 på hinanden følgende kalenderår har haft mindst 300 årskursister og fortsat på oprykningstidspunktet har 300 årskursister eller derover.
§ 3. Løn til øvrige chefer Øvrige chefstillinger ved voksenuddannelsescentre indplaceres afhængig af stillingens indhold og karakter samt placering i organisationen på basisløntrin 1 eller basisløntrin 2 (niveau 1.10.1997):
Indplacering på henholdsvis basisløntrin 1 og basisløntrin 2 foretages af skolens ledelse.
Basisløntrin 1 finder ikke anvendelse for voksenuddannelsescentre, hvor stillingen som forstander er indplaceret i lønramme 36.
§ 4. Tillæg Stillinger som forstander ved voksenuddannelsescentre, jf. § 2, er omfattet af aftale om chefløn (Perst.nr. 070-03), og der kan ydes tillæg i henhold til bestemmelserne i denne aftale.
Stk. 2. For øvrige chefstillinger, jf. § 3, kan der ydes varige og midlertidige tillæg efter forhandlingsreglerne i § 6, stk. 2 i aftale om chefløn.
Tillæggene ydes uden for pulje.
 Stk. 3. Der kan til stillinger som nævnt i stk. 1 og stk. 2 endvidere ydes engangsvederlag som honorering af særlig indsats, merarbejde og resultatløn i henhold til bestemmelserne i § 5 i aftale om chefløn.
§ 5. Lønregulering Lønnen efter § 2 og § 3 samt tillæg efter § 4, stk. 1 og stk. 2 reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
§ 6. Lønudbetaling, lønberegning mv. (fælles regelsæt) Lønudbetaling og indbetaling af eventuelle pensionsbidrag sker månedsvis bagud.
 Stk. 2. Månedslønnede følger de til enhver tid gældende regler om tjenestemænds lønfradrag/lønberegning, (jf. for tiden cirkulære af 24. maj 1985 om lønfradrag/lønberegning for tjenestemænd). De nævnte beregningsfaktorer i aftalens afsnit 1, pkt. 2.a) udgør dog nu henholdsvis 1/1924 af årslønnen pr. arbejdstime og 7,4 timer pr. arbejdsdag.
§ 7. Pensionsbidrag Til forstandere, jf. § 2, indbetaler ansættelsesmyndigheden et samlet pensionsbidrag på 17,1 pct., heraf anses 1/3 for forstanderens egetbidrag.
Pensionsbidraget beregnes af den pensionsgivende løn, der er fastsat for det pågældende skalatrin i tjenestemandslønsystemet.
 Stk. 2. Pensionsbidrag af tillæg til forstandere, jf. § 4, stk. 1, er omfattet af § 7 i aftale om chefløn.
 Stk. 3. Til øvrigechefer, jf. § 3, indbetaler ansættelsesmyndigheden et samlet pensionsbidrag på 17,1 pct. af basislønnen, heraf anses 1/3 for de øvrige chefers egetbidrag.
 Stk. 4. Der kan lokalt aftales, at der indbetales pensionsbidrag af varige og midlertidige tillæg til øvrige chefer, jf. § 7, stk. 1 i aftale om chefløn.
 Stk. 5. Der indbetales pensionsbidrag af engangsvederlag og/eller resultatløn i det omfang, det er fastsat af ledelsen efter forhandling med den enkelte forstander/øvrig chef.
 Stk.6. Allerede ansatte, der forud for overenskomstens ikrafttræden har haft en højere pensionsbidragsprocent, bevarer denne som personlig ordning ved fortsat ansættelse på institutionen.
 Stk. 7. Allerede ansatte forstandere og øvrige pædagogiske ledere ved voksenuddannelsescentre fra 93-gruppen bevarer den personlige ordning om forhøjet pensionsbidrag på 2,5 procent.
 Cirkulærebemærkninger til § 7, stk. 7:
Det forhøjede pensionsbidrag bevares ved direkte overgang til ansættelse ved et andet voksenuddannelsescenter inden for aftalens område.
Ved direkte overgang forstås overgang inden for aftalens område, hvor der højst er to måneder mellem de 2 ansættelsesforhold.
 Ansatte med ret til det forhøjede pensionsbidrag, har et 93-gruppe bevis, der fungerer som dokumentation for den enkelte ansattes ret til det forhøjede pensionsbidrag.
 Stk. 8. Den del af pensionsbidraget, der overstiger 16,8 pct. kan efter den ansattes eget valg udmøntes som løn, jf. § 8.
Stk. 9. Der indbetales sædvanlige pensionsbidrag af årslønnen, hvor en ansat afholder ferie med feriegodtgørelse fra en tidligere arbejdsgiver eller afholder ferie uden ret til ferie med løn eller feriegodtgørelse.
Der indbetales således pensionsbidrag, som om der afholdes ferie med løn.
 Stk. 10. Der indbetales pensionsbidrag af deltidsansattes betaling for tjeneste ud over den nedsatte arbejdstidsnorm, men inden for fuldtidsnormen.
 Stk. 11. Ansættelsesmyndigheden indbetaler pensionsbidrag til pensionsordninger på følgende måde:
 1) For ansatte med en akademisk uddannelse, indbetales pensionsbidragene, til de respektive ordninger, der er nævnt i bilag A til overenskomst for akademikere i staten (Perst. nr. 061-08).
 2) For øvrige ansatte indbetales pensionsbidragene til Juristernes og Økonomernes Pensionskasse.
 Stk. 12. Tilbagekøb uden forbindelse med pensionsbegivenhedens indtræden kan alene ske i henhold til reglerne herom i Finansministeriets cirkulære af 27. maj 2005 om generelle krav til indhold af bidragsdefinerede pensionsordninger i staten mv., (Perst. nr. 015-05). For bidrag, der er indbetalt før 1. april 1995 gælder de hidtidige regler.
 Stk. 13. Efter aftale mellem Finansministeriet og Danmarks Jurist- og Økonomforbund kan bidragene indbetales til en anden pensionsordning, hvis indhold kan godkendes af parterne, jf. stk.12.
 Stk. 14. Ud over de nævnte pensionsbidrag har den ansatte ikke nogen ret til pension eller understøttelse fra staten på grundlag af ansættelsen.
 Den etablerede overgangsordning for ydelse af supplementsunderstøttelse omfattes ikke af denne bestemmelse.
Stk. 15. Til ansatte, der er fyldt 70 år, udbetales det efter overenskomsten gældende pensionsbidrag som løn, medmindre den ansatte ønsker bidraget indbetalt til en pensionsordning.
Pensionsbidraget kan endvidere anvendes til køb af frihed.
Den ansatte retter henvendelse til ansættelsesmyndigheden, hvis pensionsbidraget ikke ønskes udbetalt som løn, men i stedet ønskes indbetalt til en efter den ansattes eget ønske anvist pensionsordning eller til køb af frihed.
Hvis den ansatte senere, dog tidligst efter et år, ikke længere ønsker pensionsbidraget indbetalt til en pensionsordning eller anvendt til køb af frihed, retter den ansatte på ny henvendelse til ansættelsesmyndigheden.
 Ved udbetaling som løn gælder følgende:
1) Der beregnes ikke særlig feriegodtgørelse af beløbet 2) Beløbet er ikke pensionsgivende For så vidt angår betaling og andre vilkår for køb af frihed gælder samme regler som for seniordage.
 Cirkulærebemærkninger til § 7, stk. 15:
Hvis en ansat, der er fyldt 70 år, ønsker pensionsbidraget indbetalt til en pensionsordning, jf. stk. 13, kan det ske til en pensionsordning efter den ansattes eget valg.
Der er ikke krav om, at pensionsordningen skal opfylde bestemmelserne i Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte),(Perst. nr. 015-05).
 Opmærksomheden henledes på, at ikke alle pensionsordninger optager medlemmer eller modtager pensionsbidrag fra medlemmer, der er fyldt 70 år.
 Cirkulærebemærkninger til § 7:
 Der kan mellem en ansat og organisationen eller pensionsordningen træffes aftale om tilbageholdelse af et ekstraordinært pensionsbidrag over en nærmere fastsat periode.
 Det henstilles til ansættelsesmyndighederne, at de løbende indberetter ændringer i den enkelte ansattes ansættelsesforhold til pågældende pensionsinstitut.
 Det drejer sig - ud over oplysninger om ansættelsens start og ophør - om oplysninger om periodisering af efterbetalingsbeløb, orlov, herunder hvilken type orlov, samt ydelse af pensionsgivende tillæg.
 Der kan ikke lokalt aftales anden pensionsdækning.
 Lønspecifikationen skal indeholde oplysninger om det samlede pensionsbidrag og egetbidraget.
Det indbetales ATP-bidrag efter sats C.
Pr. 1. januar 2010 indbetales ATP-bidrag efter sats E.
§ 8. Valgfrihed mellem pensionsbidrag og løn Forstandere og øvrige chefer kan vælge, at den del af pensionsbidraget, der overstiger 16,8 pct., jf. § 7, stk. 8, i stedet for indbetaling til pensionsordningen udbetales som løn.
 Stk. 2. Hvis en forstander eller øvrig chef vælger at få pensionsbidraget udbetalt som løn, jf. stk. 1, sker det på følgende vilkår:
1) Der beregnes ikke særlig feriegodtgørelse af beløbet 2) Beløbet er ikke pensionsgivende Cirkulærebemærkninger til § 8, stk. 2:
 I alle andre henseender indgår den del, der overstiger 16,8 pct. i lønnen, og pensionsbidraget udgør 16,8 pct., hvis den ansatte har valgt at få forhøjelsen udbetalt som løn.
Stk. 3. Der rettes henvendelse til ansættelsesmyndigheden, hvis pensionsbidraget ud over 16,8 pct. fremover ønskes udbetalt som løn.
Hvis forstander/øvrig chef senere, dog tidligst efter et år, ikke længere ønsker pensionsbidraget ud over 16,8 pct. udbetalt som løn, retter forstander/øvrig chef på ny henvendelsen til ansættelsesmyndigheden.
§ 9. Konstitution En chef, der konstitueres i en forstanderstilling i lønramme 36 eller derover i mindst 15 dage i sammenhæng, får i hele perioden et ikke-pensionsgivende tillæg.
 Er varetagelsen af den højere stilling udelukkende begrundet i feriefravær, indtræder retten til betaling først, når den ansatte har udført en sådan midlertidig tjeneste i 22 dage i sammenhæng.
 Stk. 2. Tillæg efter stk. 1 kan aftales lokalt efter forhandlingsreglerne i aftalen om chefløn for den pågældende chefstilling.
 Indgås der ikke en sådan aftale, beregnes tillægget som forskellen mellem den lønrammeløn, den pågældende ville opnå ved udnævnelse i forstanderstillingen, og lønnen i chefens egen stilling (inkl. eventuelle tillæg).
 Stk. 3. I øvrigt følges de for statens tjenestemænd gældende regler om ydelse af funktionsvederlag.
 Cirkulærebemærkninger til § 9:
 Ikke-pensionsgivende tillæg efter § 9 om konstitution ydes uden for cheflønspuljen.
 Der er ikke tilsigtet ændringer i hidtidig praksis, for så vidt angår ydelse af funktionsvederlag i uklassificerede stillinger i lønramme 35 eller derover, og for så vidt angår spørgsmålet om, hvorvidt det efter konkret forelæggelse for Finansministeriet vil kunne aftales, at funktionsvederlag under visse betingelser kan gøres pensionsgivende.
§ 10. Arbejdstid Lønnen efter denne overenskomst forudsætter fuldtidsbeskæftigelse svarende til gennemsnitlig 37 timer ugentlig.
Stk. 2. Der kan indgås lokale arbejdstidsaftaler i overensstemmelse med reglerne i rammeaftalen af 6. oktober 1999 mellem Finansministeriet og centralorganisationerne om decentrale arbejdstidsaftaler.
Der kan tilsvarende lokalt indgås aftaler i henhold til rammeaftalen af 14. juni 2002 mellem samme parter om opsparing af frihed.
Stk. 3. Hvis der lokalt er enighed herom, kan arbejdstidsnedsættelsen fra 40 timer ugentlig opspares til hele fridage til senere afvikling.
Opsparing kan ikke finde sted under afholdelse af ferie.
 Stk. 4. Rejser, der udføres som en del af tjenesten, medregnes i arbejdstiden, dog højest med 13 timer pr. døgn, medmindre andet aftales lokalt.
 Stk. 5. Tjeneste på det fremmede tjenestested medregnes efter de almindelige regler for opgørelse af arbejdstid.
 Stk. 6. Der tilkommer de ansatte fridage efter de for tjenestemænd gældende regler.
 Cirkulærebemærkninger til § 10:
 Der er med formuleringen af § 10, stk. 1, ikke tilsigtet nogen ændring af hidtidig praksis.
Såfremt der indføres en opsparingsordning, udløser arbejde op til 40 timer den enkelte uge ikke krav på godtgørelse for merarbejde.
Frihed opspares under fravær på grund af sygdom, men ikke under ferie.
For så vidt angår pauser, der medregnes i arbejdstiden, præcisere, 1) at den ansatte ikke kan forlade arbejdsstedet i sådanne pauser, 2) at den ansatte i pausen er til rådighed for arbejdsgiveren, samt 3) at der ikke sker ændring i gældende regler om pausernes omfang.
§ 11. Merarbejde Forstandere og øvrige chefer er omfattet af bestemmelserne i § 5, stk. 1-3 i aftale om chefløn.
 Cirkulærebemærkninger til § 11:
Forstandere/øvrige chefer er undtaget fra reglerne om godtgørelse for merarbejde.
Honorering for merarbejde ydes som engangsvederlag, der fastsættes af ledelsen efter forhandling med den enkelte forstander/øvrig chef.
§ 12. Deltidsbeskæftigelse Ved ansættelse på deltid med mindre end 15 arbejdstimer (løntimer) pr. uge indgås forud aftale mellem ansættelsesmyndigheden og organisationen.
 Stk. 2. Deltidsansatte ydes forholdsmæssig løn.
§ 13. Øvrige vilkår Forstandere og øvrige chefer er omfattet af følgende bestemmelser i overenskomst for akademikere i staten (Perst. nr. 061-08):
1) kapitel 4 om fravær 2) kapitel 5 om opsigelse og afsked 3) §§ 24, 25 og 26 i kapitel 6 om øvrige bestemmelser § 14. Overgangsordning for forstandere og øvrige chefer ansat før den 1. april 2008 Stillinger som forstander ved voksenuddannelsescentre indplaceres pr. 1. april 2008 i henhold til § 2, stk. 1 og stk. 2 på grundlag af antallet af årskursister for 2008.
Har forstanderen hidtil oppebåret en fast løn, der overstiger lønnen efter § 2, stk. 1 og stk. 2, oppebærer forstanderen et kvalifikationstillæg til udligning af forskellen.
Der indbetales pensionsbidrag af kvalifikationstillægget i det omfang, at det træder i stedet for hidtidige pensionsgivende løndele Eventuelle midlertidige tillæg videreføres på hidtidige vilkår.
Der indbetales pensionsbidrag af midlertidige tillæg i det omfang tillægget hidtil har været pensionsgivende.
 Ved ledighed tilbageføres tillæg til cheflønspuljen.
 Stk. 2. Stillinger som øvrige chefer indplaceres pr. 1. april 2008 på basisløntrin 1 eller 2 i henhold til § 3.
Har den øvrige chef hidtil oppebåret en fast løn, der overstiger lønnen efter § 3, oppebærer den øvrige chef et kvalifikationstillæg til udligning af forskellen.
Der indbetales pensionsbidrag af kvalifikationstillægget i det omfang, at det træder i stedet for hidtidige pensionsgivende løndele Eventuelle midlertidige tillæg videreføres på hidtidige vilkår.
Der indbetales pensionsbidrag af midlertidige tillæg i det omfang tillægget hidtil har været pensionsgivende.
 Cirkulærebemærkning til § 14.
 Midlertidige tillæg der videreføres, omregnes ved overenskomstens ikrafttræden til statslige grundbeløb (niveau 1. oktober 1997).
§ 15. Hovedaftale For overenskomsten gælder hovedaftale af 28. maj 1991 mellem Finansministeriet og AC-organisationerne.
 § 16. Ikrafttræden mv.
 Overenskomsten træder i kraft den 1. april 2008, og kan opsiges med 3 måneders varsel til en 31. marts, dog tidligst 31. marts 2011.
Bilag 1 Generelle aftaler De ansatte er omfattet af de til enhver tid gældende aftaler mellem Finansministeriet og centralorganisationerne i pkt. 1-22:
 Ved overenskomstforhandlingerne i 2008 er der indgået ny aftale eller aftalt ændringer i de aftaler, der er markeret med *.
 1) Arbejdsgiverens pligt til at underrette arbejdstageren om vilkårene for ansættelsesforholdet, for tiden Fmst. cirk. 14/6 2002 (Perst. nr. 029-02).
 2) * Chefløn, for tiden Fmst. cirk. 13/8 2003 (Perst. nr. 070-03).
 3) Aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte), for tiden Fmst. cirk. 27/5 2005 (Perst. nr. 015-05).
 4) Visse aspekter i forbindelse med tilrettelæggelse af arbejdstiden, for tiden Fmst.cirk. 18/7 2003 (Perst. nr. 055-03).
 5) * Tjenesterejser, for tiden Fmst. cirk. 30/6 2000 (Perst. nr. 057-00).
 6) * Ferie, for tiden Fmst. cirk. 11/11 2005 (Perst. nr. 053-05).
7) * Barsel, adoption og omsorgsdage, for tiden Fmst. cirk. 9/6 2008 (Perst. nr. 014-08) 8) Orlov til børnepasning, for tiden Fmst. cirk. 30/5 2001 (Perst. nr. 020-01) 9) * Tjenestefrihed af familiemæssige årsager, for tiden Fmst. cirk. 10/6 2008 (Perst. nr. 015-08) 10) * Tillidsrepræsentanter, for tiden Fmst.cirk. 27/6 2003 (Perst. nr. 053-03) 11) * Senior- og fratrædelsesordninger, for tiden Fmst. cirk. 7/10 2005 (Perst. nr. 050-05 12) Rammeaftale om distancearbejde, for tiden Fmst. cirk. 6/7 2005 (Perst.nr. 039-05) 13) Implementering af deltidsdirektivet, for tiden Fmst. cirk. 2/9 1999 (Fmst.nr. 051-99) 14) * Fonden til udvikling af statens arbejdspladser, for tiden Fmst. cirk. 27/6 2008 (Perst.nr. 021-08) 15) * Kompetencefonden, for tiden Fmst. cirk. 27/6 2008 (Perst.nr. 022-08).
 16) * Kompetenceudvikling, for tiden Fmst. cirk. 27/6 2008 (Perst.nr. 019-08).
 17) *Samarbejde og samarbejdsudvalg i statens virksomheder og institutioner, for tiden Fmst. cirk. 8/5 2008 (Perst.nr. 012-08).
 18) Oplæring på særlige vilkår (integrations- og oplæringsstillinger), for tiden Fmst.cirk. 29/6-2005 (Perst.nr. 036-05).
 19) Decentrale arbejdstidsaftaler, for tiden Fmst. cirk. 6/10 1999 (Fmst. nr. 064-99).
 20) Konvertering af over-/merarbejde, arbejdstidsbestemte ydelser mv. til faste tillæg, for tiden Fmst. cirk. 26/1 1996 (Fmst. nr. 13/96).
 21) Opsparing af frihed, for tiden Fmst. cirk. 17/6 2002 (Perst. nr. 011-02).
 22) Job på særlige vilkår (Socialt Kapitel), for tiden Fmst. cirk. 14/6 1997 (Perst. nr. 033-97).
 Cirkulærebemærkninger:
Ad nr. 2. Aftalen om chefløn Ansatte i stillinger, der pr. 1. april 1991 var besat på overenskomstvilkår med et pensionsgivende tillæg, der er større end 43.000 kr. (niveau 1. oktober 1984)  svarende til 57.600 kr. (niveau 1. oktober 1997)  er omfattet af aftalen om chefløn.
Ad nr. 6, Ferie Ferieaftalens bestemmelser vedrørende særlige feriedage er ændret med virkning fra ferieåret 2007/2008.
Ad nr. 7. Barsel, adoption og omsorgsdage Finansministeriet og Centralorganisationernes Fællesudvalg er enige om, at ansættelsesmyndighederne bør planlægge på en sådan måde, at fravær på grund af barsels- og adoptionsorlov påvirker forholdene på arbejdspladsen mindst muligt.
Dette formål kan f.eks. opnås ved ansættelse af vikarer.
 Vedrørende eventuel refusion af merudgifter ved vikaransættelser under barsels- og adoptionsorlov henvises til Finansministeriets cirkulære af 29. marts 2005 om barselsfonden.
