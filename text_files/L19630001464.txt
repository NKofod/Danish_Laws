(Kulturaftalen med Sovjetunionen) Ved kgl. resolution af 8. februar 1963 har Danmark ratificeret den i  

 Moskva den 11. september 1962 undertegnede overenskomst mellem Danmark og  

 Sovjetunionen om kulturelt samarbejde.
Overenskomstens danske tekst lyder som  

 følger:
OVERENSKOMST om kulturelt samarbejde mellem Kongeriget Danmark og Unionen af  

 Socialistiske Sovjetrepublikker.
 Kongeriget Danmarks regering og Unionen af Socialistiske  

 Sovjetrepublikkers regering har i ønsket om en udvikling af de kulturelle  

 forbindelser mellem de to lande på grundlag af respekt for suveræniteten,  

 ikke-indblanding i de indre anliggender og ligeberettigelsens princip, og for  

 gennem samarbejde og udveksling på dette område at fremme den gensidige  

 forståelse og at styrke venskabet mellem det danske og det sovjetiske folk i  

 forvisning om, at det vil være et nyttigt bidrag til styrkelse af  

 internationale relationer på fredeligt grundlag, besluttet at afslutte  

 nærværende overenskomst.
 Artikel I.
De kontraherende parter vil bidrage til 1. at fremme det kulturelle samarbejde mellem de to  

 lande inden for teater, film, bildende kunst og musik gennem udveksling af  

 delegationer og enkelte personer inden for kunst, litteratur og presse, ved  

 gæstespil af enkelte kunstnere og ensembler og gennem kunstudstillinger m.v.; 2. at fremme kendskabet til danske og sovjetiske  

 forfatteres og komponisters værker i henholdsvis Sovjetunionen og Danmark og  

 ligeledes studiet af den anden parts litteratur, historie, geografi og  

 kultur; 3. udvikling af forbindelserne inden for videnskab,  

 universitets- og skoleundervisning gennem studiebesøg af delegationer og  

 enkelte videnskabsmænd, lærere, yngre videnskabsmænd under videreuddannelse  

 og studenter og gennem udveksling af publikationer og museumsgenstande samt  

 gennem videnskabelig benyttelse i videre omfang end hidtil af biblioteker og  

 arkiver; 4. udveksling på ikke-kommercielt grundlag af  

 undervisnings- og oplysningsfilm og lyd- og billedbånd; 5. teknisk-videnskabelig udveksling af specialister  

 inden for industri, byggevirksomhed, transport og andre grene af  

 næringslivet; 6. uhindret udvikling af kulturelle forbindelser  

 mellem danske og sovjetiske ikke statslige organisationer og institutioner,  

 hvorved det forudsættes, at den praktiske gennemførelse af disse forbindelser  

 er organisationernes og institutionernes egen sag.
 Artikel II.
 De kontraherende parter, der tillægger udviklingen af det internationale  

 samarbejde med hensyn til udnyttelsen af atomenergien til fredelige formål  

 stor betydning, vil på grundlag af gensidighed og inden for de grænser, der  

 ikke berører hemmelige oplysninger, yde bistand til gennemførelsen af  

 udveksling inden for dette område mellem den danske atomenergikommission og  

 danske videnskabelige atomenergiinstitutter og USSR's ministerråds  

 statskomite for udnyttelse af atomenergien.
 Artikel III.
 De kontraherende parter er enige om, at det mellem radio- og  

 fjernsynsinstitutionerne i Danmark og Sovjetunionen etablerede samarbejde  

 skal fortsættes og udbygges ved aftaler mellem disse.
 Artikel IV.
 De kontraherende parter vil bidrage til udviklingen af idrætsforbindelser  

 mellem de to landes sportsorganisationer i henhold til organisationernes  

 planer.
 Artikel V.
 De kontraherende parter, som er overbevist om, at turismen er et nyttigt  

 bidrag til fortsat udvikling af de dansk-sovjetiske forbindelser, er enige om  

 at opmuntre til turistrejser i størst muligt omfang og om at yde al mulig  

 bistand til sådanne rejser og til fri etablering af kontakter til fremme af  

 kendskabet til folkenes liv, arbejde og kultur.
 Artikel VI.
 Spørgsmål vedrørende situationen og udviklingen i de kulturelle og  

 videnskabelige forbindelser mellem begge lande vil periodisk blive gjort til  

 genstand for behandling af dertil bemyndigede repræsentanter for de  

 kontraherende parter.
 Konkrete foranstaltninger herved gennemføres gennem begge landes  

 respektive kulturelle, videnskabelige, sportslige og andre institutioner og  

 organisationer, der beskæftiger sig med disse spørgsmål (kulturministerier,  

 undervisningsministerier, videnskabsakademier, universiteter,  

 sammenslutninger af åndsarbejder, kunstnere, og andre).
 Artikel VII.
 Denne overenskomst skal ratificeres og træder i kraft, så snart  

 ratifikationsinstrumenternes udveksling, som skal ske i København, har fundet  

 sted, og er gældende indtil udløbet af 6 måneder efter den dag, på hvilken  

 den måtte blive opsagt af en af de kontraherende parter.
 Til bekræftelse heraf har undertegnede dertil behørigt befuldmægtigede  

 undertegnet denne overenskomst og forsynet den med deres segl.
Udfærdiget i Moskva den 11. september 1962 i to eksemplarer på dansk og  

 russisk.
Begge tekster har samme gyldighed.
 For Kongeriget Danmarks regering:
Julius Bomholt For Unionen af Socialistiske Sovjetrepublikkers regering:
S.
Romanovskij Overenskomsten er i medfør af artikel VII trådt i kraft ved  

 ratifikationsdokumenternes udveksling i København den 25. februar 1963.
 Udenrigsministeriet, den 31. maj 1963.
 Per Hækkerup.
I henhold til aftalen af 11. september 1962 mellem Kongeriget Danmark og  

 Unionen af Socialistiske Sovjetrepublikker om kulturelt samarbejde, under hensyn til de positive erfaringer med det hidtidige samarbejde på  

 det kulturelle, videnskabelige og undervisningsmæssige område mellem de to  

 lande og i overensstemmelse med de principper, rekommandationer og mål, der er  

 nedfældet i slutakten fra Konferencen om Sikkerhed og Samarbejde i Europa er undertegnede repræsentanter for Danmark og Sovjetunionen blevet enige  

 om følgende program for samarbejde inden for kultur og videnskab i årene 1985  

 - 88.
I.
Videnskab og uddannelse 1. I programmets gyldighedsperiode vil parterne på  

 basis af gensidighed gennemføre udveksling af videnskabsmænd, som vil stifte  

 bekendtskab med videnskabelige organisationer og institutioner, forelæse  

 eller udføre videnskabeligt arbejde i et samlet tidsrum af indtil 15  

 personmåneder årligt.
 Denne udveksling arrangeres i koordinering mellem USSR's Videnskabernes  

 Akademi og Danmarks undervisningsministerium.
 2. I programmets gyldighedsperiode vil parterne på  

 basis af gensidighed årligt indbyde hver to lærere fra højere læreanstalter  

 til at holde forelæsninger over et aftalt emne på de højere læreanstalter i  

 det andet land i en periode på indtil 14 dage hver.
 3. Parterne vil fremme studiet af russisk sprog og  

 russisk og sovjetisk litteratur i Danmark og dansk sprog og dansk litteratur  

 i Sovjetunionen med de midler, de har til rådighed, herunder moderne tekniske  

 metoder.
4. Den sovjetiske part vil efter indbydelse fra den  

 danske part årligt sende indtil fem lektorer i russisk til arbejde på  

 Danmarks universiteter og højere læreanstalter, sædvanligvis for mindst et  

 år.
Det ønskes fra dansk side, at den lektor, der sendes til Københavns  

 universitet, kan undervise både i mundtlig og skriftlig oversættelse.
 Den danske part vil efter indbydelse fra den sovjetiske part sende en  

 lektor i dansk til universitetet i Moskva eller Leningrad for mindst et år.
 Om de nærmere betingelser for lektorernes ansættelse m.v., se  

 »Regler« afsnit II.
5. A.S.
Pushkin-instituttet for russisk sprog er rede  

 til årligt at modtage indtil 20 danske russiskstuderende fra universiteter og  

 højere læreanstalter til uddannelse for en periode af 2, 5, eller 10 måneder  

 og indtil 25 danske russisklærere til efteruddannelse i de samme perioder,  

 alt for dansk regning.
6. Fra sovjetisk side er man villig til at gennemføre  

 et årligt seminar af to ugers varighed for indtil 25 danske russisklærere.  

 Seminaret vil blive afholdt i Sovjetunionen.
Rejsen og opholdet betales fra  

 dansk side.
 Tidspunkter og emner for seminarerne samt vilkårene for opholdet vil blive  

 fastlagt ved forudgående forhandling mellem de kompetente myndigheder.
7. Den sovjetiske part er villig til årligt at modtage  

 2 danske russisklærere til forbedring af deres sprogkundskaber på et seminar  

 ved Moskva Statsuniversitet i en periode på en måned.
Udgifterne forbundet  

 med disse læreres ophold og undervisning dækkes af den sovjetiske part.
8. Den sovjetiske part er rede til årligt at optage  

 indtil 30 danske russisklærere på A.S.
Pushkin-instituttet for russisk sprog,  

 korrespondanceafdelingen, til efteruddannelse.
 9. Den sovjetiske part er villig til efter invitation  

 og for den danske parts regning at sende 1-3 videnskabelige russister til at  

 holde forelæsninger over moderne russisk sprogs og litteraturs teoretiske  

 problemer i en periode på ialt indtil 45 dage.
 10. Parterne vil gennemføre udveksling af tre  

 viderekomne studerende eller kandidater årligt til deltagelse i sommerkurser  

 i russisk og dansk, der afholdes henholdsvis i Sovjetunionen og i Danmark.  

 Udgifterne til ophold og undervisning afholdes af modtagerlandet.
11. Hver af parterne vil i programmets  

 gyldighedsperiode på basis af gensidighed sende studenter, aspiranter og unge  

 videnskabsmænd til studier ved det andet lands højere læreanstalter i et  

 totalt omfang af 55 person/måneder om året.
Varigheden af det enkelte  

 studieophold kan være 5-10 måneder, eventuelt kortere i velmotiverede  

 tilfælde.
Efter parternes ønske kan stipendium tildeles en-to personer fra  

 det kunstneriske område.
 Parterne vil tilstræbe størst mulig faglig spredning ved udvælgelsen af  

 kandidater til stipendieudvekslingen.
 12. Parterne vil virke for en videre udvikling af  

 kontakterne mellem de to landes højere læreanstalter.
13. Parterne vil fortsætte samarbejdet inden for  

 uddannelsesområdet.
De vil virke for, at specialister fra de to lande får  

 mulighed for at studere danske og sovjetiske undervisningshjælpemidler og  

 -materialer.
Når det er nødvendigt, vil man formidle konsultationer mellem  

 specialisterne.
Der skal desuden gennemføres udveksling af lærebøger og  

 læremetodisk materiale.
 Parterne udtrykker håbet om, at en sådan udveksling vil virke for en bedre  

 oplysning om det andet lands historie, geografi og kultur i danske og  

 sovjetiske lærebøger.
 14. Parterne vil studere muligheden for en fælles  

 udgivelse af russisk-danske ordbøger og udarbejdelse af en lærebog i russisk  

 til de danske gymnasier.
 15. Parterne vil i programmets gyldighedsperiode  

 udveksle hver to delegationer af indtil 3 undervisningsspecialister, hvoraf  

 om ønskes en delegation kan bestå af specialister indenfor erhvervsfaglig  

 uddannelse, hver for en periode af indtil 2 uger for at studere aktuelle  

 problemer og udveksle erfaringer om udviklingen i uddannelsessystemerne.
 16. Parter er enige om at fortsætte undersøgelsen af  

 spørgsmålet om gensidig anerkendelse og ækvivalens af eksamensbeviser og  

 andre dokumenter om uddannelse, videnskabelige niveauer og grader, og vil  

 efter behov afholde ekspertkonsultationer med henblik på at løse dette  

 spørgsmål.
 17. Parterne vil medvirke til en fortsættelse af  

 samarbejdet mellem de sovjetiske arkiver og det danske rigsarkiv om  

 udveksling af mikrofilm af historiske dokumenter i henhold til den aftale,  

 som opnåedes ved notevekslingen af 4. august og 28. september 1965 mellem  

 USSR's udenrigsministerium og Danmarks ambassade i Moskva og endvidere  

 medvirke til udveksling af arkivernes arbejdserfaringer og af specialister på  

 arkivområdet.
 18. Videnskabelige og kulturelle institutioner i de to  

 lande vil holde hinanden underrettet om afholdelse af vigtigere kongresser,  

 konferencer, symposier og kollokvier for at give forskere fra det andet land  

 mulighed for at deltage i sådanne arrangementer.
II.
Kultur og kunst 19. De to parter vil opmuntre til gennemførelsen af  

 gæsteoptræden af teater- og musikensembler, andre kunstneriske grupper,  

 dirigenter og solister.
Disse gæstespil organiseres på kommerciel basis i  

 henhold til kontrakter afsluttet mellem sovjetiske koncertorganisationer og  

 danske impressarier.
 20. Hver af parterne vil opmuntre til opsætning og  

 opførelse af dramatiske værker, balletter og musikværker af det andet lands  

 forfattere, koreografer og komponister.
 21. Parterne vil opmuntre til en videre udbredelse af  

 kendskabet til sovjetiske og danske forfatteres værker i henholdsvis  

 Sovjetunionen og Danmark.
 22. Parterne vil stimulere kontakter mellem museer,  

 biblioteker og andre kulturelle institutioner i de to lande.
 Begge parter vil støtte den anden parts eksperter med hensyn til at opnå  

 adgang til at studere på museer, biblioteker, arkiver og andre kulturelle og  

 videnskabelige institutioner, samt være hinanden behjælpelig med udlån af  

 udstillingsgenstande til brug for udstillinger.
 Dette skal ske på basis af gensidighed og inden for rammerne af de  

 pågældende landes love.
 23. Parterne er enige om at fortsætte udvekslingen  

 mellem biblioteker i Sovjetunionen og Danmark af bøger, lærebøger,  

 tidsskrifter og oplysningsmateriale.
 24. Parterne vil i programmets gyldighedsperiode  

 undersøge mulighederne for udveksling af udstillinger, der frembyder gensidig  

 interesse.
 Den danske part er rede til i USSR at udstille værker af danske malere fra  

 2. halvdel af det 19. århundrede.
 Den sovjetiske part er rede til at stille udstillingen »Eurasiens  

 Nomader« til rådighed og ligeledes udlåne sølvtøj fra Kreml museernes  

 samling til en udstilling på »Rosenborg Slot« 1988.
 Betingelserne og tidspunkterne for udstillingerne vil senere blive aftalt.
 25. Parterne vil indbyde observatører fra det andet  

 land til sådanne internationale kulturelle og kunstneriske arrangementer i  

 deres land, som måtte finde sted i programmets gyldighedsperiode.
III.
Massemedier A.
Film 26. Parterne vil på gensidig basis fortsætte  

 samarbejdet inden for filmens område, både med hensyn til spillefilm og  

 kortfilm, og vil i programmets gyldighedsperiode arrangere sovjetiske  

 filmuger eller premierer på sovjetiske film i Danmark og danske filmuger  

 eller premierer på danske film i Sovjetunionen efter aftale mellem parterne.  

 Til deltagelse i disse arrangementer vil parterne hver indbyde 2-3 filmfolk  

 fra det andet land for en periode af 7 dage.
 27. Parterne vil opmuntre til udveksling af film, der  

 frembyder gensidig interesse, mellem filmarkiverne og andre filminstitutioner  

 i de to lande, herunder gosfilmfond USRR og det danske filmmuseum.
 28. Parterne vil opmuntre til deltagelse (med film og  

 delegationer) i internationale filmfestivaler, der afholdes i USSR og i  

 Danmark.
 29. Parterne vil medvirke til en videnskabelig  

 udveksling mellem »det al-unionelle videnskabelige forskningsinstitut  

 for filmkunst« og Københavns Universitet og Det danske Filminstitut.
 30. Parterne vil hilse et samarbejde mellem de to  

 landes filmselskaber og filmproducenter velkommen.
B.
Fjernsyn og radio 31. Parterne vil medvirke til en videre udvikling af  

 samarbejdet mellem USSR's Statskomite for Fjernsyn og Radio og Danmarks Radio  

 på grundlag af aftalen af 30. april 1976 mellem dem samt de  

 arbejdsprotokoller, der hvert år underskrives af deres repræsentanter.
C.
Presse 32. I programmets gyldighedsperiode vil parterne  

 udveksle journalistdelegationer på indtil 3 personer for en periode af 6-10  

 dage, en delegation om året skiftevis.
IV.
Udveksling mellem ikke-statslige organisationer og andre udvekslinger 33. Parterne vil opmuntre til udvikling af de  

 kulturelle forbindelser mellem ikke-statslige organisationer i de to lande,  

 som i nærværende programs ånd kan yde et nyttigt bidrag til kendskabet til de  

 to landes folks liv og kultur og virke for en styrkelse af den gensidige  

 forståelse.
Den praktiske gennemførelse af sådanne udvekslinger sker på  

 initiativ af de pågældende organisationer.
 34. Parterne vil hilse opretholdelsen og udviklingen  

 af de venskabelige forbindelser og kulturudvekslingen mellem sovjetiske og  

 danske byer, der gennemføres på initiativ af bymyndighederne og efter aftale  

 med dem, velkommen.
 35. Parterne agter at fremme samarbejdet mellem de to  

 landes ungdomsorganisationer - i Danmark, Dansk Ungdoms Fællesråd og i  

 Sovjetunionen: Komiteen for Ungdomsorganisationer i USSR.
36. Parterne vil tilskynde til gennemførelsen af besøg  

 på gensidighedsbasis af forfattere, oversættere, kunstnere, komponister,  

 arkitekter, kunsthistorikere, teater- og filmfolk og andre kultur- og  

 kunstrepræsentanter med det formål at udvikle kontakterne og kendskabet til  

 det andet lands kultur.
Parterne vil tilstræbe en udveksling mellem disse  

 grupper på indtil 13 personuger årligt.
Den sovjetiske part er rede til at sende delegationer af - indtil 3 filmfolk for et tidsrum af indtil 7 dage; - indtil 2 arkitekter for en periode af 10 dage - indtil 2 bildende kunstnere for en periode af 7 dage; - indtil 2 komponister for en periode af indtil 7 dage; - indtil 3 forfattere for en periode af indtil 7 dage; Den danske part er rede ti at sende kulturrepræsentanter inden for kvoten  

 nævnt i 1. afsnit.
 Detaljer om disse udvekslinger vil blive fastsat ved forhandlinger mellem  

 de to landes kompetente myndigheder.
 37. Parterne vil opmuntre til videre udvikling af  

 kontakter mellem begge landes specialister inden for bogudgivelsesområdet, og  

 vil opmuntre til udveksling af bogudstillinger.
 Om tidspunkter og andre organisatoriske spørgsmål, der vedrører  

 bogudstillinger træffes der aftale mellem de pågældende, kompetente  

 institutioner i begge lande.
 38. Parterne vil opmuntre til en videre udvikling af  

 samarbejdet mellem deres landes forlag og ophavsretlige organisationer med  

 henblik på at sikre gensidig beskyttelse af ophavsrettigheder og et bredere  

 kendskab til sovjetiske og danske forfatteres videnskabelige, litterære og  

 kunstneriske værker i henholdsvis Danmark og Sovjetunionen.
 39. Parterne vil medvirke til en videreudvikling af  

 samarbejdet mellem sportsorganisationerne i USSR og Danmark i  

 overensstemmelse med aftalen om principper for samarbejde mellem »USSR's  

 sportskomite« og »Dansk Idrætsforbund« af 10. oktober 75.
 40. Den sovjetiske part udtrykte ønsket om en  

 videreudvikling af turistudvekslingen mellem USSR og Danmark, idet den tager  

 turismens vigtighed for de dansk-sovjetiske forhold i betragtning.
 41. Parterne vil fortsætte samarbejdet på det sociale  

 sikrings og bistandsområde:
 Den sovjetiske part vil i 1985 modtage en delegation fra det danske  

 socialministerium bestående af 4 personer for en periode af 6 dage med  

 henblik på opnåelse af kendskab til detaljerne i de sociale sikrings- og  

 bistandsinstitutioner.
 Den danske part vil 1986 modtage en delegation fra RSFSR's ministerium for  

 social sikring bestående af 4 personer for en periode af 6 dage med henblik  

 på opnåelse af kendskab til detaljerne i de sociale sikrings og  

 bistandsinstitutioner.
 I programmets gyldighedsperiode vil der ligeledes blive foretaget:
 - en udveksling af specialister, hver 4 personer i 7 dage (1987-88) i  

 spørgsmålet om social- og arbejdsmæssig revalidering af invalide.
V.
Generelle Bestemmelser Besøg og udvekslinger, som er fastlagt i nærværende program, finder sted  

 på de betingelser, der er nedfældet i vedlagte regler for programmets  

 praktiske gennemførelse.
Bestemmelserne i nærværende program udelukker ikke muligheden for, at  

 parterne organiserer andre arrangementer og udvekslinger.
De finansielle og  

 andre betingelser for gennemførelsen af sådanne arrangementer og udvekslinger  

 vil være genstand for særskilte aftaler mellem de to landes myndigheder eller  

 kompetente organisationer.
 Nærværende program træder i kraft den 1. januar 1985 og vil være gældende  

 indtil den 31. december 1988.
 I programmets gyldighedsperiode kan parterne efter gensidig aftale afholde  

 møder i Moskva og København, på hvilke deres repræsentanter vil kunne drøfte  

 forløbet af programmets gennemførelse og løse organisatoriske spørgsmål,  

 herunder kvoter og økonomiske vilkår.
 Udfærdiget i København den 19. november 1984 i to eksemplarer på dansk og  

 russisk, således at de to tekster har samme gyldighed.
Med henblik på den praktiske gennemførelse af programmet for kulturelt og  

 videnskabeligt samarbejde mellem Danmark og Unionen af Socialistiske  

 Sovjetrepublikker i årene 1985 - 88 er parterne blevet enige om følgende:  

 Generelle bestemmelser 1. Transportudgifter til bestemmelsesstedet i  

 modtagerlandet og tilbage for de personer, der deltager i de nærværende  

 program forudsete udvekslinger afholdes i afsenderlandet.
 2. Modtagerlandet drager omsorg for, at der for de  

 ovennævnte personer gives bemyndigelse til visumudstedelse, i så god tid, at  

 godkendte besøg kan gennemføres til det aftalte tidspunkt.
 Modtagerlandet dækker endvidere de nævnte personers opholdsudgifter i  

 landet og udgifterne til indenrigsrejser, der er forudset i det aftalte  

 program for deres ophold, og sørger for automobiltransport ved ankomst og  

 afrejse.
 3. Parterne enedes om regelmæssigt at gennemgå  

 størrelsen af stipendiebeløbet og ændre dette i overensstemmelse med  

 leveomkostningerne.
I.
Udveksling af videnskabsmænd.
(Programmets afsnit I, artikel 1, 2 og 9) 4. For videnskabsmænd der udveksles i henhold til  

 programmets afsnit I, artikel 1 afholder modtagerlandet udgifter til logi af  

 passende standard, lægehjælp eller sygeforsikring og stiller gratis udstyr og  

 materialer til rådighed i det omfang, det er nødvendigt for udførelsen af det  

 aftalte program for det videnskabelige arbejde.
Derudover betaler modtagerlandet et beløb til videnskabsmændene under  

 disses ophold i landet.
Beløbet udgør for tiden henholdsvis 12 rbl. og 150  

 kr. om dagen.
 Hvis en videnskabsmand rejser til det andet land ledsaget af  

 familiemedlemmer afholder han selv udgifterne til familiemedlemmernes rejse  

 og ophold.
 Afsenderlandet fremsender til modtagerlandet forslag om udveksling af  

 videnskabsmænd med oplysninger om videnskabsmændene i henhold til det til  

 dette formål udarbejdede ansøgningsskema.
 Forslaget besvares af modtagerlandet senest 3 måneder efter at det er  

 modtaget.
 Efter modtagelse af akcept fra modtagerlandets side meddeler  

 afsenderlandet videnskabsmandens ankomsttidspunkt til det andet land, senest  

 14 dage før ankomsten.
 5. Forslag om udveksling af gæsteforelæsere og  

 videnskabsmænd, som fremsættes i henhold til programmets afsnit I artikel 2,  

 besvares af den anden part i løbet af højst 3 måneder.
 I forbindelse med udveksling af gæsteforelæsere fremsender afsenderlandet  

 til den anden part nøjagtige oplysninger om disse videnskabsmænd, deres  

 videnskabelige interesser, formålet med rejsen, med angivelse af opholdssted,  

 sprogfærdighed o.l.
 Alle detaljer vedrørende gæsteforelæsernes program, rejseruter, nøjagtige  

 ankomsttidspunkt o.l. skal aftales senest 2 uger før ankomsten til det andet  

 land.
 Udveksling af gæsteforelæsere skal gennemføres uden valutaudlæg, d.v.s. at  

 afsenderlandet betaler rejseudgifter for sine videnskabsmænd til første  

 bestemmelsessted i det andet land og tilbage, medens modtagerlandet påtager  

 sig alle udgifter i forbindelse med disse gæsteforelæseres ophold og rejse  

 inden for landet i henhold til en aftalt rejseplan.
Modtagerlandet er, hvis intet andet er aftalt, forpligtet til at udbetale  

 gæsteforelæsere fra det andet land et beløb, der er tilstrækkeligt til at  

 dække forplejning, transport i byerne og andre løbende udgifter.
Dette beløb  

 fastsættes efter de i landet eksisterende satser, men skal pr. døgn andrage  

 for tiden mindst Parterne vil fuldt ud betale for hotelophold for gæsteforelæserne og sikre  

 almindelig lægehjælp, samt sørge for automobiltransport ved  

 videnskabsmændenes ankomst og afrejse.
 Ved udveksling af gæsteforelæsere som fastsat i programmets afsnit I  

 artikel 2, skal modtagerlandet om nødvendigt stille tolk til rådighed for  

 disse.
 Ovennævnte vilkår anvendes tillige på de videnskabelige russister (afsnit  

 I artikel 9).
II.
Udveksling af lektorer (Programmets afsnit I, artikel 4) 6. Udsendte lektorer, indstilles af senderlandets  

 kompetente myndigheder.
Indstilling skal foreligge inden 15. maj med  

 oplysning om kandidaternes undervisningserfaring og  

 videnskabelige/pædagogiske virke samt deres biografi i hovedtræk.
Lektorerne  

 ansættes og aflønnes af det universitet eller den højere læreanstalt, hvor de  

 skal virke.
Tiltrædelse sker ved universitetsårets begyndelse.
Ansættelsen  

 sker normalt for et år ad gangen; eventuel aftale om forlængelse for det  

 følgende år træffes inden udgangen af februar måned.
Lønnen til de udsendte lektorer udgør for tiden Udgifter til lægehjælp eller sygesikring påhviler modtagerlandet.
III.
Udveksling af deltagere i sommersprogkurser.
(Programmets afsnit I, artikel 7 og 10) 7. Modtagerlandet afholder udgifterne til ophold og  

 undervisning for deltagere i sommersprogkurser efter de i dette land gældende  

 satser.
I tilfælde af akut sygdom eller tilskadekomst ydes gratis lægehjælp.
IV.
Udveksling af studenter, aspiranter og unge videnskabsmænd.  

 (Programmets afsnit I, artikel 11) 8. Parterne vil hvert år inden 1. februar udveksle  

 ansøgningsskemaer for studenter, aspiranter og unge videnskabsmænd, der  

 indstilles til stipendium til studieophold i det kommende akademiske år.  

 Ansøgningsskemaerne skal indeholde nøjagtige oplysninger om kandidaterne.
Der  

 angives sprogfærdighed og en plan for studiet med angivelse af den ønskede  

 læreanstalt og om muligt den videnskabelige leders navn.
Efter parternes  

 ønske kan der fremlægges lister over suppleanter.
 Inden 1. juni hvert år skal parterne udveksle resultaterne af behandlingen  

 af kandidaturerne med angivelse af, på hvilken læreanstalt de er optaget.
Hvis intet andet er aftalt, skal de godkendte kandidater ankomme til  

 bestemmelsesstedet ved semesterets begyndelse.
De skal meddele nøjagtigt  

 ankomsttidspunkt senest 10 dage før ankomsten.
 Stipendiaternes rejseudgifter til uddannelsesstedet og tilbage udredes i  

 hjemlandet.
 Parterne vil udbetale studenter, aspiranter og unge videnskabsmænd  

 månedlige skattefri stipendier, der for tiden udgør følgende:
 Den sovjetiske part vil fuldt ud betale for danske studenter, aspiranter  

 og unge videnskabsmænds ophold på studenterkollegier, såvidt muligt på  

 enkeltværelse, samt for almindelig lægehjælp.
Den danske part vil være sovjetiske stipendiater behjælpelig med leje af  

 værelse.
Stipendiater med ophold over 3 måneder er dækket af den almindelige  

 sygeforsikring.
I andre tilfælde ydes lægehjælp ved akut sygdom eller  

 tilskadekomst uden betaling.
 Herudover dækker begge parter udgiften til rejser i landet, der er  

 forbundet med det godkendte studieprogram efter henstilling fra den  

 pågældende læreanstalt.
V.
Udveksling af delegationer.
 9. Forslag om udveksling af delegationer skal besvares  

 af den anden part inden for et tidsrum, der ikke må overstige 2 måneder fra  

 forslagenes modtagelse.
 Alle detaljer vedrørende det konkrete program for delegationens ophold,  

 ankomstdato, delegationens sammensætning, rejserute og opholdets længde i  

 landet aftales mellem parterne mindst 3 uger før delegationens ankomst.
 Hvis intet andet aftales, betales rejseudgifterne for delegationer til  

 første opholdssted i modtagerlandet og tilbage af afsenderlandet, medens  

 modtagerlandet betaler ophold og rejser inden for landet.
 Hvis intet andet aftales, må delegationens størrelse ikke overstige 3-4  

 personer, inklusive tolk.
Hvis en tolk indgår i delegationen, betales hans ophold og rejser inden  

 for landet af modtagerlandet.
Hvis der i delegationen ikke indgår en tolk,  

 skal en sådan gratis stilles til rådighed for delegationen af modtagerlandet.
VI.
Udveksling af udstillinger 10. A.
Senderlandet dækker udgifterne til B.
Modtagerlandet dækker udgifterne til VII.
Filmuger 11. Danske filmuger i USSR og sovjetiske filmuger i  

 Danmark vil blive arrangeret på følgende vilkår:
VIII.
Udveksling af kunstnerensembler og solister De ovennævnte regler gælder ikke for gæstespil af kunstnerensembler og  

 solister.
Betingelserne for disses gæstespil aftales i særskilt aftale i  

 hvert enkelt tilfælde mellem de respektive koncertorganisationer og  

 impressarier.
