VI FREDERIK DEN SYVENDE, af Guds Nåde Konge til Danmark,  

 zc. zc.
Gjøre vitterligt: Rigsdagen har vedtaget og Vi ved Vort Samtykke  

 stadfæstet følgende Lov:
§ 1.  Enhver Lodsejer i nogen Fællesstrækning, hvori  

 der vel findes Tørvejord, men i saa ringe Mængde eller af saa slet  

 Beskaffenhed, at Arealet med større Fordeel vil kunne anvendes til Eng,  

 Græsning eller Agerbrug, end til Tørveskjær, skal være berettiget til,  

 uanseet Bestemmelserne i § 17 af Fdn. af 23de April 1781 om Jordfællesskabets  

 Ophævelse, at fordre sig sin Andeel særskilt udlagt paa den i bemeldte  

 Forordning med Hensyn til Udskiftning af Agre og Eng foreskrevne Maade.
I  

 Mangel af mindelig Forening bliver Spørgsmaalet om, hvorvidt et Areal i  

 Henhold til foranstaaende Bestemmelse kan forlanges udskiftet, at afgjøre ved  

 Landvæsenscommissionens Kjendelse.
Gaaer denne da ud paa, at den forlangte  

 Udskiftning bør nyde Fremme, har Landvæsenscommissionen tillige at bestemme,  

 om og hvorvidt der ved de særlige Lodders Afsætning skal tages Hensyn til  

 bestaaende ældre Vedtægter imellem Lodseierne.
Saafremt der i Arealer af  

 foranførte Beskaffenhed findes nogen egentlig Tørvemose, skal der ved  

 Udskiftningen af hine, om fornødent, udlægges tilstrækkeligt Sætterum for  

 denne.
 § 2.  Med Hensyn til Udskiftningen af egentlige  

 Tørvemoser eller saadanne Arealer, der med størst Fordeel kunne afbenyttes  

 til Tørveskjær, bliver for Fremtiden at forholde paa følgende Maade.
§ 3.  Enhver, der i en fælles Tørvemose eier enten  

 baade Græsning og Tørvejord, eller Tørvejord alene, eller Græsning alene, kan  

 fordre sig et til hans Andeel i Mosens Afbenyttelse svarende Areal særskilt  

 udlagt paa eet eller høiest to Steder.
Saafremt ikke alle Vedkommende kunne  

 forenes om, hvorledes Udskiftningen skal foretages, bliver Mosen da først at  

 opmaale og taxere.
 § 4.  Ved Taxationen, der overensstemmende med Lov af  

 4de Juli 1850 foretages af tvende af Herredets faste Jordboniteringsmænd  

 under Veiledning af en Landinspecteur eller en af Indenrigsministeriet dertil  

 bemyndiget Landmaaler, bliver efter forudgaaet Undersøgelse de forskjellige  

 Dele af Mosen at taxere deels efter deres Værdi som Græsningsjorder, deels  

 efter Værdien af den i samme værende Tørvemasse.
 § 5.  Naar Mosen saaledes fuldstændigen er bleven  

 opmaalt og taxeret, skal Landvæsenscommissionen i Forbindelse med  

 Landinspecteuren eller den autoriserede Landmaaler søge at forene Lodseierne  

 om en almindelig Plan for hele Mosens Udskiftning, eller, saafremt  

 Eenstemmighed ikke kan opnaaes, ved sin Kjendelse fastsætte en saadan Plan,  

 efter hvilken da den eller de Lodseieres Andele, som have forlangt sig  

 udskiftede af Fællesskabet, blive at afsætte saavel i Marken som paa Kortet.  

 Planen skal, foruden Ordningen af den egentlige Udskiftning, indeholde de  

 fornødne Regler med Hensyn til:
Fastsættes Planen ved Kjendelse, har Landvæsenscommissionen tillige at  

 afgjøre, om og hvorvidt der ved de særlige Lodders Afsætning skal tages  

 Hensyn til bestaaende ændre Vedtægter imellem Lodseierne.
Udskiftningen af  

 saadanne Moser, der enten heelt omsluttes af anden Mands Jorder, eller i  

 hvilke Andre end de, der eie Tørvemassen, have den hele Græsningsret, skal  

 ikke give Ret til paa de af Fællesskabet udgaaede Tørvelodder at opføre  

 Bygninger til Beboelse.
§ 6.  Ved Delingen bliver i Reglen at iagttage, at  

 enhver Lodseier erholder Ret saavel til Græsningen som til Tørveskjæret i den  

 ham tillagte Andeel, til hvilken Ende det tilstedes at magelægge Tørvejord  

 mod Græsning eller Græsning mod Tørvejord i de Tilfælde, hvor Lodseierne ikke  

 i samme Forhold ere berettigede baade til Græsning og Tørveskjær.
En  

 Undtagelse fra Reglen tilstedes dog, hvor Delingen angaar saadanne Moser, i  

 hvilke Andre end de til Tørveskjæret Berettigede have den hele Græsningsret,  

 i hvilke Tilfælde der ikke maa tildeles Tørv for Græsning, eller omvendt,  

 uden alle Vedkommendes Samtykke.
 § 7.  Indenrigsministeriet bemyndiges til at  

 foreskrive de nærmere Regler, der i Henhold til foranstaaende Bestemmelser  

 ville være at iagttage ved Mosernes Opmaaling og Taxation, ved Beregningen af  

 Vederlaget for Græsningsretten og Tørveskjæret, samt ved Fordelingen af det  

 Moserne paahvilende Hartkorn og Gammelskat.
§ 8.  Naar alle Lodseierne i en Mose derom kunne blive  

 enige, skal det staae dem frit for at indgaae skriftlige Foreninger om,  

 hvorledes Udskiftningen skal foretages, dog at der med Hensyn til Fordelingen  

 af det de enkelte Andele tilkommende Hartkorn og Gammelskat forholdes efter  

 de almindelige i saa Henseende gjældende Regler, og at ingen Forening  

 herefter gyldigen kan indgaaes, hvorved noget nyt Fællesskab i Afbenyttelsen  

 af en Tørvemose vilde opstaae.
Enhver Overenskomst om, at et bestaaende  

 Fællesskab ikke skal kunne fordres ophævet, er ugyldig.
 § 9.  Har nogen Beneficiarius Lod i en Mose, der  

 ønskes udskiftet, skal Saadant ikke være til Hinder for, at Udskiftningen kan  

 fremmes, dog at der i saa Fald forholdes efter denne Lovs §§ 3 til 7,  

 medmindre rette Vedkommendes Samtykke til mindelig Forening erhverves.
 § 10.  Den ved Fdn. af 23de April 1781, § 25,  

 foreskrevne Vedtagelse til Tinge af de af Selveierbønder indgaaede  

 Udskiftningsforeninger skal herefter ikke være nødvendig, naar saadanne  

 Foreninger ere indgaaede skriftlig og i Vidners Overværelse.
§ 11.  I de Tilfælde, hvor denne Lov ikke foreskriver  

 en anden Fremgangsmaade, skal forøvrigt med Hensyn til Udskiftning af  

 Tørvemoser forholdes paa samme Maade, som i Fdn. af 23. April 1781 angaaende  

 Udskiftningen af Jordfællesskabet er foreskrevet, ligesom ogsaa alle af  

 nærværende Lov flydende Sager, forsaavidt de ikke i Overensstemmelse med § 4  

 i den nævnte Forordning blive at henvise til Afgjørelse ved Domstolene,  

 skulle være de almindelige Regler om Landvæsenscommissionens-Sagers  

 Behandling og Indankning undergivne.
Hvorefter alle Vedkommende sig have at  

 rette.
