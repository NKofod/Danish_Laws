Vejledning om social sikring af  

 lønmodtagere beskæftiget ved international transport inden for  

 EU /EØS) I.
EF-forordning nr. 1408/71 De regler, der gælder for social sikring af  

 arbejdstagere i EU-landene samt Norge, Island og Liechtenstein  

 (EØS-landene) er EF-forordning nr. 1408/71.
 Forordningen gælder for enhver lovgivning om  

 social sikring, der vedrører:
sygesikring og anden sygehjælp, dagpenge ved sygdom  

 og fødsel ·  

 	invalide- og førtidspensioner ·  

 	alderspension (folkepension) ·  

 	enke- og børnepensioner ·  

 	arbejdsskadeforsikring ·  

 	begravelseshjælp ·  

 	arbejdsløshedsforsikring og ·  

 	familieydelser.
 I forordning nr. 1408/71 er fastsat regler for, hvilket  

 lands lovgivning om social sikring lønmodtagere skal være  

 omfattet af - det såkaldte lovvalg.
 Valget af lovgivning vedrører både  

 arbejdsgiver og lønmodtager og gælder for både rettigheder  

 og pligter efter den lovgivning, som lønmodtageren skal være  

 omfattet af.
II.
De særlige regler for lønmodtagere, der  

 arbejder ved international transport Internationale transportarbejdere er personer, der normalt  

 har lønnet beskæftigelse på to eller flere landes  

 område, og som tilhører det kørende eller flyvende  

 personale, der for andres eller egen regning foretager international  

 befordring af gods eller passagerer   det drejer sig fx om  

 eksportchauffører, turistbuschauffører, piloter og  

 kabinepersonale.
Lønmodtagere, der arbejder ved international  

 transport i EØS, er som hovedregel omfattet af lovgivningen om social  

 sikring i arbejdsgiverens hjemstedsland.
Dette gælder, uanset at  

 lønmodtageren har bopæl i et andet EØS-land.
 Der gælder følgende undtagelser:
 ·  

 	Når lønmodtageren udfører sit arbejde for en filial  

 eller fast repræsentation og ikke for virksomhedens hovedafdeling, er  

 lønmodtageren omfattet af lovgivningen i det land, hvor filialen eller  

 repræsentationen ligger.
 ·  

 	Hvis lønmodtageren overvejende udfører arbejde i sit  

 bopælsland, er pågældende omfattet af dette lands  

 lovgivning.
III.
Afgørelse af lovvalg 1. Hvem træffer afgørelsen i Danmark Afgørelse af, om en lønmodtager er omfattet  

 af dansk lovgivning, træffes af Den Sociale Sikringsstyrelse.
 Når en dansk virksomhed ansætter en  

 lønmodtager til arbejde ved international transport, skal arbejdsgiver  

 og lønmodtager rette henvendelse til Styrelsen.
Lønmodtagere, der bor i Danmark og arbejder for  

 udenlandske virksomheder, skal rette henvendelse, hvis de overvejende  

 arbejder i Danmark.
Det samme gælder for lønmodtagere, der  

 arbejder for en filial/fast repræsentation i Danmark.
2. Hvilke oplysninger skal foreligge for at der kan træffes  

 afgørelse Ved henvendelse til Styrelsen medsendes et udfyldt  

 oplysningsskema.
Spørgsmålene på skemaet besvares på  

 grundlag af lønmodtagerens forventede  

 beskæftigelsesmønster.  Skemaet fås hos Styrelsen.
 Hvis lønmodtageren er ansat til at varetage  

 bestemte afgrænsede arbejdsopgaver, fx kørsel/flyvning på  

 bestemt rute eller kørsel/flyvning i/til bestemte lande, må den  

 anslåede fordeling af beskæftigelsen på de enkelte lande  

 bruges som udgangspunkt for besvarelserne.
 Hvis pågældende er ansat til generelt at  

 indgå i virksomhedens arbejdsopgaver ved international transport,  

 må tages udgangspunkt i hvilke lande firmaet normalt har aktivitet og  

 en anslået fordeling af aktivitet i de enkelte lande.
 Hvis virksomheden har en filial eller fast  

 repræsentation i et andet EØS-land, skal det oplyses, om  

 lønmodtageren udfører sine arbejdsopgaver for denne filial  

 eller repræsentation.
3. Hvilke forhold skal der lægges vægt på Ved oplysning om arbejdsforholdene skal antal  

 arbejdstimer, herunder køre/flyvetid, foretagne af- og  

 pålæsninger i det enkelte land indgå.
En evt.  

 skattemæssig fordeling af indtjeningen i de enkelte lande kan bruges  

 som grundlag for besvarelsen.
Den Sociale Sikringsstyrelse, den 1. juli  

 1998 Anni Banke /Birgitte Borker Rasmussen Bilag 1 Vejledningen blev udsendt med nedenstående følgeskrivelse af  

 1. juli 1998:
Orientering om social sikring - internationale  

 transportarbejdere1)  - ny  

 afgørelseskompetence (Til samtlige kommuner og amter m.fl., virksomheder mv. der  

 beskæftiger sig med international transport) Fra 1. juli 1998 træffer Den Sociale Sikringsstyrelse  

 afgørelse om, hvorvidt en international transportarbejder er omfattet  

 af dansk lovgivning om social sikring efter EF-reglerne2) .
 Det er de sædvanlige, kompetente danske myndigheder, der  

 træffer afgørelse om ret til ydelser og betaling af bidrag efter  

 dansk lovgivning om social sikring på baggrund af Den Sociale  

 Sikringsstyrelses afgørelse af, at en international transportarbejder  

 er omfattet af dansk lovgivning om social sikring.
 Hvis en international transportarbejder før 1. juli 1998  

 allerede er omfattet af dansk lovgivning om social sikring efter EF-reglerne,  

 skal Den Sociale Sikringsstyrelse ikke træffe ny afgørelse efter  

 den 1. juli 1998 - heller ikke ved fornyelse af sygesikringsblanketter  

 mv.
Ved nyansættelser efter 1. juli 1998 skal det vedlagte  

 oplysningsskema sendes til Den Sociale Sikringsstyrelse til brug for  

 behandling og afgørelse af sagen.
Det samme gælder ved  

væsentlige ændringer i det eksisterende  

 ansættelsesforhold og/eller beskæftigelsesmønster, der kan  

 få betydning for sikringsforholdet.
Se vedlagte vejledning.
 Af vedlagte liste fremgår det, til hvem denne orientering er sendt.  

 Vi har bestræbt os på at sende til alle, som orienteringen kan  

 have betydning eller interesse for.  Vi vil gerne kontaktes, hvis der er  

 forslag til andre myndigheder, virksomheder, selskaber mv., der kan have  

 glæde af materialet.
Ændringen i EF-reglerne er offentliggjort i EF-tidende nr.
L 168 den  

 13. juni 1998 som Rådets Forordning nr. 1223/98 af 4. juni 1998. Se  

 artikel 2, nr. 12.
 1)   Internationale transportarbejdere er  

 personer, der normalt har lønnet beskæftigelse på to eller  

 flere landes område, og som tilhører det kørende eller  

 flyvende personale, der for andres eller egen regning foretager international  

 befordring af gods eller passagerer   det drejer sig fx om  

 eksportchauffører, turistbuschauffører, piloter og  

 kabinepersonale.
