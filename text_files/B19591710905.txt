 1. Definitioner.
 1.1 Ved målflyvning forstås flyvning med et luftfartøj, der fungerer som  

 mål ved militære afdelingers eller hjemmeværns øvelser, når der til udøvelsen  

 ikke kræves særlige installationer i eller på luftfartøjet.
 1.2 Ved målbugsering forstås flyvning med samme formål som i punkt 1.1  

 anført, når luftfartøjet har installationer, der benyttes til at bugsere mål  

 ved sigte- eller skydeøvelser.
 1.3 Ved reklameflyvning forstås flyvning med luftfartøjer, der benytter på  

 krop eller bæreplaner installerede reklameanordninger, eller som bugserer et  

 reklamebanner eller anden reklamegenstand.
 1.4 Ved reklamenedkastning forstås nedkastning af reklamesedler eller  

 andre reklamegenstande fra luftfartøjer.
 2. Almindelige bestemmelser.
 2.1 Til de under afsnit 1 nævnte former for flyvning kræves særlig  

 tilladelse af luftfartsdirektoratet efter ansøgning på særlige blanketter,  

 som fås ved henvendelse til direktoratet.
 2.2 For luftfartøjer, der anvendes til de i denne BL nævnte former for  

 flyvning, skal der tegnes en forsikring, der dækker den særlige risiko for  

 skader på personer og ting på jorden, der fremkaldes af sådanne flyvninger.
 2.3 Kun det til føring af luftfartøjet og det til betjening af  

 specialudstyret eller til udkastning af reklamesedler (reklamegenstande)  

 nødvendige personel må være ombord under nævnte flyvningers udførelse.
 3. Landingspladser.
 3.1 De i denne BL nævnte former for flyvning må udføres fra offentlige  

 lufthavne, fra midlertidige offentlige landingspladser og fra militære  

 landingspladser, såfremt vedkommende myndigheders tilladelse dertil er  

 indhentet.
 3.1.1 Den anvendte start/landingsretning skal have en sådan størrelse, at  

 startdistancen til og landingsdistancen fra 15 meters højde over arealet ikke  

 overstiger dets anvendelige udstrækning.
 I indflyvningszonen til og fra flyvningszonen til disse retninger må der  

 ikke forefindes hindringer, der når op over en skrålinie på 1:25 fra det  

 anvendelige areals grænser.
 3.1.2 I opfisknings/nedkastningsretningen for reklamebannere må der ikke  

 forefindes hindringer, der når op over en skrålinie på 1:40, regnet fra det  

 pågældende areals grænser.
 3.2 Flyvningerne kan endvidere udføres fra ikke godkendte arealer på  

 følgende betingelser:
 3.2.1 Ejerens eller brugerens tilladelse til pladsens benyttelse skal  

 indhentes forud for beflyvningen og nærmere oplysninger om pladsens tilstand,  

 såfremt luftfartsforetagendet ikke har besigtiget den fra jorden, samtidig  

 indhentes.
 3.2.2 Vedkommende politimyndighed skal underrettes og de af denne  

 eventuelle fremsatte krav skal efterkommes.
 3.2.3 Pladsen skal have en sådan størrelse og sådanne indflyvningsforhold,  

 at de i punkterne 3.1.1 og 3.1.2 nævnte krav kan opfyldes.
 3.2.4 Arealet skal have en bredde af mindst 100 meter og overfladen skal  

 være jævn og fast med hældninger på ikke over 1:70. Bevoksningens højde må  

 ikke overstige 20 cm.
 4. Udførelse af flyvningerne.
 4.1 Reklameflyvning.
 4.1.1 Reklameflyvning og reklamenedkastning må kun finde sted efter forud  

 indhentet tilladelse dertil af vedkommende politimyndighed.
 4.1.2 Ved nedkastning af reklamesedler skal følgende iagttages:
 4.1.2.1 Sedlernes størrelse må ikke overstige 12 18 cm.
 4.1.2.2 Det anvendte papirs vægt må ikke overstige 100 gram pr.  

 kvadratmeter.
 4.1.2.3 Sedlerne skal være således fordelt og pakket, at de ved  

 udkastningen fuldstændig frigøres fra hverandre.
 4.2 Målflyvning.
 4.2.1 Målflyvninger over rent militære områder, d.v.s. områder der ejes af  

 militæret og kun anvendes til militært øvelsesbrug, må efter aftale med  

 vedkommende militære chef foregå i højder ned til 50 meter over terrænet  

 eller vandet under forudsætning af, at nedstigning til og opstigning fra  

 nævnte højde finder sted indenfor områdets grænser.
 4.3 Målbugsering.
 4.3.1 Al målbugsering skal foregå under VMC-forhold.
 4.3.2 Flyvning må ikke finde sted ved vindstyrke over 30 kts i  

 flyvehøjden.
 4.3.3 Der må normalt kun udføres rate I drej (3 grader i sek.) og under  

 ingen omstændigheder mere end rate II (6 grader i sek.).
 4.3.4 Flyvningen skal udføres således, at slæbemålet til stadighed,  

 bortset fra opfiskning og nedkastning, befinder sig i de i  

 »Lufttrafikreglerne« anførte minimumsflyvehøjder.
 Føreren må derfor tage i betragtning, at slæbemålet erfaringsmæssigt  

 hænger 25 pct. af wirelængden lavere end luftfartøjet under ligeudflyvning og  

 indtil 50 pct. lavere under drej.
 4.3.5 Slæbemål skal normalt udsættes eller opfiskes over eller fra  

 pågældende skydeterræn.
 4.3.6 Flyvning må normalt kun finde sted inden for de i NOTAM DANMARK og  

 AIP offentliggjorte grænser for vedkommende fareområde.
 4.3.7 Nedkastning af slæbemål skal normalt finde sted over vedkommende  

 skydeterræn, og nærmere aftale vedrørende nedkastningen må træffes med  

 vedkommende militære myndighed.
 4.3.8 Ved enhver nedkastning af slæbemål skal der være et hindringsfrit  

 areal til rådighed til dette formål.
 Områdets udstrækning i nedkastningsretningen skal være mindst 50 pct. mere  

 end den anvendte wires længde.
4.3.9 Såfremt der måtte opstå vanskeligheder med udløsningen af  

 slæbemålet, som bevirker, at luftfartøjet med udsat slæbemål må søge landing  

 på militær eller civil flyveplads, må der ikke flyves uden for vedkommende  

 fareområde, før flyveledelsens tilladelse dertil er indhentet.
De af militære  

 eller civile flyveledelsers givne anvisninger for indflyvning og landing skal  

 nøje efterkommes.
 4.3.10 Såfremt det undtagelsesvis viser sig umuligt at udsætte/opfiske  

 eller nedkaste slæbemål over eller fra det i punkt 4.3.5 og 4.3.7 nævnte  

 terræn skal vedkommende flyvekontrolmyndighed underrettes så betids, at evt.  

 NOTAM om til- og fraflyvning kan blive udsendt.
 4.4 Brændstof og oliebeholdning.
 4.4.1 Der skal medføres en brændstof- og oliebeholdning, der er  

 tilstrækkelig til flyvning fra startstedet via beregnet rute til  

 bestemmelsesstedet og videre til evt. alternativ landingsplads plus til 45  

 minutters flyvning ved normal marchfart.
 4.5 Flyvning i kontrolleret luftrum og i kontrolzoner.
 4.5.1 Såfremt nogen af de i denne BL nævnte former for flyvning finder  

 sted indenfor kontrolleret luftrum eller i kontrolzoner, skal der forud  

 indhentes tilladelse dertil af vedkommende flyvekontrolmyndighed.
 5. Personel.
5.1 En fører af et luftfartøj, der udfører de i denne BL nævnte former for  

 flyvning erhvervsmæssigt, skal mindst være i besiddelse af B-certifikat.
For  

 ikke-erhvervsmæssig udførelse skal føreren mindst være i besiddelse af  

 A-certifikat.
 5.2 Udføres der målbugsering eller reklamebugsering, skal føreren tillige  

 være i besiddelse af det i »Bekendtgørelse om udfærdigelse af reglement  

 om luftfartscertifikater m.v. (P.E.L.)» krævede »Bevis som fører af  

 flyvemaskine ved slæbemålsflyvning, slæb af banner og lignende«.
 5.3 Nødvendigt personel, der medføres ombord til betjening af  

 specialudstyr eller lignende, skal være fortrolig med betjening heraf, og det  

 er førerens pligt at forvisse sig herom før starten.
5.4 Ved målbugsering, der finder sted ved militære øvelser, hvorunder der  

 vil blive afholdt skydeøvelser mod det bugserede mål, skal samtlige  

 ombordværende være udrustet med faldskærm.
Såfremt luftfartøjets siddepladser  

 ikke tillader, at skærmene kan bæres under flyvningen, skal skærmenes  

 anbringelse være godkendt af luftfartsdirektoratet.
 6. Materiel.
 6.1 Luftfartøjet.
 6.1.1 Et luftfartøj, der agtes anvendt til målflyvning eller  

 reklamenedkastning, skal ikke have nogen speciel godkendelse hertil, hvis der  

 ikke medføres specialudstyr.
 6.1.2 Et luftfartøj, der anvendes til målbugsering eller reklameflyvning,  

 hvorunder det bugserer reklamebanner eller anden reklamegenstand, eller som  

 på krop eller planer har installeret reklameanordninger, skal være godkendt  

 dertil, og en godkendelse vil blandt andet være afhængig af, at nedennævnte  

 krav er opfyldt:
 6.1.2.1 Udover de normale flyve- og motorinstrumenter skal der forefindes  

 termometre til måling af cylindertemperatur og olietemperatur samt et  

 variometer.
6.1.2.2 Luftfartøjet skal have sådanne flyveegenskaber, at det med  

 maksimum tilladte bugsermål eller reklameudstyr kan stige til en højde af  

 mindst 500 meter over det terræn, hvorover flyvningerne agtes udført, ved en  

 egenfart, der ligger mindst 30 pct. over den af luftfartøjets fabrikant  

 opgivne stallingshastighed for stalling uden anvendelse af flaps og motor og  

 med optrukket understel.
I nævnte højde skal luftfartøjet være i stand til at  

 præstere en stigeevne på mindst 1/2 m/sek.
 Under enhver fase af flyvningen må motor- og propellerindstillingen ikke  

 overstige de af motorfabrikanten opgivne maksimumværdier, ligesom olie- og  

 cylindertemperaturer skal ligge inden for de tilladte grænser.
 6.2 Specielle installationer.
6.2.1 Specielle installationer, slæbemål, reklamebanner m.v. skal  

 godkendes af luftfartsdirektoratet.
Dokumentation herfor skal medføres ombord  

 under flyvning.
 6.3 Sikkerhedsattester og særlige eftersyn.
 6.3.1 Sikkerhedsattest, der udover kravene i BL 1-1 tillige skal omfatte  

 de specielle installationer, skal udfærdiges:
 1. I alle tilfælde, hvor der findes specielle  

 installationer i luftfartøjet.
 2. I alle tilfælde, hvor der medføres personel i  

 luftfartøjet, som ikke er fast beskæftiget i vedkommende  

 luftfartsforetagende.
 3. I alle tilfælde, hvor flyvehøjden i henhold til  

 punkt 4.2.1 vil komme under 150 meter.
 6.3.2 Udover inspektioner i forbindelse med udstedelse af sikkerhedsattest  

 skal slæbemål, reklamebanner o.l. samt tilbehør hertil underkastes et  

 grundigt tilsyn før hver start.
