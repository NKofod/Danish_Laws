I Anledning af et Andragende fra den Keiserl. Østerrigsse Charge  

 d'affaires, hvori meddeles, at Paven har til Hensigt at overdrage det  

 apostoliske Vicariat for Norden til Administratoren for Districtet  

 Osnabrück, Biskop Lüpke, har Kongen bifaldet hvad Cancelliet har  

 anført om, at det strider mod Rigets Grundlov at anerkiende nogen apostolisk  

 Vicar for Danmark, ligesom og den iøvrigt af Cancelliet foreslaaede  

 Afgiørelsesmaade i det Væsentlige.
Imidlertid har Kongen fundet, at den for  

 Danmark og Hertugdømmene fælles Meddelelse, som giennem Departementet for de  

 udenlandske Sager vil blive at give til den Keiserlig Østerrigske Legation,  

 bør gaae ud paa, at der ikke vil møde nogen Hindring for, at Biskop  

 Lüpke i Osnabrück overtager den biskoppelige Jurisdiction i de  

 geistlige Anliggender, som vedkomme de romersk-catholske Indvaanere i Danmark  

 og Hertugdømmene Slesvig, Holsteen og Lauenborg, saaledes som den hidtil  

 factisk har været udøvet,sidst af Biskoppen i Paderborn, og saaledes som  

 samme kan bestaae med Landets Love, men at disse ikke tilstede nogen  

 umiddelbar Virksomhed af en catholsk elle apostolisk Vicar i bemeldte Kongens  

 Lande, og at, som Følge deraf, Biskop Lüpke ikke kan være berettiget til  

 personligen at udøve nogen Function sammesteds eller træde i umiddelbar  

 Forbindelse med Menighederne eller de enkelte romersk-catholske Indvaanere,  

 det Tilfælde alene undtaget, at der handles om at ansætte en ny Præst paa de  

 Steder, hvor dette er tilladt, saa at den biskoppelige Jurisdiction udenfor  

 dette Tilfælde kun kan udøves giennem de ansatte Præster, hvorhos enhver  

 Præst, føren han maa udøve sit Embede, har at ansøge Kongelig Approbation  

 derpaa, der ikke vil blive meddeelt uden under Betingelse af, at han  

 nøiagtigen efterlever Landets Love, og at den vil blive taget tilbage,  

 saafremt han maatte giøre sig skyldig i nogen Overtrædelse af samme, ligesom  

 ingen kirkelige Anordninger igiennem Præsterne maae blive bekiendtgjorte for  

 de catholske Menigheder, medmindre Kongens Samtykke dertil er blevet ansøgt  

 og meddeelt.
Iøvrigt vil det, som ifølge det Foranførte skal iagttages ved  

 Ansættelse af catholske Geistlige, ikke have Anvendelse med Hensyn til de ved  

 den i Kiøbenhavn værende catholske Menighed fungerende Keiserlig Østerrigske  

 Legationspræster.
