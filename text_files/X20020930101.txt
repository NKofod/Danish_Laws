Moderselskabs genbeskatning af datterselskabs  

 underskud Ligningsrådet blev i en konkret sag anmodet om at tage stilling til,  

 hvorvidt en likvidation af et tysk datterselskab alene ville medføre  

 begrænset efterbeskatning af fratrukne underskud hos det danske  

 moderselskab jævnfør Ligningsloven § 33 E, stk. 3, uanset salget  

 i Tyskland fortsatte efter likvidationen.
Såfremt dette  

 spørgsmål blev besvaret benægtende blev  

 Ligningsrådet anmodet om at tage stilling til, hvorvidt en ny  

 samarbejdsaftale med en eller flere tyske handelsvirksomheder/grossister  

 ville ændre besvarelsen.
 Følgende forhold var oplyst i sagen:
Moderselskabet havde eksisteret i ca. 15 år, og det tyske  

 datterselskab i 5 år.
Salget i Tyskland blev forud for stiftelsen af  

 det tyske datterseskab varetaget af tyske handelsvirksomheder, som  

 således fungerede som grossister for produkterne.
Med baggrund i  

 utilfredsstillende salgsresultater blev det tyske selskab stiftet med det  

 formål at forøge markedsføringsindsatsen og for at  

 gøre moderselskabet uafhængig af tyske agenter, med en formodet  

 væsentlig salgsstigning til følge.
Den forventede stigning kunne imidlertid slet ikke bære  

 omkostningerne i forbindelse med etableringen, hvorfor man fra 5 ansatte  

 gradvist reducerede bemandingen til i 2001 kun at omfatte 1 administrativt  

 ansat.
De etablerede tyske kunder blev i teknisk og salgsmæssig  

 henseende forsøgt serviceret af personale ansat i det danske  

 moderselskab, efter at man var nødsaget til at afskedige de tyske  

 medarbejdere.
Af besparelseshensyn påtænkte man derfor en likvidation af det  

 tyske datterselskab, og det danske moderselskab skulle i den forbindelse ikke  

 overtage aktiver udover almindeligt kontorhold.
Forud for likvidationen ville  

 datterselskabets debitorer og øvrige tilgodehavender blive inddrevet  

 og bankgæld mm. blive indfriet af moderselskabet som følge af en  

 kaution herfor.
Endvidere ville det blive nødvendigt at afskrive  

 moderselskabets tilgodehavende på ca. kr. 2.000.000 i datterselskabet.  

 Det samlede beløb for indfrielse og tab ville svare til det underskud,  

 der var fratrukket i moderselskabets indkomst som følge af  

 sambeskatning.
Når der blev truffet beslutning om likvidation, ville de  

 tyske kunder efter en information herom - og forhåbentlig accept, i  

 videst muligt omfang blive betjent og faktureret fra det danske selskab.
 Hvis et udenlandsk selskab, som udtræder af en sambeskatning med et  

 dansk moderselskab, har haft underskud i sambeskatningsperioden, som er  

 fradraget i andre selskabers skattepligtige indkomst, og som ikke modsvares  

 af senere års overskud, følger det af ligningslovens § 33 E,  

 stk. 1, at det danske moderselskabs skattepligtige indkomst forhøjes  

 med et tilsvarende beløb i det indkomstår, hvor det udenlandske  

 selskab udtræder af sambeskatningen (genbeskatning af underskud).
Efter ligningslovens § 33 E, stk. 3, er genbeskatning af underskud  

 begrænset til likvidationsavancen med tillæg af skattefrie  

 udbytter og aktieavancer hidrørende fra det udenlandske selskab i de  

 seneste fem år, når datterselskabet likvideres, medmindre  

 datterselskabets virksomhed helt eller delvist overføres til  

 koncernforbundne selskaber i forbindelse med likvidationen.
Hvis dette er  

 tilfældet, udløses der fuld genbeskatning efter ligningslovens §  

 33 E, stk. 1 og 2.
 Hvis datterselskabernes virksomhed ikke overføres i forbindelse med  

 likvidationen, men i stedet afhændes helt eller delvist til et  

 koncernforbundet selskab forinden, følger det ligeledes af  

 ligningslovens § 33 E, stk. 2, at der udløses fuld genbeskatning.
 Det fremgår bl.a. af cirkulære nr. 82 af 29/5 1997 om  

 international beskatning, pkt. 6, at der ved vurderingen af om  

 afhændelse af aktiver i relation til ligningslovens § 33 E, stk. 2  

 anses for at være en hel eller delvis afhændelse af virksomhed i,  

 tages udgangspunkt i den almindelige skatteretlige forståelse af  

 begrevet "virksomhed".
 Det beror således på en konkret vurdering om det, der  

 afhændes, må anses for at være en hel eller delvis  

 afhændelse af en virksomhed.
 Ligningslovens § 33, E, stk. 2, tilsigter at sikre, at genbeskatning sker,  

 forinden et datterselskab afhænder den overskudsgivende del af  

 virksomheden til et andet selskab i koncernen, som ikke indgår i  

 sambeskatningen.
Afståelse af enkeltstående aktiver (eller passiver)  

 udgør derfor som udgangspunkt ikke en hel eller delvis afståelse  

 af en virksomhed.
Dette gælder særligt i forhold til  

 omsætningsaktiver - herunder aktiver, der må kvalificeres som  

 omsætningsaktiver.
I tilfælde af, at datterselskabet fungerer som holdingselskab, er  

 datteselskabets virksomhed aktiebesiddelse.
I sådanne tilfælde er  

 aktieposten et anlægsaktiv.
En hel eller delvis afståelse af en  

 sådan aktiepost anses for at være en hel eller delvis  

 afståelse af en virksomhed.
 Det følger af cirkulæret, at disse principper også  

 finder anvendelse ved vurderingen af, hvorvidt et selskab, efter en  

 lividation , helt eller delvist er blevet overført til et  

 koncernforbundet seslskab i forbindelse med likvidationen, jf. ligningslovens  

 § 33 E, stk. 3.
 De spørgsmål, som selskabet ønsker afklaret er,  

  hvorvidt genbeskatning af underskud kan ske begrænset efter  

 ligningslovens § 33 E, stk. 3, ved datterselskabernes likvidation, eller om  

 de påtænkte dispositioner, som beskrevet ovenfor, vil  

 udløse fuld genbeskatning efter ligningslovens § 33 E, stk. 1 eller 2.
 Den skattepligtige indkomst i det tyske datterselskab (opgjort efter  

 danske regler) har udgjort:
Indkomståret 1998 - 1.294.787 kr.
 heraf anvendt 1.294.787 kr.
Indkomståret 1999 - 1.768.208 kr.
 heraf anvendt 1.297.778 kr.
Indkomståret 2000 - 958.610 kr. (ej lignet) heraf anvendt  958.610 kr.
Indkomståret 2001 - 695.459 kr. (ej lignet) heraf anvendt    695.459 kr.
 I ledelsens årsberetning for indkomstårene 2000, 2001 er  

 anført:
"Udviklingen i Tyskland er fortsat positiv, men er som følge af en  

 bevidst ført rabatpolitik stadig ikke overskudsgivende.
Der kan dog  

 konstateres væsentlige forbedringer, og det forventes, at der i 2000/01  

 - 2001/02 - vil blive et positivt driftsresultat." Den skatteansættende myndighed afgav i brev af 12. april 2002 en  

 udtalelse i sagen.
Der blev henvist til kommentaren til  

 spørgsmål nr. 30 til Ministersvar til L 118 ,offentliggjort i  

 Skat Udland 1996, nr. 6. Denne kommentar har følgende ordlyd:
 "Det fremgår af bestemmelsen af ligningslovens § 33 E, stk. 3, at  

 hvis sambeskatningen ophører som følge af datterselskabets  

 konkurs eller likvidation, uden at datterselskabets virksomhed helt eller  

 delvis overføres til et koncernforbundet selskab, så  

 begrænset sambeskatningen i forbindelse med  

 sambeskatningsophøret.
Adgangen til sambeskatning med udenlandske datterselskaber kan anskues som  

 en skattekredit f.eks. til påbegyndelse af nye aktiviteter igennem  

 datterselskaber i udlandet.
Viser de nye aktiviteter sig profitable, skal  

 skattekreditten i forbindelse med underskud i opstartsfasen tilbagebetales,  

 efterhånden som datterselskabet giver overskud.
I tilfælde hvor  

 de påbegyndte aktiviteter viser sig uprofitable, er der ikke samme  

 grundlag for skattekredittens indfrielse.
Dette er baggrunden for den  

 lempeligere genbeskatning i den foretående bestemmelse i ligningslovens  

 § 33 E, stk. 3 Den lempeligere genbeskatning finder dog ikke anvendelse i tilfælde,  

 hvor datterselskabets virksomhed overføres helt eller delvist til et  

 koncernforbundet selskab.
Formålet med denne begrænsning er at  

 undgå, at genbeskatningen udhules ved, at datterselskabet likvideres  

 efter den tabsgivende opstartsfase samtidig med, at datterselskabets  

 virksomhed, når den bliver overskudsgivende, videreføres i et  

 koncernforbundet selskab uden genbeskatning af de tidligere fratrukne  

 underskud.
Efter den foreslåede bestemmelse i ligningslovens § 33 E, stk. 3,  

 anvendes kursgevistlovens § 6 B, stk. 3 (nu § 4, stk. 2) ved vurderingen af,  

 hvilke selskaber der anses for koncernforbundne.
Dette medfører dog  

 ikke, at der ved enhver likvidation, hvor der udloddes likvidationsprovenu  

 til moderselskabet i form af aktiver, skal ske en fuld genbeskatning efter  

 ligningslovens § 33 E, stk.1. I tilfælde hvor de aktiver, der udloddes  

 til moderselskabet, samlet må anses for at udgøre en virksomhed  

 efter de almindelige skatteretlige principper, så vil likvidation  

 udløse en genbeskatning efter den foreslåede bestemmelse i  

 ligningslovens § 33 E, stk. 1.
Modsat hvis der til moderselskabet efter afviklingen af datterselskabet i  

 forbindelse med likvidationen alene udloddes enkelte aktiver, der ikke  

 udgør en virksomhed.
I så fald finder de foreslåede  

 bestemmelser i ligningslovens § 33 E, stk. 3 og 4 anvendelse." Forespørgers repræsentant oplyste til sagen, at aktiviteterne  

 i det tyske datterselskab i 2001 og 2002 har været uforandret i forhold  

 til tidligere år.
Selskabet har været og er stadig et  

 salgsselskab for det danske moderselskabs produkter.
Forskellen i forhold til  

 tidligere år er alene, at antallet af ansatte er kraftigt reduceret, og  

 som omtalt telefonisk er den sidste tyske medarbejder netop fratrådt.  

 Såfremt selskabet ikke likvideres, vil der blive ansat 1-2 nye  

 sælgere.
Repræsentanten vedlagde en opgørelse af aktiver i det tyske  

 selskab pr. 30. september 2001. Såfremt selskabet blev likvideret,  

 ville tilgodehavender blive inddrevet forud for likvidationen.
Endvidere  

 ville eventuelle likvide beholdninger blive anvendt til nedbringelse af  

 mellemregning med moderselskabet.
De resterende aktiver, som ville  

 bestå af en PC´er og kontorinventar, ville blive solgt eller skrottet  

 før eller i forbindelse med den endelige likvidation.
Forespørgers repræsentant henviste endelig til  

 Landsskatterettens kendelse af 27.november 2001, SKM2002.36.LSR.
Det var  

 således repræsentantens opfattelse, at forholdene i denne sag var  

 anologe med nærværende sag, idet det måtte formodes, at det  

 danske selskab i den nævnte sag fortsætter sit salg i Sverige  

 efter lividationen.
Ligningsrådet henviste indledningsvist til en række faktuelle  

 forhold, herunder - at moderselskabet påtænkte en likvidation af det tyske  

 datterselskab, og at moderselskabet i den forbindelse ikke skulle overtage  

 aktiver udover almindeligt kontorhold.
Forud for likvidationen ville  

 datterselskabets debitorer og øvrige tilgodehavender blive inddrevet  

 og bankgæld mm. blive indfriet af moderselskabet som følge af en  

 kaution herfor.
Endvidere ville det blive nødvendigt at afskrive  

 moderselskabets tilgodehavende på ca. kr. 2.000.000 i datterselskabet.  

 De resterende aktiver, som ville bestå af en PC´er og kontorinventar,  

 ville blive solgt eller skrottet før eller i forbindelse med den  

 endelige likvidation.
Det samlede beløb for indfrielse og tab ville  

 svare til det underskud, der er fratrukket i moderselskabets indkomst som  

 følge af sambeskatning.
- at når der blev truffet beslutning om likvidation, ville de tyske  

 kunder efter en information herom - og forhåbentlig accept, i videst  

 muligt omfang blive betjent og faktureret fra det danske selskab.
Det ville  

 muligvis blive aktuelt at indgå nye samarbejdsaftaler med en eller  

 flere tyske handelsvirksomheder/grossister efter likvidationen.
 Ligningsrådet fandt herefter, at det afgørende  

 spørgsmål i sagen var, om ovenstående faktuelle forhold  

 efter en konkret vurdering måtte betragtes som "overførsel"  

 eller "afhændelse" af datterselskabernes virksomhed til det danske  

 moderselskab, således at der skulle ske fuld genbeskatning af underskud  

 i medfør af ligningslovens § 33 E, stk. 2 eller 3, jf. stk. 1.
Det var Ligningsrådets opfattelse, at det der skulle  

 overføres fra det tyske datterselskab til det danske moderselskab var  

 varetagelsen af salget af koncernens produkter i Tyskland.
Selvom  

 moderselskabets videreførelse af datterselskabets tidligere  

 aktiviteter skete i en vis ændret form, var det i realiteten den samme  

 aktivitet, der nu skulle varetages af moderselskabet, nemlig salget på  

 det tyske marked.
Ligningsrådet fandt herefter, at den fulde genbeskatning ikke kunne  

 undgås ved at ændre de formelle rammer for den overtagne  

 virksomhed.
Rådet fandt således, at de påtænkte  

 dispositioner, i relation til ligningslovens § 33 E, stk. 2 og 3, efter en  

 konkret vurdering måtte betragtes som overførsel af virksomhed  

 til moderselskabet, herunder eventuel goodwill, jf. ledelsens  

 foranstående forventninger til fremtiden, jf.
SKM2002.31 LR.
