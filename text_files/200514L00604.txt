Betænkning afgivet af Sundhedsudvalget den 27. april 2006 Betænkning over Forslag til lov om autorisation af  

 sundhedspersoner og om sundhedsfaglig virksomhed [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 6 ændringsforslag til  

 lovforslaget.
2. Udvalgsarbejdet Lovforslaget blev fremsat den 14. december 2005 og var til 1.  

 behandling den 12. januar 2006. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 10 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 10. november 2005  

 dette  

 udkast til udvalget, jf. alm. del − bilag 95. Den 5. januar 2006 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Bandagister, Danske Osteopater, Farmakonomforeningen, FOA  Fag og Arbejde, Foreningen af Vikarbureauer i  

 Danmark, Jesper Nygart, Nygart  

 Privathospital, Patientforeningen Danmark og Jan Sæther, Beder.
 Ministeren har over for udvalget kommenteret de skriftlige  

 henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danske Osteopater, Farmakonomforeningen, FOA  Fag og Arbejde, Jesper Nygart, Nygart  

 Privathospital, og Jan Sæther, Beder.
Spørgsmål Udvalget har stillet 51 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Udvalget bemærker, at det ønsker, at Sundhedsstyrelsen inden  

 juni 2007 i samarbejde med foreningen Danske Bandagister afdækker  

 muligheden og behovet for at lave et afgrænset virksomhedsforbehold  

 for bandagisterne.
Socialdemokratiets og Det Konservative Folkepartis  

 medlemmer af udvalget udtaler, at Socialdemokratiet og Det Konservative  

 Folkeparti nøje vil følge arbejdsgruppernes arbejde, jf.  

 ministerens  

 svar på spørgsmål 42 og 43, da det er Socialdemokratiets og Det  

 Konservative Folkepartis opfattelse, at det stadig skal være muligt for  

 kosmetologklinikker at kunne foretage IPL og  

 laserbehandlinger.
Socialdemokratiet  

 og Det Konservative Folkeparti er endvidere af den opfattelse,  

 at arbejdsgrupperne skal være bredt repræsenteret af alle berørte faggrupper,  

 herunder også kosmetologer.
Socialdemokratiets, Socialistisk Folkepartis og Enhedslistens  

 medlemmer af udvalget udtrykker bekymring over, at ministeren med den  

 foreslåede ændring af § 63 i lov om klage- og erstatningsadgang inden for  

 sundhedsvæsenet ændrer den pågældende lovs ikrafttrædelsesbestemmelse  

 til  

 at omfatte klage- og tilsynssager, der afsluttes med en afgørelse efter den  

 1.  

 januar 2006, også for så vidt angår klagesager, der er  

 indgivet  

 til klage- eller tilsynsmyndigheden før den 1. januar 2006.  

 Efter Socialdemokratiets, Socialistisk Folkepartis og Enhedslistens  

 opfattelse kan den foreslåede ændring kritiseres for at  

 være sanktionerende bebyrdende lovgivning med tilbagevirkende kraft,  

 hvilket er i strid med dansk retstradition.
Forholdet forværres  

 efter Socialdemokratiets,  

 Socialistisk Folkepartis og Enhedslistens opfattelse af, at den foreslåede  

 ændring dels ikke indgik i det lovudkast, ministeren sendte i høring forud  

 for  

 fremsættelse af lovforslaget, dels ikke på anden vis har været sendt i  

 høring.
Derved har de parter, der berøres af den foreslåede ændring, ikke  

 haft  

 lejlighed til at kommentere ændringen inden fremsættelsen af  

 lovforslaget  

 − dette uagtet, at de berørte sundhedspersoner må ventes  

 at anse den foreslåede ændring for væsentlig og indgribende, og at god  

 lovkvalitetsskik i øvrigt fordrer, at sådanne ændringer sendes i høring  

 inden fremsættelsen.
Socialdemokratiets  

 medlemmer af udvalget bemærker, at Socialdemokratiet støtter, at de  

 14 eksisterende autorisationslove samles i én lov.
Socialdemokratiet har  

 under udvalgsbehandlingen blandt andet haft fokus på den del af lovforslaget,  

 hvor der lægges op til, at Sundhedsstyrelsen kan bestemme, hvilke  

 sundhedspersoner der må stå for behandling og anvendelse af  

 behandlingsudstyr.  

 Grunden hertil er, at der findes en del læger i dag, der i årevis har  

 foretaget  

 kosmetiske operationer med stor succes uden f.eks. at være plastikkirurger,  

 og  

 derfor har Socialdemokratiet ønsket afklaret, hvilke krav der vil  

 blive stillet.
Socialdemokratiet er tilfreds med ministerens svar  

 på  

 spørgsmål 10, hvor ministeren skriver: »I relation til læger, der ikke er  

 plastikkirurger, men som har stor praktisk erfaring med udførelse af  

 kosmetiske  

 operationer, vil Sundhedsstyrelsen i denne sammenhæng tillægge den  

 praktiske erfaring vægt.« Hvad angår spørgsmålet om  

 § 14-vurdering af overlæger, har Socialdemokratiet noteret sig høringssvaret  

 fra Lægeforeningen og også betænkningen fra 2000 fra Speciallægekommissionen,  

 der anbefaler, at man bibeholder § 14-vurderingen.
Socialdemokratiet har  

 noteret sig, at Sundhedsstyrelsen og ministeren garanterer, at der ikke  

 slækkes på kravene og kvaliteten af kommende  

 overlæger.
Socialdemokratiet vil  

 følge udviklingen nøje og er parat til indgreb, hvis den nye model ikke lever  

 op til de opstillede forventninger.
Dansk Folkepartis medlemmer af udvalget har noteret sig  

 ministerens svar på spørgsmål 42 og 43, der henholdsvis omhandler kosmetiske  

 behandlere og de to arbejdsgrupper, der skal fremkomme med anbefalinger til  

 udmøntning af de faglige bemyndigelser, og hvor der tillige gives udtryk for,  

 at andre kosmetiske behandlinger stadig kan udføres af ikkelæger, men hvor  

 der  

 skal være relevante krav til uddannelse.
Ligeledes fremgår det af ministerens  

 svar, at alle kosmetiske operationer vil blive forbeholdt læger, og at man  

 desuden vil se på den enkeltes uddannelsesniveau.
 Dansk Folkeparti har endvidere noteret sig indenrigs- og  

 sundhedsministerens svar på spørgsmål 49 om, hvorvidt den foreslåede ændring  

 af  

 ordningen for offentliggørelse af klage- og tilsynssager, jf. lovforslagets §  

 95, nr. 3, er bebyrdende lovgivning med tilbagevirkende kraft.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af  

  

 udvalget:
Til § 8 1)  

  

 Efter stk. 2 indsættes som nyt  

 stykke:
»Stk. 3.  

  

 En autoriseret  

 sundhedsperson, der udøver sin virksomhed i praksissektoren, vil ikke kunne  

 fratages sit ydernummer med baggrund i, at vedkommende har fået indskrænket  

 sin  

 ret til virksomhedsudøvelse efter stk. 2.« Stk. 3 bliver herefter stk. 4.
[Opretholdelse af ydernummer] Til § 13 2)  

  

 I  

  

 stk. 1, 1. pkt.,  

  

 ændres »autorisation efter § 36« til:  

 »ordinationsretten efter § 36«.
[Korrektion] Til § 40 3)  

  

 I  

  

 stk. 1, 3. pkt.,  

  

 ændres »ham« til: »den pågældende«.
[Kønsneutral betegnelse] 4)  

  

 I  

  

 stk. 1, 4. pkt.,  

  

 ændres »han« til: »den pågældende«.
[Kønsneutral betegnelse] Til § 42 5)  

  

 I  

  

 stk. 2, 1. pkt.,  

  

 ændres »han« til: »den pågældende«.
[Kønsneutral betegnelse] Ny paragraf 6)  

  

 Efter § 95 indsættes som ny  

 paragraf:
 »§ 01.  

  

 I  

 lov om apoteksvirksomhed, jf. lovbekendtgørelse nr. 657 af 28. juli 1995, som  

 ændret  

 senest ved § 108 i lov nr. 1180 af 12. december 2005, foretages følgende  

 ændring:
1.  

  

 I  

  

 § 22, stk. 1, nr. 5,  

  

 og  

  

 § 32, stk. 1,  

  

 ændres »§ 5 i lov om  

 sundhedsvæsenets centralstyrelse« til: »§ 6 i lov om autorisation af  

 sundhedspersoner og om sundhedsfaglig virksomhed«.« [Konsekvensrettelser] Bemærkninger Til nr. 1 Formålet med bestemmelsen er at fastslå, at en autoriseret  

 sundhedsperson, der udøver sin virksomhed i praksissektoren, opretholder sit  

 ydernummer, selv om vedkommende midlertidigt har fået indskrænket sit  

 virksomhedsområde  

 efter § 8, stk. 2.
Til nr. 2 Efter lovforslagets § 36 kan Sundhedsstyrelsen fratage en læge  

 retten til at ordinere alle eller enkelte grupper af afhængighedsskabende  

 lægemidler for en tid af fra 1 til 5 år eller indtil videre.
 Denne fratagelse eller indskrænkning af ordinationsretten efter  

 § 36 offentliggøres efter bestemmelsen i § 13, stk. 1.
Ved en fejlformulering er der i § 13, stk. 1, anført  

 »autorisation« i stedet for »ordinationsretten«.
Formålet med  

 ændringsforslaget  

 er at rette denne fejlformulering.
Til nr. 3-5 Formålet med ændringsforslagene er at anvende kønsneutrale  

 betegnelser i lovforslaget.
Til nr. 6 Gennemførelse af lovforslaget medfører ophævelse af de dele af  

 lov om sundhedsvæsenets centralstyrelse, der ikke blev ophævet af  

 sundhedsloven  

 og lov om klage- og erstatningsadgang inden for sundhedsvæsenet, jf. § 92,  

 stk.  

 2, nr. 1.
Lov om apoteksvirksomhed henviser i to tilfælde til § 5 i lov om  

 sundhedsvæsenets centralstyrelse.
Denne bestemmelse ophæves og videreføres  

   

 med enkelte redaktionelle ændringer  i lovforslagets § 6. Der er  

 således tale  

 om konsekvensrettelser uden indholdsmæssig betydning.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 111 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 6/2-06 fra læge Jan Sæther, Beder 5 Henvendelse af 8/2-06 fra læge Jesper Nygart, Nygart  

 Privathospital 6 Henvendelse af 31/1-06 fra Danske Bandagister 7 1. udkast til betænkning 8 Henvendelse af 14/2-06 fra Danske Bandagister 9 2. udkast til betænkning 10 Nyt tidspunkt for betænkningsafgivelse 11 Henvendelse af 3/3-06 fra Danske Bandagister 12 Henvendelse af 2/3-06 fra Foreningen af Vikarbureauer i  

 Danmark 13 3. udkast til betænkning 14 Nyt tidspunkt for betænkningsafgivelse 15 Henvendelse af 22/3-06 fra FOA  Fag og Arbejde 16 4. udkast til betænkning 17 Nyt tidspunkt for betænkningsafgivelse 18 Henvendelse af 28/3-06 fra Farmakonomforeningen 19 Henvendelse af 31/3-06 fra Danske Osteopater 20 5. udkast til betænkning 21 Nyt tidspunkt for betænkningsafgivelse 22 Henvendelse af 11/4-06 fra Patientforeningen Danmark 23 Nyt tidspunkt for betænkningsafgivelse 24 6. udkast til betænkning Oversigt over spørgsmål og svar vedrørende L 111 Spm.nr.
Titel 1 Spm. om, hvor mange ansøgere til overlægestillinger  

 Sundhedsstyrelsen har fundet uegnet, til indenrigs- og sundhedsministeren, og  

 ministerens svar herpå 2 Spm., om Sundhedsstyrelsen erklærer de indstillede  

 kandidater egnede eller uegnede, eller om vurderingerne er blødere  

 formuleret, til indenrigs- og sundhedsministeren, og ministerens svar herpå 3 Spm. om, i hvor høj grad Sundhedsstyrelsens vejledende  

 vurderinger er blevet fulgt, til indenrigs- og sundhedsministeren, og  

 ministerens svar herpå 4 Spm. om, hvordan ministeren vil sikre, at  

 sundhedsvæsenets ansættelsesmyndigheder altid har adgang til opdateret  

 information om autorisationsforhold, til indenrigs- og sundhedsministeren, og  

 ministerens svar herpå 5 Spm. om, hvordan ministeren vil sikre, at  

 patientjournalen udvikles, så den bliver en bedre brugbar informationskilde,  

 til indenrigs- og sundhedsministeren, og ministerens svar herpå 6 Spm. om, hvilke krav der skal stilles til læger, der  

 udfører kosmetisk behandling, til indenrigs- og sundhedsministeren, og  

 ministerens svar herpå 7 Spm. om begrundelsen for, at man fremover ikke skal have  

 en lægehenvisning til behandling hos en fysioterapeut eller ergoterapeut, til  

 indenrigs- og sundhedsministeren, og ministerens svar herpå 8 Spm. om ministerens holdning til at indføre pligt for  

 fysioterapeuter og ergoterapeuter til at orientere praktiserende læger om  

 sygebehandlinger, til indenrigs- og sundhedsministeren, og ministerens svar  

 herpå 9 Spm. om begrundelsen for, at de foreslåede regler alene  

 omhandler læger, der udfører kosmetisk behandling, til indenrigs- og  

 sundhedsministeren,  

 og ministerens svar herpå 10 Spm. om, hvilke krav Sundhedsstyrelsen stiller til  

 sundhedspersoner, der må stå for behandling og anvendelse af  

 behandlingsudstyr, til indenrigs- og sundhedsministeren, og ministerens svar  

 herpå 11 Spm. om ministerens holdning til, at private læger underlægges  

 en særlig bevågenhed af Sundhedsstyrelsen, til indenrigs- og  

 sundhedsministeren,  

 og ministerens svar herpå 12 Spm., om ministeren kan bekræfte, at den gældende § 14  

 sikrer en ensartet faglig bedømmelse af ansøgere til stillinger som overlæge,  

 til indenrigs- og sundhedsministeren, og ministerens svar herpå 13 Spm. om begrundelsen for, at en organisering af  

 sygehusvæsenet i 5 regioner gør den gældende § 14 overflødig, til indenrigs-  

 og sundhedsministeren, og ministerens svar herpå 14 Spm., om der ikke er en risiko for, at regionernes  

 forskellige behov kan føre til, at andre hensyn end de faglige og  

 kvalifikationsmæssige får stor betydning, til indenrigs- og  

 sundhedsministeren, og ministerens svar herpå 15 Spm. om uddybning af § 8, stk. 2, om praktiserende læger  

 og speciallægers opretholdelse af ydernummer, til indenrigs- og  

 sundhedsministeren,  

 og ministerens svar herpå 16 Spm. om, hvorledes læger, der ikke er speciallæger i  

 plastikkirurgi, bliver stillet efter lovforslaget, til indenrigs- og  

 sundhedsministeren,  

 og ministerens svar herpå 17 Spm., om der efter gældende regler stilles krav om  

 efteruddannelse inden for de enkelte specialer, til indenrigs- og  

 sundhedsministeren, og ministerens svar herpå 18 Spm. om ministerens bemærkninger til indførelse af et  

 pointsystem i forbindelse med lægers efteruddannelse, til indenrigs- og  

 sundhedsministeren, og ministerens svar herpå 19 Spm. om erfaringer med pointsystem for lægers  

 efteruddannelse i andre europæiske lande, til indenrigs- og  

 sundhedsministeren,  

 og ministerens svar herpå 20 Spm. om, hvilken betydning det har for  

 patientsikkerheden, at sygeplejersker fører journal, til indenrigs- og  

 sundhedsministeren, og ministerens svar herpå 21 Spm. om, hvilken betydning det har for den  

 sygeplejefaglige kvalitet, at sygeplejersker fører journal, til indenrigs- og  

 sundhedsministeren, og ministerens svar herpå 22 Spm. om, hvilken betydning det har for kontinuitet og  

 patientinformation, at sygeplejersker fører journal, til indenrigs- og  

 sundhedsministeren, og ministerens svar herpå 23 Spm. om uddybning af nuværende lovgivning og  

 Patientklagenævnets praksis for sygeplejerskers mangelfulde sygeplejefaglige  

 optegnelser, til indenrigs- og sundhedsministeren, og ministerens svar herpå 24 Spm. om begrundelsen for, at der ikke er foreslået en  

 lovfæstelse af sygeplejerskernes journalpligt, til indenrigs- og  

 sundhedsministeren, og ministerens svar herpå 25 Spm. om begrundelsen for, at bandagister ikke er  

 foreslået omfattet af lovforslaget, til indenrigs- og sundhedsministeren, og  

 ministerens svar herpå 26 Spm. om kommentar til henvendelse af 8/2-06 fra læge  

 Jesper Nygart, Nygart Privathospital, til indenrigs- og sundhedsministeren,  

 og ministerens svar herpå 27 Spm. om kommentar til henvendelse af 31/1-06 fra Danske Bandagister,  

 til indenrigs- og sundhedsministeren, og ministerens svar herpå 28 Spm. om kommentar til henvendelse af 14/2-06 fra Danske  

 Bandagister, til indenrigs- og sundhedsministeren, og ministerens svar herpå 29 Spm. om præcisering af repræsentanter i arbejdsgrupper,  

 til indenrigs- og sundhedsministeren, og ministerens svar herpå 30 Spm., om lovforslaget medfører ændringer i, hvilke  

 opgaver sygeplejersker må udføre, til indenrigs- og sundhedsministeren, og  

 ministerens svar herpå 31 Spm. om uddybning af svar om sygebehandling hos  

 fysioterapeut, til indenrigs- og sundhedsministeren, og ministerens svar  

 herpå 32 Spm. om uddybning af lovforslagets § 59 om  

 terapiassistenter, til indenrigs- og sundhedsministeren, og ministerens svar  

 herpå 33 Spm. om uddybning af lovforslagets § 59 om  

 fysioterapeuters virksomhedsområde, til indenrigs- og sundhedsministeren, og  

 ministerens svar herpå 34 Spm. om, hvordan ministeren vil sikre, at social- og  

 sundhedsassistenter med misbrugsproblemer ikke udfører opgaver af væsentlig  

 betydning for patientsikkerheden, til indenrigs- og sundhedsministeren, og  

 ministerens svar herpå 35 Spm., om ministeren mener, at lovforslaget kan bidrage  

 til, at personer med misbrugsproblemer afskæres fra at udføre opgaver med  

 væsentlig  

 betydning for patientsikkerheden, til indenrigs- og sundhedsministeren, og  

 ministerens svar herpå 36 Spm. om, hvorfor regeringen ikke finder, at  

 autorisationsordningen for sygeplejebureauer er med til at styrke  

 patientsikkerheden, til indenrigs- og sundhedsministeren, og ministerens svar  

 herpå 37 Spm., om det er korrekt, at der efter nugældende regler  

 altid vil foreligge en lægelig udredning inden en fysioterapeutisk  

 sygdomsbehandling kan iværksættes, til indenrigs- og sundhedsministeren, og  

 ministerens svar herpå 38 Spm., om det er korrekt, at henvisningskravet afskaffes  

 af hensyn til kommunernes administration af opgavevaretagelsen på  

 genoptræningsområdet,  

 til indenrigs- og sundhedsministeren, og ministerens svar herpå 39 Spm. om sammenhængen mellem lægelig udredning og lægelig  

 henvisning, til indenrigs- og sundhedsministeren, og ministerens svar herpå 40 Spm. om patientsikkerheden i forbindelse med afskaffelse  

 af den lægelige henvisning, til indenrigs- og sundhedsministeren, og  

 ministerens  

 svar herpå 41 Spm. om kommentar til henvendelse af 2/3-06 fra  

 Foreningen af Vikarbureauer i Danmark, til indenrigs- og sundhedsministeren,  

 og ministerens svar herpå 42 Spm., om det fremover vil være muligt for  

 kosmetologklinikker at foretage IPL og laserbehandlinger, eller om det efter  

 lovforslaget kun er læger, der kan udføre disse behandlinger, til indenrigs-  

 og sundhedsministeren, og ministerens svar herpå 43 Spm. om, hvornår de i lovforslaget nævnte arbejdsgrupper  

 forventes nedsat, og hvornår de forventes at have afsluttet deres arbejde,  

 til indenrigs- og sundhedsministeren, og ministerens svar herpå 44 Spm. om kommentar til henvendelse af 22/3-06 fra FOA −  

 Fag og Arbejde, til indenrigs- og sundhedsministeren, og ministerens svar  

 herpå 45 Spm. om kommentar til henvendelse af 28/3-06 fra  

 Farmakonomforeningen, til indenrigs- og sundhedsministeren, og ministerens  

 svar herpå 46 Spm., om ministeren mener, det er forsvarligt, at social-  

 og sundhedsassistenter kan være f.eks. forstanderinde på et plejehjem uden at  

 være autoriserede, til indenrigs- og sundhedsministeren, og ministerens svar  

 herpå 47 Spm., om en autorisation af social- og  

 sundhedsassistenter vil indebære, at denne faggruppe får yderligere  

 beføjelser end i dag, til indenrigs- og sundhedsministeren, og ministerens  

 svar herpå 48 Spm. om kommentar til henvendelse af 31/3-06 fra Danske  

 Osteopater, til indenrigs- og sundhedsministeren, og ministerens svar herpå 49 Spm., om det, hvis lovforslaget vedtages, så er i strid  

 med dansk retstradition at gennemføre sanktionerende bebyrdende lovgivning  

 med tilbagevirkende kraft, til indenrigs- og sundhedsministeren, og  

 ministerens svar herpå 50 Spm. om ministeren kan bekræfte, at den foreslåede  

 ændring af § 63 ikke indgik i det lovudkast, som ministeren har sendt i  

 høring, til indenrigs- og sundhedsministeren, og ministerens svar herpå 51 Spm. om kommentar til henvendelse af 10/4-06 fra  

 Patientforeningen Danmark, til indenrigs- og sundhedsministeren, og  

 ministerens svar herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene 42 og 43 og indenrigs- og sundhedsministerens  

 svar herpå er optrykt efter ønske fra udvalget.
Spørgsmål 49 og indenrigs- og  

 sundhedsministerens svar herpå er optrykt efter ønske fra DF.
 Spørgsmål 42:
 Ministeren bedes oplyse, om det også i fremtiden vil være muligt  

 for kosmetologklinikker at foretage IPL og laserbehandlinger på fuldstændig  

 samme måde som hidtil, eller om det efter lovforslaget fremover kun er læger,  

 der vil kunne udføre IPL og laserbehandlinger.
 Svar:
Som nævnt i besvarelsen af spørgsmål 6 vil Sundhedsstyrelsen i  

 forbindelse med vedtagelsen af lovforslaget nedsætte to arbejdsgrupper, der  

 nærmere skal vurdere, hvilke kosmetiske behandlinger, der skal være  

 forbeholdt  

 visse nærmere angivne grupper af sundhedspersoner.
I den forbindelse vil også  

 brug af IPL og laser i kosmetisk behandlingsøjemed blive inddraget.
 Udgangspunktet er, at alene de behandlingsformer, der indebærer  

 risiko for patientsikkerheden, vil blive reguleret.
 Det lader sig ikke gøre på nuværende tidspunkt at beskrive  

 resultatet af arbejdet i arbejdsgrupperne, og i forbindelse hermed, hvilken  

 indflydelse arbejdsgruppernes forslag vil få for kosmetologklinikkerne.
 Spørgsmål 43:
Med henvisning til ministerens besvarelse af spørgsmål 6, 29 og  

 42 bedes ministeren oplyse, hvornår de pågældende arbejdsgrupper forventes  

 nedsat, og hvornår de forventes at have afsluttet deres arbejde.
Finder  

 ministeren ikke, at konsekvenser og virkninger af et lovforslag, herunder i  

 hvilket  

 omfang forskellige faggrupper og virksomheder berøres, ud fra almindelige  

 lovkvalitetshensyn bør være veloplyste, inden et lovforslags vedtagelse? Hvad  

 er på den baggrund ministerens holdning til at få fastlagt disse forhold, som  

 arbejdsgrupperne skal se på, inden lovforslagets færdigbehandling? Svar:
Det centrale formål med lovforslagets §§ 71-72 er at sikre, at  

 der er en lovmæssig ramme, der muliggør en løbende faglig vurdering af, om de  

 kosmetiske behandlinger, der tilbydes, er forsvarlige set ud fra et  

 patientsikkerhedssynspunkt.
Derfor er det hverken muligt eller  

 hensigtsmæssigt  

 præcist i lovform at fastlægge, hvordan de omhandlede faglige bemyndigelser  

 skal udmøntes i forhold til nuværende og kommende behandlinger.
Dette er på  

 linie med, hvordan øvrig faglig regulering finder sted i sundhedsvæsenet.
 Jeg finder derfor ikke, at der er grundlag for at udskyde  

 lovforslagets færdigbehandling, også set i lyset af behovet for at sikre  

 patientsikkerheden på det kosmetiske område.
 De to arbejdsgrupper, der skal fremkomme med anbefalinger til  

 udmøntning af de faglige bemyndigelser, forventes nedsat i juni 2006 og  

 arbejdsgruppernes arbejde forventes afsluttet i november-december 2006.  

 Sundhedsstyrelsen overvejer imidlertid at gøre arbejdsgrupperne permanente,  

 således  

 at styrelsen fremover vil have hurtig adgang til underretning og rådgivning  

 om  

 hvilken udvikling, der sker inden for kosmetisk behandling her i landet, og  

 hvilke tiltag der af hensyn til patientsikkerheden er påkrævet i den  

 anledning.
Helt generelt skal det understreges, administrationen af de  

 omhandlede bestemmelser vil ske med udgangspunkt i patientsikkerhedsmæssige  

 overvejelser.
Alle kosmetiske operationer vil blive forbeholdt læger.
De  

 øvrige  

 kosmetiske behandlinger, der indebærer betydelig risiko for  

 patientsikkerheden,  

 vil ligeledes blive forbeholdt læger.
Andre kosmetiske behandlinger vil  

 stadig  

 kunne udføres af ikke-læger.
Eksempelvis vil epilering fortsat kunne udføres  

 af  

 kosmetologer, ligesom behandling med ikke-permanente fillers.
Det kan være  

 relevant at stille nogle basale krav om uddannelse på det kosmetiske område,  

 som f.eks. sterilteknik, kendskab til at kunne opdage en tidlig infektion og  

 behandle  

 denne korrekt, og basal laser teknik.
 Spørgsmål 49:
Med henvisning til den foreslåede ændring af § 63 i lov om  

 klage- og erstatningsadgang, jf. lovforslagets § 95, nr. 3, som indebærer, at  

 ikrafttrædelsesbestemmelsen af denne lov ændres til at omfatte klage- og  

 tilsynssager,  

 der afsluttes med en afgørelse efter den 1. januar 2006, uanset at disse  

 sager  

 er indgivet før den 1. januar 2006, kan ministeren så bekræfte, at hvis  

 lovforslagets § 95, nr. 3, vedtages vil det betyde, at Folketinget i strid  

 med  

 dansk retstradition gennemfører sanktionerende bebyrdende lovgivning med  

 tilbagevirkende kraft? Svar:
 Lovforslagets § 95, nr. 3, indebærer, at klage- og tilsynssager,  

 der afsluttes med en afgørelse efter den 1. januar 2006, skal offentliggøres.  

 Dette gælder også de sager, der er indsendt til klage- eller  

 tilsynsmyndigheden  

 før den 1. januar 2006.
Formålet med offentliggørelsesordningen er at sikre størst mulig  

 patientinformation.
Derfor bør afgørelser i klage- og tilsynssager være  

 tilgængelige for patienter, så snart afgørelserne foreligger efter ordningens  

 ikrafttræden den 1. januar 2006. Fastholdes gældende formulering af  

 ikrafttrædelsesbestemmelsen,  

 vil offentliggørelse af klage- og tilsynssager, på grund af  

 sagsbehandlingstiden  

 hos klage- og tilsynsmyndighederne, først finde sted efter ½ -1 år efter  

 ordningens ikrafttræden.
Der foreslås indført en bestemmelse, der tilgodeser  

 patientinformationen.
At give patienter mulighed for at få informationer om  

 trufne afgørelser hos klage- og tilsynsmyndighederne har retligt set intet at  

 gøre med at indføre sanktioner over for sundhedspersoner.
Der er således  

 intet  

 i det foreslåede, der strider mod dansk retstradition.
