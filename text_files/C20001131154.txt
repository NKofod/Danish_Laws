Skrivelse med orientering om bekendtgørelse om kontanthjælp  

 til personer, der er varetægtsfængslet eller indsat til afsoning af straf i  

 fængsel eller arresthus (Til samtlige kommuner m.fl.) Vedlagt  

 følger bekendtgørelsen i fortryk.
 Ændringen i forhold til den nugældende bekendtgørelse nr. 517 af  

 3. juni 1998 angår først og fremmest  

  

 reglerne  

 om fradrag for indtægter  

                                                                         .
Der kan fortsat ydes kontanthjælp til bevarelse af boligen m.v.  

 til indsatte i fængsler og arresthuse.
Den  

  

 generelle  

  

 regel i lov om aktiv socialpolitik er, at alle indtægter skal fratrækkes i  

 kontanthjælpen.
Med nærværende bekendtgørelse er det præciseret, at  

 indtægter,  

 der overstiger kontanthjælpsniveauet skal fradrages i den kontanthjælp, der  

 kan  

 udbetales til bevarelse af boligen m.v.
 Samtidig ophæves reglerne om særlig støtte efter § 34 i lov  

 om aktiv socialpolitik, således at hjælpen alene kan ydes efter reglerne i  

 lovens § 25. Hjælpen kan ikke længere gøres tilbagebetalingspligtig, som  

 den kan efter den nugældende bekendtgørelse, hvis den indsatte har ejerbolig.  

 Dog kan hjælpen naturligvis kræves tilbage i tilfælde af svig.
En anden regel, der også er ændret, er reglen om, at hvis den  

 indsatte inden afsoningen har deltaget i den faktiske forsørgelse af et barn,  

 så kan der ydes kontanthjælp til den, der under afsoningen overtager den  

 indsattes forsørgelsesandel.
Det nye er, at hjælpen ydes til  

  

 den indsatte  

  

 til forsørgelsen af barnet,  

 hvis den indsatte faktisk bidrager til forsørgelsen.
Også her gælder  

 indtægtsfradragsreglen.
Indsatte, der er sat i bidrag, er i øvrigt ikke  

 omfattet af bestemmelsen.
 De øvrige ændringer er af redaktionel  

 karakter.
Socialministeriet, den 21. juni 2000 Henrik Dam Kristensen /Leo Torp Bilag Bekendtgørelse om kontanthjælp til personer,  

 der er varetægtsfængslet eller indsat til afsoning af straf i fængsel eller  

 arresthus I medfør af § 29, nr. 2, i lov om aktiv  

 socialpolitik, jf. lovbekendtgørelse nr. 266 af 12. april 2000, fastsættes  

 følgende:
 § 1.  

  

 Personer, der er varetægtsfængslet eller indsat til afsoning i fængsel eller  

 arresthus, i det følgende betegnet som indsatte, kan alene få udbetalt hjælp  

 med de beløb, som fremgår af bestemmelserne i denne bekendtgørelse.
 Stk. 2.  

  

 For  

 varetægtsfængslede bør hjælp efter § 2 normalt ydes, indtil der er  

 faldet  

 endelig dom i sagen.
Hjælp til løbende udgifter § 2.  

  

 En  

 indsat, hvis bolig bør bevares af hensyn til den indsattes benyttelse heraf  

 under udgang eller efter løsladelsen, har ret til hjælp til dækning af en  

 rimelig boligudgift, hvis pågældende ikke selv har indtægter eller formue,  

 der  

 kan dække udgifterne.
Beregning af hjælpen § 3.  

  

 Hjælpen  

 efter § 2 kan ikke overstige den indsattes andel af boligudgifterne.
 Stk. 2.  

  

 I hjælpen  

 fradrages den indsattes indtægter efter skat, i det omfang disse sammenlagt  

 med  

 hjælp efter §§ 2-6 og 8 overstiger det beløb, som den indsatte ville  

 være  

 berettiget til efter skat efter § 25, stk. 1-4, i lov om aktiv  

 socialpolitik.
 Stk. 3.  

  

 Hvis den  

 indsatte er gift, fradrages ægteparrets samlede indtægter efter skat, i det  

 omfang disse overstiger det beløb, som de ville være berettiget til efter  

 skat  

 efter § 25, stk. 1-4 i lov om aktiv socialpolitik.
 Stk. 4.  

  

 Som indtægt  

 betragtes bl.a. også kostbeløb eller værdien af kost, selvforsørgelsesbeløb,  

 grundtimeløn, stabilitetstillæg, kompetencetillæg og lignende, der udbetales  

 eller ydes i fængsel eller arresthuse.
 Stk. 5.  

  

 Ved beregning af  

 hjælpen betragtes den indsatte kun som forsørger, hvis den pågældende har  

 forsørgelsespligt og rent faktisk bidrager til forsørgelsen med et beløb, der  

 mindst svarer til normalbidraget.
 § 4.  

  

 Hvis  

 den forventede afsoningstid overstiger 6 måneder, skal kommunen undersøge, om  

 den indsattes boligbehov kan dækkes på anden måde end ved hjælp efter  

 § 2,  

 fx ved fremleje eller ved, at der på anden måde sikres den indsatte en bolig  

 ved løsladelsen.
 Forsørgelsesudgifter m.v.
§ 5.  

  

 Hvis  

 den indsatte inden afsoningen har deltaget i den faktiske forsørgelse af et  

 barn, og forsørgelsen under afsoningen overtages af en person, der modtager  

 kontanthjælp, kan kommunen, hvis der skønnes at være behov herfor, yde hjælp  

 til den indsatte til forsørgelse af barnet.
Hjælpen kan højst udgøre et beløb  

 svarende til normalbidraget og er betinget af, at den indsatte faktisk  

 bidrager  

 til forsørgelsen med et beløb, der mindst svarer til den ydede hjælp.
 Stk. 2.  

  

 Indsatte, der er  

 sat i bidrag, er ikke omfattet af stk. 1.
 § 6.  



  

 Der kan ydes hjælp til dækning af  

 udgifter ved samvær med børn under 18 år efter reglerne i § 83 i lov om  

 aktiv socialpolitik.
Beregning af kontanthjælp til ægtefæller § 7.  

  

 Hvis  

 den indsattes ægtefælle er berettiget til hjælp efter kapitel 4 i lov om  

 aktiv  

 socialpolitik, beregnes hjælpen til den pågældende som til en enlig.
Opbevaring af bohave § 8.  

  

 Kommunen  

 kan i tilfælde, hvor der ikke ydes hjælp efter § 2, yde et beløb til  

 dækning af opbevaring af bohave, hvis der skønnes at være behov herfor af  

 hensyn  

 til den indsattes tilværelse efter løsladelsen, og hvis betingelserne i  

 § 81 i lov om aktiv socialpolitik i øvrigt er opfyldt.
Hjælp i forbindelse med løsladelsen § 9.  



  

 Der kan ydes hjælp til rimeligt  

 begrundede enkeltudgifter, der er nødvendige for den indsattes tilværelse  

 efter  

 løsladelsen, hvis betingelserne i § 81 i lov om aktiv socialpolitik er  

 opfyldt.
 Stk. 2.  

  

 Hvis der ydes  

 hjælp efter stk. 1 til etablering af bolig, kan hjælpen efter en konkret  

 vurdering  

 ydes kortere tid før løsladelsen, når det er nødvendigt for at sikre en  

 bolig.  

 Ved kortere tid forstås normalt 3 måneder eller derunder.
Kriminalforsorgens oplysningspligt § 10.  

  

 Hvis  

 Kriminalforsorgen ved, at en person, der er frihedsberøvet, modtager  

 kontanthjælp, skal Kriminalforsorgen give oplysning herom til den  

 frihedsberøvedes kommune senest 7 dage efter, at personen er blevet  

 frihedsberøvet.
Beskatning § 11.  

  

 Hjælpen  

 efter denne bekendtgørelse medregnes ikke til den skattepligtige indtægt, jf.  

 ligningslovens § 7 litra j.
Ikrafttrædelse § 12.  

  

 Bekendtgørelsen  

 træder i kraft den 1. juli 2000.
 Stk. 2  

  

 Bekendtgørelse  

 nr. 517 af 3. juli 1998 om kontanthjælp til personer, der er  

 varetægtsfængslet  

 eller afsoner straf ophæves.
