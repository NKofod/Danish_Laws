Indledning Ved den grønlandske indkomstskattelov af 19. maj 1979, der har virkning  

 fra og med indkomståret 1980, overføres indkomstbeskatningen i Grønland til  

 det pr. 1. maj 1979 indførte grønlandske hjemmestyre.
 Loven medfører en vis udvidelse i Grønland af den personlige skattepligt  

 (subjektiv skattepligt), medens den skattepligtige indkomst (objektiv  

 skattepligt) på samme måde som ifølge den hidtil gældende lov for Grønland om  

 indkomstskat fortsat vil omfatte såvel indkomst hidrørende fra kilder i  

 Grønland som indkomst fra kilder uden for Grønland, det såkaldte  

 "globalindkomstprincip".
Med henblik på at løse de dobbeltbeskatningskonflikter, der herefter vil  

 kunne opstå mellem de to dele af riget, har den danske regering og det grønlandske landsstyre indgået en dobbeltbeskatningsaftale den 18.  

 oktober 1979. Aftalen er ved bekendtgørelse nr. 475 af 21. november 1979  

 offentliggjort i Lovtidende A.
 Endvidere har Folketinget vedtaget lov nr. 517 af 21. december 1979 om  

 ændring af forskellige skattelove m.m. (ændringer som følge af den  

 grønlandske landstingslov nr. 5 af 19. maj 1979 om indkomstskat).
 Ved denne ændringslov bestemmes følgende:
1. Kildeskattelovens § 1, nr. 2 ændres, således at  

 udrejse til Grønland sidestilles med udrejse til et udland.
I konsekvens  

 heraf ændres også killeskattelovens § 7, stk. 2, således at udrejse til  

 Grønland også i denne bestemmelse sidestilles med udrejse til et udland.
2. Kildeskattelovens § 3, stk. 4, 5, 6 og 7 ophæves.  

 Dette betyder, at den hidtil gældende "2-års regel" (§ 3, stk. 4)  

 ikke gælder for personer, der udrejser til Grønland fra og med den 1. januar  

 1980. Det betyder endvidere, at reglen i § 3, stk. 5, 1. pkt., om  

 skattefrihed for grønlandske studerende ophæves, ligesom den i § 3, stk. 5,  

 2. pkt., hidtil gældende bestemmelse om skattefrihed for personer, der er  

 ansat i den danske stats tjeneste med tjenestested i Grønland, og som  

 midlertidigt opholder sig her i landet, ophæves.
Også reglen i § 3, stk. 6,  

 om skattefrihed for indtægter i form af pension, ventepenge og lignende  

 ydelser, og reglen i § 3, stk. 7, om skattefrihed for ydelser i henhold til  

 anordning for Grønland om forsikring mod følger af ulykkestilfælde, (der  

 forventes afløst af en anordning om arbejdsskadeforsikring) ophæves.
Endvidere indføres ifølge ændringslovens § 1, nr. 4, en pligt for danske arbejdsgivere til at foretage indeholdelse af kildeskat til Grønland i indkomst af arbejde, som er omfattet af skattepligt efter den grønlandske indkomstskattelov.
Der tilsigtes med denne bestemmelse en ordning på linie med den, der hidtil har været gældende med hjemmel i § 37 i den nu ophævede lov for Grønland om indkomstskat, jfr. nedenfor ad artikel 25 i dobbeltbeskatningsaftalen.
Skattedepartementet vil udsende en særlig bekendtgørelse herom.
Endelig indeholder ændringslovens § 2 en overgangsregel for så vidt angår den ophævede "2-års regel", gældende for personer, der er udrejst fra Danmark til Grønland i tiden 1. januar 1978 - 31.
 december 1979.
Ved ændringslovens § 3 indføres en beskatning af sømænd, svarende til den der gælder for færøske sømænd.
Endelig ophæves ved ændringslovens § 4 det ved ligningslovens § 9A fastsatte særlige grønlandsfradrag.
Alle de nævnte forhold vil i fremtiden blive reguleret ved bestemmelser i den indgåede dobbeltbeskatningsaftale.
Den nye dobbeltbeskatningsaftale bygger på OECD's modelkonvention af 1977 og indeholder i princippet de samme bestemmelser, som findes i de af Danmark med fremmede lande indgåede dobbeltbeskatningsaftaler.
Afvigelserne er motiveret ved Grønlands særlige tilknytning til Danmark.
Ikrafttræden (artikel 27) Aftalen træder i kraft med virkning fra 1. januar 1980.
Bemærkninger til de enkelte artikler I det følgende vil blive gjort nogle bemærkninger til de af aftalens artikler, som der er særlig grund til at fremhæve.
Artikel 2, stk. 2. De af aftalen omfattede skatter Artiklen bestemmer bl.a., at aftalen ikke finder anvendelse på indkomst og formue vedrørende foretagender, som driver virksomhed i henhold til koncession efter lov for Grønland om mineralske råstoffer.
Denne undtagelsesbestemmelse har alene betydning for erhvervsvirksomheder.
Lønmodtagere vil være omfattet af aftalens almindelige bestemmelser herom.
Artikel 4. Skattemæssigt hjemsted Retstilstanden for fysiske personer er ved udrejse til Grønland fra og med 1. januar 1980 som hovedregel den samme, som gælder for personer, der udrejser til udlandet, såvel for så vidt angår spørgsmålet om indtræden og ophør af (subjektiv) skattepligt, som for så vidt angår spørgsmålet om, hvilke indtægter henholdsvis den ene del af riget og den anden del af riget har ret til at beskatte.
Også måden, hvorpå beskatningen kan ske, afgøres efter samme regler som gælder, når en person rejser til udlandet.
Det er bopælslandet i aftalens forstand, der har progressionsret, og det er bopælslandet, der skal give creditnedslag.
Kildelandet har ingen progressionsret, og kildelandet skal ikke give nedslag for skatter betalt i den anden del af riget.
Artikel 4 indeholder OECD-modelkonventionens sædvanlige subsidiære kriterier for afgørelsen af, hvilken del af riget der skal anses for bopælsland i aftalens forstand, nemlig "centrum for  

 livsinteresser" og, som sidste mulighed, gensidig aftale mellem de kompetente myndigheder.
Det følger af forholdets natur, at kriteriet statsborgerskab ikke kan finde anvendelse.
Artiklens stk. 2 indeholder en bestemmelse, som, sammen med de grønlandske skattepligtsregler, er trådt i stedet for den ophævede "2-års regel" i kildeskattelovens § 3, stk. 4.
I henhold til stk. 2 skal en person, som efter bestemmelserne i artiklens stk. 1 anses for bosat i begge dele af riget, betragtes som bosat i den del af riget, i hvilken han opholder sig i mindst 6 måneder.
Denne "6-måneders regel" er dog uden betydning i de tilfælde, hvor den nedenfor ad artikel 15 nævnte "60-dages regel" finder anvendelse.
Eksempel 1: En person har fast bopæl i Danmark, idet han f.eks. ejer et parcelhus, hvor hans hustru og børn opholder sig.
Han tager den 1.
april 1980 ophold i Grønland, hvor han forbliver i 6 måneder.
Under opholdet bevarer han den nævnte bopæl i Danmark, hvor familien fortsat opholder sig.
Efter 6 måneders ophold i Grønland bliver han fuldt skattepligtig til Grønland med tilbagevirkende kraft fra indrejsedatoen den 1. april 1980. Endvidere anses Grønland for "bopælsland" i aftalens forstand, uanset at skatteyderen har parcelhuset og sin familie i Danmark.
Grønland kan herefter beskatte ham som fuldt skattepligtig og kan som bopælsland i aftalens forstand også medregne de indkomster, som Danmark har beskatningsretten til som "kildeland - f.eks. indkomster af erhvervsvirksomhed med fast driftssted eller indkomster af fast ejendom i Danmark.
Grønland kan således udnytte den progressionsret, som er tillagt bopælslandet i henhold til artikel 22 (ophævelse af dobbeltbeskatning, en creditbestemmelse af samme indhold som ligningslovens § 33), men Grønland skal som bopælsland give credit for de af Danmark som kildeland opkrævede skatter.
Danmark kan alene beskatte sådanne indtægter, som Danmark som kildeland har beskatningsretten til - f.eks. indkomster af erhvervsvirksomhed med fast driftssted eller indkomster af fast ejendom i Danmark, og har som kildeland ingen progressionsret.
Danmark skal på den anden side ikke give nedslag for grønlandske skatter.
 Eksempel 2: En ugift skatteyder opgiver sin bopæl i Danmark - f.eks.
ved at fremleje sit parcelhus uopsigeligt i 3 år eller ved at opsige lejemålet af sin hidtidige bolig.
Han indrejser til Grønland den 1.
april 1980. Efter 6 måneders ophold i Grønland bliver han fuldt skattepligtig der med tilbagevirkende kraft fra indrejsedatoen den 1.
april 1980. Såfremt han overfor de danske skattemyndigheder godtgør, at han er blevet fuldt skattepligtig til Grønland, ophører hans fulde skattepligt til Danmark, i det nævnte tilfælde pr. 1. april 1980. Han vil være fuldt skattepligtig til Grønland af alle sine indkomster, også dem, som Danmark som kildeland er berettiget til at beskatte, og Grønland skal også i dette tilfælde give creditnedslag for de danske skatter.
Forskellen mellem eksempel 1 og eksempel 2 er, at den pågældendes fulde skattepligt til Danmark i eksempel 1 fortsætter.
Dette har den følge, at der ikke bliver tale om at foretage omregning til helårsindkomst efter bestemmelsen i kildeskattelovens § 35. I eksempel 2 ophører hans fulde skattepligt pr. 1. april 1980 (men kun såfremt han påberåber sig dette med henvisning til ordlyden af kildeskattelovens § 1, nr. 2, som ændret ved ovennævnte ændringslov), og der skal, under denne forudsætning, foretages en omregning til helårsindkomst for så vidt angår perioden 1. januar - 31. marts 1980, i hvilken han var fuldt skattepligtig til Danmark.
Den væsenligste forskel i forhold til den tidligere "2-års  

 regel" i kildeskattelovens § 3, stk. 4, er, at den fulde skattepligt til Danmark ifølge § 3, stk. 4, ophørte, såvel når skatteyderen bevarede bopæl her, som når han opgav bopælen her, medens der ved anvendelsen af de nye regler må skelnes imellem, om skatteyderen har bevaret eller opgivet sin herværende bopæl ved udrejsen til Grønland.
For personer, der er udrejst til Grønland i tiden 1. januar 1978 - 31. december 1979, finder "2-års reglen"  

 fortsat anvendelse.
Dette følger af § 2 i den ovennævnte ændringslov til kildeskatteloven.
Ministeriet for Grønland har udarbejdet en pjece om skatteproblemer i forbindelse med udrejse til Grønland.
Artikel 4 indeholder endelig i stk. 5 en bestemmelse om dødsboer, der skal beskattes i den del af riget, hvori afdøde skal anses for at have været bosat ved dødsfaldet.
Artikel 5. Fast driftssted Artiklen angiver eksempler på faste driftssteder, herunder "en grube, en olie- eller gaskilde, et stenbrud eller et andet sted, hvor naturforekomster, herunder is og vand, udvindes eller forsøges udvundet". Ifølge artikel 2 finder aftalen som nævnt ikke anvendelse på indkomst og formue vedrørende koncessionerede foretagender.
Endvidere bemærkes, at "stedet for et bygnings-, anlægs- eller monteringsarbejde" ifølge stk. 2 g) udgør et fast driftssted, hvis det varer mere end 3 måneder.
Denne korte periode er fastsat under hensyn til de specielle klimatiske forhold i Grønland.
Også "udøvelse af tilsynsvirksomhed" i mere end 3 måneder i sammenhæng udgør et fast driftssted (stk. 2, h)).
Af artiklens stk. 4 fremgår, at også en uafhængig repræsentant, som ikke har nogen fuldmagt til at indgå aftaler, men som har et varelager, som tilhører foretagendet, hvorfra han regelmæssigt effektuerer ordrer, skal anses for et fast driftssted.
Ifølge stk. 5 skal et forsikringsforetagende anses for at have fast driftsted i en del af riget, hvis det opkræver præmier eller forsikrer risici i denne del af riget gennem en medarbejder, som ikke er en uafhængig repræsentant som omfattet af stk. 6.
Artikel 6. Indkomst af fast ejendom Af artiklens stk. 3 fremgår bl.a., at artiklen også finder anvendelse på indkomst ved bortforpagtning.
Artikel 7. Indkomst af erhvervsvirksomhed Artikel 7, stk. 2, omhandler tilfælde, hvor et foretagende, der er hjemmehørende i den ene del af riget, og som har et fast driftssted i den anden del af riget, sælger varer af samme art som dem, der sælges af det faste driftssted.
Fortjeneste ved sådan virksomhed kan henføres til det faste driftssted.
Bestemmelsen tilsigter at hindre omgåelse af artiklens hovedregel.
Artikel 8. Indkomst ved skibs- og luftfart Artiklen bestemmer - i overensstemmelse med OECD-modelkonventionen - at indkomst ved skibs- og luftfartsvirksomhed i international trafik kun kan beskattes i den del af riget, i hvilken foretagendets virkelige ledelse har sit sæde.
OECD-konventionens bestemmelse om "ledelsens sæde om bord på et skib" findes i aftalens artikel 4,  

 stk.
4. I artikel 8, stk. 2, er det udtrykkeligt nævnt, at  

 indkomst ved skibs- og luftfartsvirksomhed, der udelukkende udøves i den anden del af riget, kan beskattes der.
Artikel 1 . Udbytte Udbytter kan beskattes såvel i den del af riget, hvorfra de hidrører, som i den del af riget, hvori udbyttemodtageren er bosat.
Artiklen indeholder ingen begrænsninger vedrørende skatteprocenten.
 Udbytteskat til Danmark skal derfor fortsat erlægges med 30 pct.
Stk. 3  indeholder en regel om fritagelse for beskatning  

 af udbytter, der tilfalder skattefrie institutioner.
Bestemmelsen svarer til de aftaler herom, som Danmark har indgået med Sverige og Norge.
Artikel 11. Renter Renter kan kun beskattes i den del af riget, hvori modtageren er bosat.
Tilfalder renterne et fast driftssted m.v., kan renterne dog beskattes i den del af riget, hvori det faste driftssted er beliggende, jfr. artikel 7 og 14.
Artikel 12. Royalties Royalties kan beskattes i begge dele af riget.
Dog kan den del af riget, hvorfra royalty-ydelserne hidrører, kun beskatte med højst 10 pct.
Der er ikke i Danmark intern hjemmel til at udnytte denne beskatningsret.
Artiklen indeholder, ligesom artikel 11, en bestemmelse om anvendelsen af artikel 7 og 14 i tilfælde, hvor royalty'en tilfalder et fast driftssted.
Artikel 14. Frit erhverv Artikel 14 adskiller sig fra OECD's modelkonvention ved, at den, foruden at indrømme beskatningsret til den del af riget, hvor en person, der udøver frit erhverv, har et fast sted, også giver beskatningsret til den del af riget, hvor en sådan person med henblik på udøvelsen af sin virksomhed opholder sig i 90 dage i sammenhæng.
Artikel 15. Personlige tjenesteydelser Artikel 15 adskiller sig fra OECD's modelkonvention ved at have erstattet modelkonventionens "183-dages regel" med en  

 "60-dages regel".
Hovedreglen er - såvel efter modelkonventionen som efter nærværende aftale - at beskatningsretten tilkommer den del af riget, hvori arbejdet er udført.
Efter modelkonventionen gøres der undtagelse fra hovedreglen om, at arbejdslandet har beskatningsretten under betingelse af, at Efter nærværende aftale fraviges hovedreglen på betingelse af, at opholdets varighed i den del af riget, hvori arbejdet er udført, ikke overstiger 60 dage i sammenhæng, og at den pågældende person fortsat er beskæftiget hos og vederlagt af den sædvanlige arbejdsgiver.
Bestemmelsen tilsigter primært at regulere tilfælde, hvor en dansk lønmodtager med fast ansættelse hos en dansk arbejdsgiver for en kort periode - højst 60 dage - udsendes til Grønland for at udføre et arbejde der. "60-dages reglen" adskiller sig fra den almindelige "183-dages regel" ved, at "60-dages reglen" også kan  

 finde anvendelse i visse tilfælde, hvor arbejdsgiveren har bopæl i arbejdslandet, medens "183-dages reglen"s anvendelse altid forudsætter, at arbejdsgiveren ikke har bopæl i dette land.
Denne forskel følger af den anvendte ordlyd "beskæftiget hos og vederlagt af den sædvanlige arbejdsgiver".
Som anført i bemærkningerne foran til artikel 4 får den der nævnte "6-måneders regel" ikke nogen betydning i de tilfælde, hvor den  

 her omtalte "60-dages regel" finder anvendelse.
I artikel 15, stk. 2, bestemmes bl.a., at vederlag for arbejde om bord på dansk eller grønlandsk luftfartøj eller på skib, der ikke er omfattet af en dansk eller grønlandsk sømandsbeskatning, kun kan beskattes, hvor den pågældende person er bosat.
Personer, der er omfattet af den danske sømandsbeskatning, er ikke dækket af dobbeltbeskatningsaftalens bestemmelser.
Dette skyldes, at § 28,  stk.7, i lov om sømandsskat er ændret ved § 3 i  

 den ovennævnte lov om ændring af forskellige skattelove.
Herefter tilfalder sømandsskat i henhold til kapitel II, der svares af sømænd bosat i Grønland, bortset fra det beløb, der betragtes som dagpengebidrag, Grønlands landskasse.
Der gælder en tilsvarende ordning i forholdet mellem Danmark og Færøerne.
Artikel 16. Bestyrelseshonorarer Bestyrelseshonorarer kan beskattes i den del af riget, hvorfra de hidrører.
Danmark kan udnytte denne beskatningsret med hjemmel i kildeskattelovens § 43, stk. 2, og finansministeriets bekendtgørelse nr. 145 af 28. marts 1969.
Artikel 17. Kunstnere og sportsfolk Bestemmelsen har samme indhold som OECD-modelkonventionens tilsvarende artikel, således at beskatningsretten tilkommer den del af riget, hvori den personlige virksomhed er udøvet.
Ifølge stk. 3 finder bestemmelsen dog ikke anvendelse, hvis besøget i denne (anden) del af riget i det væsentlige er støttet af offentlige midler.
Artikel 18. Studerende Bestemmelsen svarer nøje til de bestemmelser, som findes i Danmarks dobbeltbeskatningsaftaler med Island og Færøerne.
En studerende fra Grønland skal her i landet være fritaget for beskatning dels af beløb, som han modtager til underhold, studium eller uddannelse, og som tilfalder ham fra kilder uden for Danmark, dels være fritaget for beskatning af andre indtægter som, sammenlagt med de forannævnte beløb fra kilder uden for Danmark, er nødvendige for hans ophold m.v.
Der kan i det hele henvises til den for færøske studerende udsendte vejledning, skattedepartementets cirkulære nr. 183 af 30. august 1977 og statsskattedirektoratets cirkulære af 16. november 1979 (Medd.
 1980, nr. 17).
Ministeriet for Grønland har udarbejdet en pjece om beskatning af grønlandske uddannelsessøgende i Danmark.
Artikel 19. Dødsboer Indtægter fra et dødsbo kan kun beskattes i den del af riget, hvori dødsboet er hjemmehørende, jfr. artikel 4, stk. 5.
Artikel 2 . Indkomst, der ikke udtrykkeligt er omtalt Sådanne indkomster kan i overensstemmelse med OECD-konventionens bestemmelser kun beskattes i den del af riget, hvori indkomstmodtageren er bosat.
Som eksempler herpå kan nævnes alle arter af pensioner, såvel offentlige og private som sociale pensioner.
Artikel 22. Ophævelse af dobbeltbeskatning Dobbeltbeskatning skal i begge dele af riget ophæves ved anvendelse af en creditregel, der svarer til reglen i ligningslovens § 33.
Artikel 23. Ikke-diskriminering Artiklen finder anvendelse på skatter af enhver art og betegnelse, altså også på skatter, der ikke er nævnt i aftalens artikel 2.
Artikel 25. Indeholdelse af kildeskat Ifølge artiklen har arbejdsgivere i den ene del af riget pligt til at indeholde kildeskat, der tilkommer den anden del af riget.
En dansk arbejdsgiver er således forpligtet til efter denne artikel at indeholde grønlandsk kildeskat.
Denne forpligtelse er imidlertid ikke ny, idet en lignende ordning hidtil har været gældende med hjemmel i § 37  i den nu ophævede lov for Grønland om  

 indkomstskat.
 Artikel 26. Gensidig bistand m.v.
Begge dele af riget forpligter sig til at yde hinanden bistand i skattesager i overensstemmelse med de i bilaget til aftalen fastsatte regler, der svarer til de i den nordiske bistandsaftale af 9.
november 1972 indeholdte regler, jfr. udenrigsministeriets bekendtgørelse nr. 49 af 28. maj 1973.
 Aftalen skal praktiseres ved selve skatteligningen.
For så vidt angår indkomståret 1980 vil en forskudsregistrering, der er foretaget i strid med aftalens bestemmelser, på begæring kunne ændres, jfr. reglen i kildeskattelovens § 53.
Tvivlsspørgsmål med hensyn til aftalens praktisering skal forelægges skattedepartementet.
