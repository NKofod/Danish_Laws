 I medfør af § 2, stk. 1 i lov om almindelig arbejderbeskyttelse, jfr.  

 lovbekendtgørelse nr. 297 af 4. juli 1968, fastsættes:
 § 1.  Arbejdsgivere, der beskæftiger personer under 16  

 år inden for industri, håndværk, byggevirksomhed, anlægsvirksomhed,  

 laboratorier, transportvirksomhed, herunder lastning og losning, samt lager-  

 og pakhusarbejde, skal senest 4 uger efter, at den unge har tiltrådt  

 arbejdet, indføre dennes navn, samt enten fødselsår og -dag eller CPR-nr.  

 tillige med tiltrædelsesdatoen i et register, jfr. bilag til bekendtgørelsen.  

 Når den unge fylder 16 år eller forlader arbejdsstedet inden dette tidspunkt,  

 slettes vedkommende af registret.
 Stk. 2.  Bestemmelsen i stk. 1 finder ikke anvendelse på  

 besksæftigelse af personer udelukkende ved budtjeneste, og på beskæftigelse  

 af medlemmer af en arbejdsgivers familie, som hører til hans husstand.
 § 2.  Overtrædelse af § 1, stk. 1 straffes efter lov  

 om almindelig arbejderbeskyttelse § 71 med bøde.
 § 3.  Bekendtgørelsen træder i kraft den 1. oktober  

 1969 og finder anvendelse med hensyn til personer under 16 år, der er ansat i  

 en virksomhed under det i § 1, stk. 1 nævnte område eller fra og med denne  

 dato tiltræder arbejde i sådan virksomhed.
 Stk. 2.  Ved lov nr. 245 af 13. juni 1968 om ændring af  

 lov om almindelig arbejderbeskyttelse er lovens § 40 om arbejdsbøger ophævet  

 med virkning fra den 1. april 1969.
 Arbejdsministeriet, den 10. juni 1969.
 Lauge Dahlgaard.
 /Lundbeck.
 Bilag.
 Register over beskæftigede under 16 år.
 (* 1) Opretholdt ved ikraftholdelsesbekendtgørelsen.
