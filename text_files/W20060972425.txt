Landsskatteretskendelse vedr.  

 Moms af udgifter til ejendomsmægler  salg af  

 ejendom Sagen vedrører fradrag for  

 moms af udgifter til ejendomsmægler i forbindelse med salg af fast ejendom.
Landsskatterettens  

 afgørelse Landsskatterettens kendelse  

 af 5. november 2003 stadfæstes.
Sagens oplysninger Selskabet har i forbindelse  

 med salg af ejendommen X afholdt udgifter til ejendomsmæglersalær m.v.  

 Landsskatteretten har ved kendelse af 5. november 2003, som er en  

 genoptagelse  

 af Landsskatterettens kendelse af 16. oktober 2000, stadfæstet  

 Landsskatterettens kendelse af 16. oktober 2000, hvor regionens afgørelse om,  

 at der ikke kan godkendes fradrag for momsen af de afholdte udgifter, blev  

 stadfæstet.
 Landsskatterettens kendelse  

 af 5. november 2003 er sålydende:
 Sagen vedrører fradrag for  

 moms af udgifter til ejendomsmægler i forbindelse med salg af fast ejendom.
Landsskatterettens  

 afgørelse Landsskatteretten stadfæster  

 Landsskatterettens kendelse af 16. oktober 2000.
Sagens oplysninger Selskabet har i forbindelse  

 med salg af ejendommen X, afholdt udgifter til ejendomsmæglersager m.v.  

 Landsskatteretten har ved kendelse af 16. oktober 2000 stadfæstet told- og  

 skatteregionens afgørelse om, at der ikke kan godkendes fradrag for momsen af  

 de afholdte udgifter.
 Landsskatterettens kendelse  

 af 16. oktober 2000 er sålydende:
 Klagen vedrører følgende:
 Ikke godkendt fradrag for  

 moms af udgifter til ejendomsmægler, 42.353 kr.
 Det er oplyst, at selskabets  

 aktiviteter bl.a. har bestået af salg af elektriske husholdningsapparater.  

 Selskabet har i forbindelse med salget af  

 virksomhedens ejendom, X, afholdt udgifter til ejendomsmæglersalær incl.  

 annoncering og andre omkostninger.
 Selskabet har ved  

 momsangivelsen fratrukket moms af ejendomsmæglersalæret med 42.353 kr.
Regionen har ved den  

 påklagede afgørelse ikke godkendt fradrag for moms af ejendomsmæglersalæret.  

 Regionen har herved henset til, at salg af fast ejendom er momsfritaget, jf.  

 momslovens § 13, stk. 1, nr. 9, hvorefter der ikke kan godkendes fradrag  

 efter  

 § 37, stk. 1 for udgifter herved.
Regionen har henvist til EF-dommen, BLP  

 Group  

 plc samt til momsvejledningen 1998, afsnit J.1.
 Selskabets advokat har over  

 for Landsskatteretten nedlagt påstand om, at der godkendes fradrag for momsen  

 af ejendomsmæglerudgifter, 42.3653 kr.
 Der er til støtte herfor  

 gjort gældende, at den solgte ejendom har været anvendt til afgiftspligtig  

 aktiviteter.
 Det er videre gjort gældende,  

 at der i mere end 4 år har været en fast praksis, godkendt af Momsnævnet, om  

 at  

 der er fradragsret for udgifter, der vedrører salg af en momsregistreret  

 virksomheds aktiver.
 Det er endelig gjort  

 gældende, at BLP-dommen ikke har direkte retsvirkning overfor borgeren, men  

 retter sig mod medlemsstaten, hvorefter en praksisændring alene kan ske med  

 fremtidig virkning.
 Landsskatteretten skal  

 udtale:
 Momslovens § 37, stk. 1, har  

 følgende ordlyd:
Registrerede virksomheder  

 kan ved opgørelsen af afgiftstilsvaret som indgående afgift, jf. § 56, stk.  

 3,  

 fradrage afgiften efter denne lov for virksomhedens indkøb mv. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet. I henhold til momslovens §  

 13, stk. 1, nr. 9, er levering af fast ejendom fritaget for afgift.
Retten finder herefter ikke,  

 at der kan godkendes fradrag efter momslovens § 37, stk. 1, for  

 mæglerudgifter  

 ved afståelse af fast ejendom.
Dette følger tillige af EF-domstolens dom i  

 sag  

 C 4/94, BLP Group, der vedrører fortolkningen af fradragsretten i 6.  

 momsdirektivs artikel 17, stk. 2, og hvor der i præmis 28 bl.a. er anført  

 følgende: når en afgiftspligtig person leverer tjenesteydelser til en  

 anden  

 afgiftspligtig person, der benytter disse til en fritagen transaktion, har  

 sidstnævnte ikke fradragsret for indgående moms, heller ikke når den fritagne  

 transaktions endelige formål er gennemførelsen af en afgiftspligtig  

 transaktion. Retten finder videre, at det  

  uanset at der tidligere har været en fast og indarbejdet praksis  

 støttet på momsnævnsafgørelser  

 for, at der godkendtes fradrag for salgsudgifter ved salg af fast ejendom,  

 der  

 var anvendt i en momsregistreret virksomhed - må antages, at denne praksis er  

 ændret allerede ved henvisningen til EF-dommen, BLP Group, i momsvejledningen  

 fra  

 1996, afsnit J.1.1, samt i Momsnævnets afgørelser i TfS 1996.320 og TfS  

 1996.563, som omtalt i momsvejledningen fra 1996, jf. herved  

 Landsskatterettens  

 kendelse af 5. maj 2000, TfS 2000.692.
 Den påklagede afgørelse  

 stadfæstes derfor.
I forbindelse med  

 genoptagelsessagen har selskabets advokat oplyst, at selskabet blev etableret  

 i  

 Danmark  formentlig i 70´erne  og senere suppleret med 3  

 datterselskaber.  

 Virksomheden var baseret på et specielt afsætningskoncept og virksomheden  

 blev  

 udvidet til at omfatte også Norge og Sverige, men efterspørgsel svigtede og  

 langsomt blev driften begrænset.
I slutningen af 1990´erne besluttede  

 hovedaktionæren at afvikle selskaberne og de eksisterende varelager blev  

 solgt  

 samlet til én køber.
Herefter blev selskabets ejendom sat til sag.
Klagerens påstand og  

 argumenter Selskabets advokat har  

 fremsat påstand om, at det omhandlede fradrag for moms af  

 ejendomsmæglerudgifter  

 på 42.353 kr. godkendt.
Advokaten har henvist til, at  

 Skatteministeriet den 30. april 2002 har taget bekræftende til genmæle i 3  

 sager, der har verseret ved Østre Landsret.
Disse 3 sager, der vedrørte  

 fradrag  

 for moms af udgifter til ejendomsmægler m.v., er af nøjagtig samme  

 beskaffenhed  

 som denne sag.
Landsskatterettens  

 bemærkninger og begrundelse Det må lægges til grund, at  

 det stedfundne salg af ejendommen ikke er sket som led i en  

 virksomhedsoverdragelse  

 omfattet af momslovens § 8, stk. 1, 3. pkt. idet ejendommen ikke er solgt til  

 den samme som overtog selskabets øvrige aktiver.
Allerede af den grund er de  

 med salget forbundne omkostninger ikke omfattet af cirkulære nr. 2001-34 om  

 fradrag i momsgrundlaget for omkostninger til salg af fast ejendom, som er  

 sket  

 som led i en virksomhedsoverdragelse.
Af denne grund er omstændigheder i  

 denne  

 sag endvidere ikke tilsvarende til omstændighederne i de af advokaten nævnte  

 3  

 domstolssager, hvori Skatteministeriet har taget bekræftende til genmæle.
 Artikel 17, stk. 2, i 6.  

 momsdirektiv er sålydende:
 I det omfang goder og tjenesteydelser  

 anvendes i forbindelse med den afgiftspligtige persons transaktioner, er han  

 berettiget til i den afgift, der påhviler ham, at fradrage følgende beløb:
den merværdiafgift, som  

 skyldes eller er erlagt for goder, der er eller vil blive leveret ham, og for  

 tjenesteydelser, der er eller vil blive udført for ham af en anden  

 momspligtig  

 person Af momslovens § 37, stk. 1,  

 følger:
Registrerede virksomheder  

 kan ved opgørelsen af afgiftstilsvaret som indgående afgift, jf. § 56, stk.  

 3,  

 fradrage afgiften efter denne lov for virksomhedens indkøb m.v. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet,  

 jf. dog stk. 5 Efter momslovens § 13, stk.  

 1, nr. 9, er levering af fast ejendom fritaget for afgift.
Efter art. 17, stk. 2, i 6.  

 momsdirektiv er der fradrag for momsen af varer og ydelser anvendt i  

 forbindelse  

 med den afgiftspligtige persons afgiftspligtig transaktioner.
Der er mulighed  

 for at fritage visse transaktioner.
En fritaget transaktion er fortsat en  

 transaktion, som blot ved en særlig bestemmelse er fritaget for moms.  

 Tilsvarende er der i momslovens § 37 fradrag for indkøb af varer og ydelser,  

 der udelukkende anvendes til brug for virksomhedens leverancer, som ikke er  

 fritaget efter § 13. Levering af fast ejendom udgør en momsfritaget  

 transaktion, jf. momslovens § 13, stk. 1, nr. 9.
Landsskatteretten finder, at  

 præmisserne i EF-dommen C-408/98 (Abbey National-dommen) ikke kan fortolkes  

 således, at der kan indrømmes fradrag for udgifter, der har en direkte  

 tilknytning til en momsfritaget transaktion, idet Abbey National-dommen alene  

 omhandler en situation, hvor der er tale om virksomhedsoverdragelse.
I  

 virksomhedsoverdragelsessituationen efter momslovens § 8 er der slet ikke  

 sket  

 levering af goder, og der er således slet ikke tale om en transaktion,  

 hverken  

 afgiftspligtig eller fritaget for afgift.
 Der kan således ikke  

 indrømmes fradrag for moms af omhandlede udgifter til ejendomsmæglersalær,  

 idet  

 der er tale om udgifter med direkte og umiddelbar tilknytning til en  

 momsfritaget transaktion, jf. momslovens § 37 og momslovens § 13, stk. 1, nr.  

 9.
Landsskatteretten stadfæster  

 derfor Landsskatterettens kendelse af 16. oktober 2000. Landsskatteretten har efter  

 anmodning fra selskabets repræsentant genoptaget sagen til fornyet behandling  

 efter skattestyrelseslovens § 29.
I forbindelse med  

 genoptagelsessagen har selskabets repræsentant oplyst, at selskabet  

 oprindelig  

 har produceret elektroniske husholdningsartikler, og at selskabet i den  

 forbindelse har været momsregistreret.
Produktionen foregik på ejendommen  

 Naverland 20, Glostrup.
Repræsentanten har videre  

 oplyst, at selskabets tidligere direktør, Henrik Brink, ifølge  

 skifteprotokollen  

 af 23. april 2002 har forklaret, at selve driften af selskabet stoppede i  

 1997,  

 og at selskabets indtægter herefter alene var baseret på inddrivelse af  

 udestående tilgodehavender.
Herefter blev selskabets produktionsejendom, X,  

 isoleret sat til salg i 1999.
Selskabets påstand og  

 argumenter Selskabets repræsentant har  

 fremsat påstand om, at selskabet er berettiget til at fradrage momsen af  

 udgiften til ejendomsmægler i forbindelse med salget af ejendommen.
EF-domstolens dom i sag nr.  

 C-408/98 (Abbey National plc.) skal forstås så bredt, at alle omkostninger  

 ved  

 at lukke en momsregistreret virksomhed giver adgang til momsafløftning,  

 såfremt  

 omkostningerne har en direkte forbindelse med den forretningsmæssige  

 virksomhed.
Der er herved henvist til Skatteministeriets kommentar i TfS  

 2004,  

 677 vedrørende Landsskatterettens kendelse gengivet i TfS 2003, 581 samt  

 EF-domstolens dom i sag nr.
C-32/03 (Fini H).
 Selskabets salg af  

 domicilejendommen ca. 2 år efter at produktionen stoppede, har en umiddelbar  

 tilknytning til selskabets forretningsmæssige virksomhed.
Det følger endvidere af  

 EF-domstolens dom i sag nr.
C-465/03 (Kretztechnik), at momsen af udgifter  

 til  

 transaktioner, som ikke er momspligtige, kan afløftes, hvis udgifterne til  

 transaktionerne har indgået i udgiftsgrundlaget for den afgiftspligtige  

 virksomhed.
Der kan således foretages momsafløftning, hvis udgifterne indgår  

 i  

 omkostningselementerne i prisen for de momspligtige transaktioner.
Alle omkostninger ved drift  

 af en domicilejendom, der har været anvendt i en momspligtig virksomhed,  

 indgår  

 i et selskabs generalomkostninger, og på samme vis indgår alle udgifter til  

 f.eks. salg af en domicilejendom og erhvervelse af en ny domicilejendom i et  

 selskabs generalomkostninger.
Det betyder, at moms af sådanne omkostninger  

 kan  

 afløftes.
Omkostninger ved salg af en  

 domicilejendom efter lukning af virksomheden må også anskues som en del af  

 generalomkostningerne i den momspligtige virksomhed, idet en momspligtig ikke  

 skal straffes for efter ophør af sin virksomhed ikke at kunne indregne  

 generalomkostninger  

 i sin virksomhed, der jo er lukket.
Det afgørende er, om betalingen har  

 sammenhæng med den tidligere drevne virksomhed.
Told- og Skattestyrelsens udtalelse Told- og Skattestyrelsen har  

 indstillet, at den påklagede afgørelse stadfæstes.
Styrelsen har herved bl.a.  

 anført, at momsfradrag alene godkendes som fællesomkostninger, når  

 transaktionen falder uden for momslovens anvendelsesområde, jf.
EF-domstolens  

 dom i sag nr.
C-465/03 (Kretztechnik). Der er endvidere henvist til TfS 2004,  

 499 LSR.
Landsskatterettens  

 bemærkninger og begrundelse Artikel 17, stk. 2, litra a,  

 i 6. momsdirektiv er sålydende:
 I det omfang goder og  

 tjenesteydelser anvendes i forbindelse med den afgiftspligtige persons  

 transaktioner, er han berettiget til i den afgift, der påhviler ham, at  

 fradrage følgende beløb:
a) den merværdiafgift, som  

 skyldes eller er erlagt i indlandet for goder og tjenesteydelser, der er  

 eller  

 vil blive leveret til ham af en anden momspligtig person Af momslovens § 37, stk. 1,  

 følger:
Registrerede virksomheder  

 kan ved opgørelsen af afgiftstilsvaret som indgående afgift, jf. § 56, stk.  

 3,  

 fradrage afgiften efter denne lov for virksomhedens indkøb m.v. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet,  

 jf. dog stk. 5. Efter momslovens § 13, stk.  

 1, nr. 9, er levering af fast ejendom fritaget for afgift.
Efter artikel 17, stk. 2, i  

 6. momsdirektiv er der fradrag for momsen af varer og ydelser anvendt i  

 forbindelse med den afgiftspligtige persons afgiftspligtig transaktioner.
Der  

 er mulighed for at fritage visse transaktioner.
En fritaget transaktion er  

 fortsat en transaktion, som blot ved en særlig bestemmelse er fritaget for  

 moms.  

 Tilsvarende er der i momslovens § 37 fradrag for indkøb af varer og ydelser,  

 der udelukkende anvendes til brug for virksomhedens leverancer, som ikke er  

 fritaget efter § 13. Levering af fast ejendom udgør en momsfritaget  

 transaktion, jf. momslovens § 13, stk. 1, nr. 9.
 Skatteministeriets kommentar  

 i SKM2004.348.TSS til beslutningen om at tage bekræftende til genmæle i den  

 indbragte Landsskatteretskendelse af 23. maj 2003, gengivet i  

 SKM2003.302.LSR,  

 kan ikke fortolkes således, at der kan indrømmes fradrag for udgifter, der  

 har  

 en direkte tilknytning til en momsfritaget transaktion, idet den indbragte  

 Landsskatteretskendelse omhandlede en situation, hvor nogle domicilejendomme  

 forud for salget af disse blev udlejet, hvormed udgiften til ejendomsmægler  

 måtte anses for afholdt som led i overdragelsen af en etableret  

 udlejningsvirksomhed.
Endvidere kan præmisserne i  

 EF-domstolens dom i sag nr.
C-32/03 (Fini H) ikke fortolkes således, at der  

 kan  

 indrømmes fradrag for udgifter, der har en direkte tilknytning til en  

 momsfritaget transaktion, idet dommen omhandlede spørgsmålet om udstrækningen  

 af fradragsretten for momsen af en udgift afholdt i tilknytning til en  

 momspligtig transaktion efter ophøret af den momspligtige virksomhed.
Endelig kan præmisserne i  

 EF-domstolens dom i sag nr.
C-465/03 (Kretztechnik) ikke fortolkes således,  

 at  

 der kan indrømmes fradrag for udgifter, der har en direkte tilknytning til en  

 momsfritaget transaktion, idet dommen omhandlede fradrag for momsen af  

 udgifter  

 afholdt i tilknytning til en transaktion, der faldt uden for momslovens og 6.  

 momsdirektivs anvendelsesområde.
 Der kan således ikke  

 indrømmes fradrag for momsen af den omhandlede udgift til  

 ejendomsmæglersalær,  

 idet der er tale om en udgift med direkte og umiddelbar tilknytning til en  

 momsfritaget transaktion, jf. momslovens § 37 og momslovens § 13, stk. 1, nr.  

 9.
 Landsskatterettens kendelse  

 af 5. november 2003 stadfæstes derfor.
