Vejledning  

 om opgørelse af kapitelstakster Ifølge lov nr. 592 af 12. december 1984 om kapitelstakster  

 opgøres kapitelstaksterne i områder, svarende til et eller flere af de  

 hidtidige amter.
 I forbindelse med lovændringen som følge af strukturreformen er  

 denne opdeling fastholdt af hensyn til sikkerheden for allerede indgåede  

 kontrakter, baseret på kapitelstaksterne.
 Da det imidlertid har vist sig, at enkelte af de nye kommuner er  

 beliggende på tværs af de hidtidige amtsgrænser, og da disse hidtidige  

 amtsgrænser  

 formelt ophæves ved strukturreformens ikrafttræden pr. 1. januar 2007, skal  

 opgørelsesområderne i § 2 i den gældende lov om kapitelstakster hermed  

 præciseres:
 1. Ved området Sjælland med omliggende øer forstås samtlige kommuner i  

 Region Sjælland med undtagelse af Guldborgssund og Lolland kommuner, og  

 samtlige kommuner i Region Hovedstaden med undtagelse af Bornholms Kommune.
 2. Ved området Lolland Falster med omliggende øer forstås Guldborgsund og  

 Lolland Kommuner.
 3. Ved området Bornholm forstås Bornholms Kommune.
 4. Ved området Fyn med omliggende øer forstås Assens, Bogense,  

 Faaborg-Midtfyn, Kerteminde, Langeland, Middelfart, Nyborg, Odense, Svendborg  

 og Ærø kommuner.
 5. Ved området Sønderjylland forstås Haderslev, Sønderborg, Tønder og  

 Aabenraa kommuner, samt sognene Aller, Frørup, Hejls, Stepping, Taps,  

 Tyrstrup  

 og Vejstrup i Kolding Kommune, og sognene Hjerting, Jels, Lintrup, Rødding,  

 Skodborg, Skrave, Sønder Hygum og Øster Lindet i Vejen Kommune.
 6. Ved området Østjylland forstås Fredericia, Hedensted, Horsens,  

 Norddjurs, Odder, Randers, Samsø, Skanderborg, Syddjurs, Vejle og Århus  

 kommuner, Favrskov Kommune med undtagelse af sognene Aidt, Gerning, Hvorslev,  

 Sønder Vinge, Thorsø, Vejerslev, Vellev og Vester Velling, Kolding Kommune  

 med  

 undtagelse af sognene Aller, Frørup, Hejls, Stepping, Taps, Tyrstrup og  

 Vejstrup, og Silkeborg Kommune med undtagelse af sognene Grønbæk, Hinge,  

 Hørup,  

 Levring, Sjørslev, Torning, Vinderslev og Vium, samt sognene Ejstrup,  

 Klovborg  

 og Nørre Snede i Ikast-Brande Kommune.
 7. Ved området Vestjylland forstås Billund, Esbjerg, Herning, Holstebro,  

 Lemvig, Ringkøbing-Skjern, Struer og Varde Kommuner, Ikast-Brande Kommune med  

 undtagelse af sognene Ejstrup, Klovborg og Nørre Snede og Vejen Kommune med  

 undtagelse af sognene Hjerting, Jels, Lintrup, Rødding, Skodborg, Skrave,  

 Sønder Hygum og Øster Lindet.
 8. Ved området Nordjylland forstås Brønderslev-Dronninglund,  

 Frederikshavn, Hjørring, Jammerbugt, Morsø, Rebild, Skive, Thisted,  

 Vesthimmerland, Viborg og Aalborg Kommuner, Mariagerfjord Kommune med  

 undtagelse af sognene Falslev, Hem, Mariager, Sem, Svenstrup, Vester Tørslev  

 og  

 Vindblæs, samt sognene Aidt, Gerning, Hvorslev, Sønder Vinge, Thorsø,  

 Vejerslev, Vellev og Vester Velling i Favrskov Kommune og sognene  

 Grønbæk, Hinge, Hørup, Levring, Sjørslev,  

 Torning, Vinderslev og Vium i Silkeborg Kommune.
