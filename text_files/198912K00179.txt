Nr LSF 179 Forslag til Lov om private bidrag til politiske partier og  

 offentliggørelse af politiske partiers regnskaber Fremsat af justitsministeren (Engell) den 8. februar 1990 Vedtaget ved tredjebehandling den 18. maj 1990 Lov nr. 404 af 13/06/1990 Privat bidrag til politiske partier § 1. Arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne hører til, skal tilsikre,  

 at bidrag til politiske partier eller partipolitiske formål i øvrigt opkrævet  

 over medlemskontingentet er frivilligt for det enkelte medlem.
 § 2. Medlemmer, der ønsker at blive fritaget for at betale bidrag  

 til politiske partier eller partipolitiske formål i øvrigt over  

 medlemskontingentet, skal afgive en skriftlig erklæring herom.
Stk. 2. Foreningen skal en gang hvert år tilsende medlemmerne en  

 blanket, der indeholder teksten til en sådan erklæring.
Denne forpligtelse  

 kan opfyldes ved, at blanketten trykkes i et medlemsblad eller lignende  

 publikation.
Erklæringen skal have følgende tekst: »Jeg ønsker at være  

 fritaget for at betale bidrag til politiske partier eller partipolitiske  

 formål i øvrigt over medlemskontingentet.« Stk. 3. Erklæringen skal indsendes til foreningens revisor.
Dette  

 skal fremgå af den i stk. 2 nævnte blanket.
Erklæringer, som medlemmerne  

 indsender til foreningen, skal straks videresendes til foreningens revisor.  

 Justitsministeren kan fastsætte nærmere regler om blankettens udformning og  

 om revisors behandling af de modtagne erklæringer.
 Stk. 4. Der må ikke ske uberettiget videregivelse af oplysninger  

 om, hvem der er fritaget for betaling af bidrag eller har anmodet herom.
Politiske partiers regnskaber § 3. Partier, der har været opstillet til det senest afholdte  

 valg til Folketinget eller EuropaParlamentet, skal aflægge regnskab over  

 partiets landsorganisations indtægter og udgifter.
Regnskabet skal indeholde  

 oplysninger om følgende indtægtstyper:
 1) Offentlig partistøtte.
 2) Kontingentindtægter.
 3) Yderligere private tilskud fra private personer.
 4) Renteindtægter.
 5) Tilskud fra internationale organisationer, kollektive private  

 sammenslutninger, faglige organisationer, erhvervsorganisationer,  

 erhvervsvirksomheder, fonde og foreninger.
 § 4. Regnskabet aflægges årligt for perioden 1. januar til 31.  

 december.
 Stk. 2. Regnskabet skal underskrives af partiets ledelse og  

 indeholde en erklæring om, at partiet ikke har haft andre indtægter end  

 anført i regnskabet.
 § 5. Partiets ledelse indsender senest 12 måneder efter  

 regnskabsårets afslutning en bekræftet kopi af regnskabet til Folketinget,  

 der fremlægger regnskabet til gennemsyn for offentligheden.
 Straffebestemmelser, ikrafttræden m.v.
 § 6. Overtrædelse af § 2, stk. 4, straffes med bøde.
 Stk. 2. For overtrædelse af § 2, stk. 4, kan foreningen som sådan  

 pålægges bødeansvar.
 Stk. 3. I forskrifter, der udfærdiges efter loven, kan der  

 fastsættes straf af bøde for overtrædelse af bestemmelser i forskrifterne.
 § 7. Loven træder i kraft den 1. januar 1991.
 § 8. Loven gælder ikke for Færøerne og Grønland.
Oprindeligt fremsat forslag Privat bidrag til politiske partier § 1. Arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne hører til, skal tilsikre,  

 at bidrag til politiske partier eller partipolitiske formål i øvrigt opkrævet  

 over medlemskontingentet er frivilligt for det enkelte medlem.
 § 2. Medlemmer, der ønsker at blive fritaget for at betale bidrag  

 til politiske patier eller partipolitiske formål i øvrigt over  

 medlemskontingentet, skal afgive en skriftlig erklæring herom.
Stk. 2. Foreningen skal en gang hvert år tilsende medlemmerne en  

 blanket, der indeholder teksten til en sådan erklæring.
Denne forpligtelse  

 kan opfyldes ved, at blanketten trykkes i et medlemsblad eller lignende  

 publikation.
Erklæringen skal have følgende tekst: »Jeg ønsker at være  

 fritaget for at betale bidrag til politiske partier eller partipolitiske  

 formål i øvrigt over medlemskontingentet.« Stk. 3. Erklæringen skal indsendes til foreningens revisor.
Dette  

 skal fremgå af den i stk. 2 nævnte blanket.
Erklæringer, som medlemmerne  

 indsender til foreningen, skal straks vidersendes til foreningens revisor.  

 Justitsministeren kan fastsætte nærmere regler om blankettens udformning og  

 om revisors behandling af de modtagne erklæringer.
 Stk. 4. Der må ikke ske uberettiget videregivelse af oplysninger  

 om, hvem der er fritaget for betaling af bidrag eller har anmodet herom.
Politiske partiers regnskaber § 3. Partier, der har været opstillet til det senest afholdte  

 valg til Folketinget eller Europaparlamentet, skal aflægge regnskab over  

 partiets landsorganisations indtægter og udgifter.
Regnskabet skal indeholde  

 oplysninger om følgende indtægtstyper:
 1) Offentlig partistøtte.
 2) Kontingentindtægter.
 3) Yderligere private tilskud fra private personer.
 4) Renteindtægter.
 5) Tilskud fra internationale organisationer, kollektive private  

 sammenslutninger, faglige organisationer, erhvervsorganisationer,  

 erhvervsvirksomheder, fonde og foreninger.
 § 4. Regnskabet aflægges årligt for perioden 1. januar til 31.  

 december.
 Stk. 2. Regnskabet skal underskrives af partiets ledelse og  

 indeholde en erklæring om, at partiet ikke har haft andre indtægter end  

 anført i regnskabet.
 § 5. Partiets ledelse indsender senest 6 måneder efter  

 regnskabsårets afslutning en bekræftet kopi af regnskabet til Folketinget,  

 der fremlægger regnskabet til gennemsyn for offentligheden.
 Straffebestemmelser, ikrafttræden m.v.
 § 6. .Overtrædelse af § 2, stk. 4, straffes med bøde.
 Stk. 2. For overtrædelse af § 2, stk. 4, kan foreningen som sådan  

 pålægges bødeansvar.
 Stk. 3. I forskrifter, der udfærdiges efter loven, kan der  

 fastsættes straf af bøde for overtrædelse af bestemmelser i forskrifterne.
 § 7. Loven træder i kraft den 1. januar 1991.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Den 12. april 1988 vedtog Folketinget i forbindelse med behandlingen  

 af en forespørgsel (F 41) til justitsministeren om offentliggørelse af de  

 politiske partiers regnskaber følgende dagsorden, jf.
Folketingstidende  

 1987/88, Folketingets forhandlinger, sp. 9487 ff:
 »Folketinget tilkendegiver, at der inden udgangen af maj måned 1988  

 skal vedtages en folketingsbeslutning, som opfordrer:
 1. Alle organisationer til at drage omsorg for, at de enkelte medlemmer  

 får mulighed for at meddele, at der ikke igennem deres kontingent kan ydes  

 støtte til politiske partier.
 2. Alle opstillingsberettigede partier til at offentliggøre deres  

 regnskaber, herunder bidrag fra organisationer og virksomheder.
 I tilfælde af, at det ikke lykkes at vedtage en sådan  

 folketingsbeslutning, opfordres regeringen til i folketingsåret 1988-89 at  

 fremkomme med lovforslag herom.
Herefter går Folketinget over til næste sag på dagsordenen.« Det foreliggende lovforslag er fremsat for at opfylde denne dagsorden.
2. Spørgsmålet, om der bør gennemføres lovregler om private bidrag til  

 politiske partier og om offentliggørelse af partiernes regnskaber, har  

 tidligere flere gange været behandlet i Folketinget.
I de seneste  

 folketingssamlinger har spørgsmålet været drøftet i forbindelse med  

 behandlingen af forslag til folketingsbeslutning om offentliggørelse af  

 politiske partiers regnskaber (B 54) og forslag til folketingsbeslutning om  

 bidrag til politiske partier (B 55). Beslutningsforslagene er optrykt i  

 Folketingstidende 1986/87, tillæg A, sp. 2043 ff (B 54) og 2047 ff (B 55).  

 Fremsættelsen er gengivet i Folketingstidende 1986/87, Folketingets  

 forhandlinger, sp. 2526. Førstebehandlingen er gengivet, a.st., sp. 5904 ff  

 og 5920 ff.
Folketingets politisk~ økonomiske udvalg afgav beretning om begge  

 forslag den 20. august 1987. Beretningen er optrykt i Folketingstidende  

 1986/87, tillæg B, sp. 2933 ff.
Beslutningsforslaget om offentliggørelse af politiske partiers regnskaber  

 blev genfremsat den 11. november 1987 (B 40), jf.
Folketingstidende 1987/88,  

 tillæg A, sp. 1489, Forhandlingerne, sp. 1607. Førstebehandlingen er gengivet  

 i Folketingstidende 1987/88, Folketingets forhandlinger, sp. 3287 ff.  

 Beslutningsforslaget om bidrag til politiske partier blev genfremsat den 28.  

 januar 1988 (B 94), jf.
Folketingstidende 1987/88, tillæg A, sp. 3817,  

 Forhandlingerne, sp. 5864. Førstebehandlingen er gengivet i Folketingstidende  

 1987/88, Folketingets forhandlinger, sp. 7456 ff.
Forslagene blev henvist til  

 behandling i politisk- økonomisk udvalg, der på grund af nyvalg ikke afgav  

 betænkning.
Der blev på grund af valget heller ikke senere i folketingsåret  

 fremsat forslag til folketingsbeslutning til opfyldelse af dagsordenen af 12.  

 april 1988, jf. ovenfor under punkt 1.
 3. Det foreliggende lovforslag indeholder følgende hovedpunkter:
 a) Lovforslaget indeholder i §§ 1 og 2 nogle generelle bestemmelser,  

 hvorefter faglige sammenslutninger skal sikre medlemmerne ret til selv at  

 bestemme, om de over medlemskontingentet vil yde økonomisk støtte til  

 politiske partier eller partipolitiske formål.
Lovforslaget har ikke til hensigt at udelukke, at en faglig sammenslutning  

 eller forening yder støtte til partipolitiske formål.
Spørgsmålet, om  

 foreningen af sin formue kan yde bidrag til sådanne formål, afgøres efter  

 foreningens vedtægter.
Medlemmer, der ønsker at blive fritaget for at betale bidrag til  

 partipolitiske formål, skal afgive en skriftlig erklæring herom til  

 foreningen, jf. § 2, stk. 1. Fritagelsen gælder, indtil medlemmet påny  

 tilkendegiver, at han eller hun ønsker at bidrage til politiske partier over  

 kontingentet.
Foreningen skal efter stk. 2 årligt tilsende medlemmerne  

 en blanket, der indeholder teksten til en sådan erklæring.
Erklæringen skal  

 affattes på den i lovteksten angivne måde.
Det er i de senere års lovgivning kommet til udtryk, at oplysninger om  

 politiske og foreningsmæssige forhold efter Folketingets opfattelse i vidt  

 omfang er et spørgsmål, som hører til den enkeltes privatliv og derfor bør  

 nyde særlig beskyttelse mod uberettiget offentliggørelse eller videregivelse  

 i øvrigt.
På den baggrund er det i § 2, stk. 3 bestemt, at en  

 erklæring om fritagelse skal indsendes til foreningens revisor.
Det er  

 hensigten, at revisoren herefter skal opgøre hvor mange medlemmer, som ønsker  

 at blive fritaget.
Antallet af medlemmer videregives til foreningen.
Revisor  

 må efter bestemmelsen i § 2 stk. 4, i øvrigt ikke videregive  

 oplysninger om, hvilke medlemmer der ønsker at blive fritaget for at betale  

 sådanne bidrag.
b) I lovforslagets §§ 3-5 er der fastsat regler om offentliggørelse  

 af politiske partiers regnskaber.
Efter forslaget skal partier, der har været  

 opstillet til det senest afholdte valg til Folketinget eller  

 Europaparlamentet aflægge regnskab over partiets indtægter og udgifter.
De politiske partier er i dag meget forskelligt organiseret på lokalt  

 plan.
Nogle partier har som led i deres opbygning selvstændige  

 vælgerforeninger og kredsforeninger, der fuldt ud arbejder på frivilligt,  

 ulønnet grundlag, og som det ikke vil være rimeligt at pålægge en særlig  

 regnskabspligt.
I det omfang de lokale partiforeninger yder økonomisk støtte  

 til partiets landsorganisation, eller medlemsbidragene m.v. fordeles mellem  

 vælgerforeningerne, kredsforeningerne og landsorganisationen, vil bidragene  

 til landsorganisationen indgå i indtægtsposterne i dennes regnskaber.
På den  

 baggrund er det foreslået, at regnskabspligten kun skal gælde for partiets  

 landsorganisation.
De politiske partiers regnskaber skal indeholde en række oplysninger om  

 partiets indtægtsforhold, herunder om størrelsen af indtægter, der er  

 modtaget fra det offentlige gennem reglerne om offentlig partistøtte, fra  

 medlemmerne og andre private, fra internationale organisationer, f.eks.
EF og  

 fra kollektive private sammenslutninger, faglige organisationer,  

 erhvervsvirksomheder, fonde og foreninger.
Det følger af principperne i  

 grundloven om hemmelige, frie og lige valg til Folketinget, at borgerne har  

 adgang til at ytre deres politiske mening anonymt.
Der er også en lang og  

 fast tradition her i landet for, at borgerne, uden at det skal komme  

 offentligt frem, kan yde bidrag til partier, hvis politik de ønsker at  

 støtte.
Der stilles derfor ikke krav om, at det skal oplyses, fra hvem  

 bidragene er modtaget.
Regnskabspligten omfatter også partiers udgifter.
Der er dog ikke fundet  

 behov for at stille særlige krav til specifikationen af udgifterne ud over de  

 retningslinier, der allerede i dag følges ved udarbejdelsen af partiernes  

 regnskaber, og som følger af god regnskabsskik.
 Efter lovforslaget skal regnskaberne indsendes til Folketinget, der  

 fremlægger dem til gennemsyn for offentligheden.
I loven om offentlig økonomisk støtte til politiske partier, jf. lov nr.  

 940 af 23. december 1986, er der ikke fastsat særlige krav om revision af  

 partiernes regnskaber.
På den baggrund er der heller ikke fundet grundlag for  

 at fastsætte særlige regler om revision i det foreliggende lovforslag.
 c) Lovforslaget indeholder i § 6 regler om bødeansvar for overtrædelse af  

 lovforslagets § 2, stk. 4, og for overtrædelse af forskrifter fastsat i  

 medfør af loven i det omfang det bestemmes i forskrifterne.
 4. Lovforslaget forventes ikke at medføre udgifter af væsentlig betydning  

 for det offentlige eller administrative konsekvenser i øvrigt, idet det  

 forudsættes, at fremlæggelsen af de politiske partiers regnskaber kan ske som  

 led i Folketingets almindelig arbejde inden for de nuværende administrative  

 rammer.
Bemærkninger til lovforslagets enkelte bestemmelser Til § 1 Bestemmelsen i stk. 1 indebærer, at arbejdsgiverforeninger,  

 fagforeninger og andre faglige sammenslutninger, der har til hovedformål at  

 varetage de økonomiske interesser for den erhvervsgruppe, som medlemmerne  

 hører til, som hidtil har mulighed for at yde bidrag til politiske partier,  

 hvis det er berettiget efter sammenslutningens vedtægter.
Foreningen skal dog tilsikre medlemmerne, at bidrag til politiske partier  

 og partipolitiske formål i øvrigt opkrævet over medlemskontingentet, er  

 frivilligt for det enkelte medlem.
Foreningen kan selv træffe nærmere  

 bestemmelser om, på hvilken måde den vil tilsikre medlemmerne frivillighed  

 med hensyn til partibidrag m.v.
Bestemmelsen omfatter faglige sammenslutninger, der har til hovedformål at  

 varetage de økonomiske interesser for den erhvervsgruppe, som medlemmerne  

 hører til.
Afgrænsningen af de foreninger, der omfattes af loven, svarer til  

 den afgrænsning, der er foretaget i ligningslovens § 13 og fondslovens § 2,  

 stk. 1, nr. 1. Omfattet er således ikke blot arbejdsgiver- og fagforeninger,  

 men også sammenslutninger, som f.eks.
Industri- og Håndværksrådet.  

 Foreninger,der ikke har til hovedformål at varetage de enkelte medlemmers  

 økonomiske interesser, f.eks. sammenslutninger der mere generelt beskæftiger  

 sig med samfundsspørgsmål, er ikke omfattet af bestemmelsen.
Bestemmelsen omfatter bidrag til alle partier, bevægelser, lister m.v.,  

 der opstiller til Folketingsvalg, kommunale valg, valg til Europaparlamentet  

 og andre offentlige valg.
Bidrag til f.eks.
Folkebevægelsen mod EF og andre  

 bevægelser, der opstiller til offentlige valg, vil således også være  

 omfattet.
Til § 2 Medlemmer, der ønsker at blive fritaget for at betale bidrag til  

 politiske partier eller partipolitiske formål i øvrigt over  

 medlemskontingentet, skal efter stk. 1 give skriftlig besked om det.
Foreningen skal efter stk. 2 årligt tilsende medlemmerne en  

 blanket, der indeholder teksten til en sådan erklæring.
Den erklæringstekst,  

 som foreningen sender til medlemmerne, skal affattes på den i bestemmelsen  

 angivne måde.
Derimod gælder der ingen formkrav med hensyn til de  

 erklæringer, som medlemmerne selv udfærdiger.
Medlemmerne kan således også  

 fritages ved at afgive skriftlig erklæring herom på anden måde.
Efter bestemmelsen i stk. 3. skal det af blanketten fremgå, at den  

 skal indsendes til foreningens revisor.
Har medlemmerne selv udfærdiget  

 erklæringen og indsendt den til foreningen, eller er blanketten ved en fejl  

 sendt til foreningen, skal foreningen efter stk. 3 straks videresende den til  

 foreningens revisor.
De nærmere regler for revisors behandling af  

 erklæringerne fastsættes af justitsministeren.
Det er tanken, at revisor skal  

 opgøre antallet af medlemmer, som ønsker fritagelse, og give foreningen  

 underretning herom.
Det forudsætter, at revisor har adgang til en fortegnelse  

 over foreningens medlemmer.
Det er derimod ikke tanken, at revisor skal  

 videregive oplysninger om, hvem der har begæret fritagelse, til foreningen.  

 Revisor vil efter bestemmelsen i stk. 4 heller ikke være berettiget  

 hertil.
Der må efter stk. 4 ikke iøvrigt ske uberettiget videregivelse af  

 oplysninger om, hvem der er fritaget for betaling af bidrag, eller om hvem  

 der har anmodet om fritagelse for betaling af bidrag.
Bestemmelsen omfatter  

 også de medarbejdere i foreningen, som modtager og videresender de  

 erklæringer, som kommer foreningen i hænde i stedet for foreningens revisor.  

 Om baggrunden for bestemmelsen henvises til de almindelige bemærkninger pkt.  

 3 a.
Til § 3 Bestemmelsen indeholder en pligt for partier, der har været opstillet til  

 det seneste valg til Folketinget eller Europaparlamentet, til at aflægge  

 regnskab over partiets indtægter og udgifter.
Regnskabspligten gælder kun for  

 partiets landsorganisation.
Lokale vælgerforeninger eller kredsforeninger og  

 personer, der opstiller uden for partierne er ikke omfattet af bestemmelsen.  

 Der er i bestemmelsen stillet særlige krav til specifikation af regnskabets  

 indtægtsside.
Regnskabet skal indeholde oplysning om størrelsen af de beløb,  

 der hidrører fra hver af de grupper af indtægter, som er nævnt i § 3. Det  

 kræves ikke, at den enkelte bidragsyder skal angives ved navn i regnskabet.
Til § 4 Regnskabsperioden er efter stk. 1 kalenderåret.
Regnskabet skal i  

 følge stk. 2 underskrives af partiets ledelse og indeholde en  

 erklæring om, at partiet ikke har haft andre indtægter end anført i  

 regnskabet.
Hvem der underskriver regnskabet og erklæringen afgøres i øvrigt  

 efter partiets vedtægter.
Til § 5 Bestemmelsen indeholder en pligt for partiets ledelse til senest 6  

 måneder efter regnskabsårets afslutning at indsende en bekræftet kopi af  

 regnskabet til Folketinget, der fremlægger det.
Formålet med kravet om  

 fremlæggelse er at give offentligheden indsigt i, hvorledes de politiske  

 partier tilvejebringer deres økonomiske midler.
Regnskabet indsendes til  

 Folketinget.
Regnskabet skal ikke gennemgås, kontrolleres eller godkendes af  

 Folketinget, men alene gøres tilgængeligt for offentligheden.
Der påhviler  

 ikke efter bestemmelsen Folketinget en pligt til at mangfoldiggøre eller på  

 anden måde offentliggøre eller udgive kopier af eller oversigter over  

 regnskaberne.
Til § 6 Den, der er ansvarlig for overtrædelse af § 2, stk. 4, straffes med bøde.  

 Efter stk. 2 kan der pålægges foreningen som sådan bødeansvar.
Efter  

stk. 3 kan der i de forskrifter, som kan fastsættes efter § 2, stk. 3,  

 fastsættes bestemmelser om straf af bøde for overtrædelse af bestemmelser i  

 forskrifterne.
Til § 7 Bestemmelserne i lovens §§ 3-5 finder første gang anvendelse på  

 regnskabsåret 1. januar-31. december 1991.
Efter 2. behandling den 15. maj Privat bidrag til politiske partier § 1. Arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne hører til, skal tilsikre,  

 at bidrag til politiske partier eller partipolitiske formål i øvrigt opkrævet  

 over medlemskontingentet er frivilligt for det enkelte medlem.
 § 2. Medlemmer, der ønsker at blive fritaget for at betale bidrag  

 til politiske partier eller partipolitiske formål i øvrigt over  

 medlemskontingentet, skal afgive en skriftlig erklæring herom.
Stk. 2. Foreningen skal en gang hvert år tilsende medlemmerne en  

 blanket, der indeholder teksten til en sådan erklæring.
Denne forpligtelse  

 kan opfyldes ved, at blanketten trykkes i et medlemsblad eller lignende  

 publikation.
Erklæringen skal have følgende tekst: »Jeg ønsker at være  

 fritaget for at betale bidrag til politiske partier eller partipolitiske  

 formål i øvrigt over medlemskontingentet.« Stk. 3. Erklæringen skal indsendes til foreningens revisor.
Dette  

 skal fremgå af den i stk. 2 nævnte blanket.
Erklæringer, som medlemmerne  

 indsender til foreningen, skal straks videresendes til foreningens revisor.  

 Justitsministeren kan fastsætte nærmere regler om blankettens udformning og  

 om revisors behandling af de modtagne erklæringer.
 Stk. 4. Der må ikke ske uberettiget videregivelse af oplysninger  

 om, hvem der er fritaget for betaling af bidrag eller har anmodet herom.
Politiske partiers regnskaber § 3. Partier, der har været opstillet til det senest afholdte  

 valg til Folketinget eller EuropaParlamentet, skal aflægge regnskab over  

 partiets landsorganisations indtægter og udgifter.
Regnskabet skal indeholde  

 oplysninger om følgende indtægtstyper:
 1) Offentlig partistøtte.
 2) Kontingentindtægter.
 3) Yderligere private tilskud fra private personer.
 4) Renteindtægter.
 5) Tilskud fra internationale organisationer, kollektive private  

 sammenslutninger, faglige organisationer, erhvervsorganisationer,  

 erhvervsvirksomheder, fonde og foreninger.
 § 4. Regnskabet aflægges årligt for perioden 1. januar til 31.  

 december.
 Stk. 2. Regnskabet skal underskrives af partiets ledelse og  

 indeholde en erklæring om, at partiet ikke har haft andre indtægter end  

 anført i regnskabet.
 § 5. Partiets ledelse indsender senest 12 måneder efter  

 regnskabsårets afslutning en bekræftet kopi af regnskabet til Folketinget,  

 der fremlægger regnskabet til gennemsyn for offentligheden.
 Straffebestemmelser, ikrafttræden m.v.
 § 6. Overtrædelse af § 2, stk. 4, straffes med bøde.
 Stk. 2. For overtrædelse af § 2, stk. 4, kan foreningen som sådan  

 pålægges bødeansvar.
 Stk. 3. I forskrifter, der udfærdiges efter loven, kan der  

 fastsættes straf af bøde for overtrædelse af bestemmelser i forskrifterne.
 § 7. Loven træder i kraft den 1. januar 1991.
 § 8. Loven gælder ikke for Færøerne og Grønland.
