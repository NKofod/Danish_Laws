 Den 22. maj 1954 undertegnedes i København en protokol mellem Danmark,  

 Finland, Norge og Sverige af følgende ordlyd:
 PROTOKOL vedrørende fritagelse for statsborgere i Danmark, Finland,  

 Norge og Sverige for at være i besiddelse af pas og opholdstilladelse under  

 ophold i andet nordisk land end hjemlandet.
 Den danske, den finske, den norske og den den svenske regering har hver  

 for sig besluttet med virkning fra den 1. juli 1954 at fritage statsborgere i  

 Danmark, Finland, Norge og Sverige fra pligten til at være forsynet med pas  

 eller anden rejselegitimation ved rejse fra et af disse lande til et af de  

 andre lande og ligeledes fra pligten til at være i besiddelse af  

 opholdstilladelse under opholdet i andet nordisk land end hjemlandet.
 Overenskomsten af 14. juli 1952 mellem Danmark, Finland, Norge og Sverige  

 om gensidig tilbagetagelse af ulovligt indrejste udlændinge forbliver i  

 kraft.
 I denne forbindelse er vi undertegnede, som af vore respektive regeringer  

 er behørigt bemyndigede, blevet enige om følgende:
 Om personer, der opholder sig i et andet nordisk land end hjemlandet, og  

 som formodes at være statsborgere i et andet nordisk land, skal der direkte  

 mellem politimyndighederne kunne udveksles oplysninger, der er nødvendige for  

 at fastslå vedkommendes statsborgerskab og identitet.
Såfremt en af de pågældende staters regeringer skulle finde det nødvendigt  

 at genindføre pligten til at være i besiddelse af pas og opholdstilladelse  

 for statsborgere i et eller flere af disse lande, erklærer de pågældende  

 staters regeringer herved, at dette ikke vil ske, uden at de øvrige staters  

 regeringer så vidt muligt er blevet underrettet herom, og der er blevet gjort  

 forsøg på at bilægge eventuelle uoverensstemmelser, og ligeledes at en  

 rimelig opsigelsesfrist vil blive givet.
Enhver af staternes regeringer kan  

 dog med øjeblikkelig virkning genindføre fornævnte forpligtelser for  

 statsborgere i en eller flere af de øvrige stater i tilfælde af krig eller  

 fare for krig, eller såfremt lignende ekstraordinære internationale eller  

 nationale forhold gør det påkrævet, i hvilket tilfælde de andre regeringer  

 øjeblikkelig skal underrettes om indholdet af en sådan beslutning.
 Sålænge denne protokol har gyldighed, skal protokollen af 14. juli 1952  

 angående pasfrihed anses for at være ude af kraft.
Denne protokol omfatter ikke Færøerne og Grønland.
Den skal endvidere ikke  

 være til hinder for, at der udfærdiges specielle bestemmelser for områder,  

 hvor særlige sikkerheds- eller forsvarshensyn gør sig gældende.
 Ved noteveksling kan den islandske regering under forudsætning af  

 gensidighed tilslutte sig de i nærværende protokol omhandlede lettelser for  

 statsborgere i Danmark, Finland, Norge og Sverige.
 Til bekræftelse heraf har vi dertil befuldmægtigede undertegnet denne  

 protokol og forsynet den med vore segl.
Udfærdiget i København, den 22. maj 1954  

 i eet eksemplar på dansk, finsk, norsk og svensk, af hvilket det  

 danske udenrigsministerium sign.
H.C.
Hansen L.S.
 Protokollen er trådt i kraft den 1. juli 1954.
 Udenrigsministeriet, den 29. juli 1954.
H.C.
Hansen.
