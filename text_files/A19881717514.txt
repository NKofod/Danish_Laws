 Denne datasammenskrivning omfatter lov nr. 321 af 10. juni  

 1976 om visse hovedlandevejsstrækninger med de ændringer, der følger af lov  

 nr. 137 af 28. marts 1984.
 § 1.  Ministeren for offentlige arbejder bemyndiges  

 til at lade følgende hovedlandevejsstrækninger anlægge som motorveje med de  

 fornødne tilslutninger til det eksisterende vejnet:
 § 2.  Ministeren bemyndiges til som hovedlandevej at  

 lade anlægge en vejbro over Alssund nord om Sønderborg med tilsluttende  

 vejanlæg på Jyllandssiden til forbindelse med den nuværende hovedlandevej 316  

 (A 8), Kruså-Sønderborg, syd for Bøffelkobbel Skov, og på Alssiden til  

 forbindelse med hovedlandevej 315 (A 8), Sønderborg-Fynshav, øst for  

 Madeskov.
§ 3.  Ministeren bemyndiges til at nedlægge følgende  

 vejstrækninger som hovedlandeveje i forbindelse med gennemførelsen af de i §  

 1 og § 2 nævnte anlæg: 1) Hovedlandevej 306 (A 10), Haderslev-Åbenrå, for så  

 vidt angår strækningen fra skæringspunktet med landevej 510 syd for Haderslev  

 til Åbenrå. 2) Den ved lov nr. 290 af 23. maj 1973 som hovedlandevej optagne  

 strækning af landevej 555 mellem Bodum og motorvejsstrækningen vest for Rise  

 Hjarup. 3) Hovedlandevej 315 (A 8), Sønderborg-Fynshav, for så vidt angår  

 strækningen fra Perlegade i Sønderborg til endepunktet for den i § 2  

 omhandlede hovedlandevej ved Madeskov. 4) Hovedlandevej 316 (A 8),  

 Kruså-Sønderborg, for så vidt angår strækningen fra begyndelsespunktet for  

 den i § 2 omhandlede hovedlandevej ved Bøffelkobbel Skov, over Chr.
X's bro  

 til Perlegade i Sønderborg. 5) Hovedlandevej 319, Åbenrå-Sønderborg, for så  

 vidt angår strækningen fra skæringen med den i § 2 omhandlede hovedlandevej  

 til hovedlandevej 316. 6) Hovedlandevej 115, Køge-Vordingborg-Majbølle, på  

 strækningen mellem Rønnede og Majbølle. 7) Hovedlandevej 152,  

 Næstved-Rønnede, mellem motorvejen og hovedlandevej 115. 8) Hovedlandevej  

 153, Vester Egesborg-Præstø, mellem Bårse og Præstø. 9) Hovedlandevej 154,  

 Præstø-Kalvehave.
 § 4.  Ministeren bemyndiges til at optage følgende  

 vejstrækninger som hovedlandeveje:
 § 5.  Bemyndigelsen i § 2, nr. 1 og 5, i lov nr. 313  

 af 9. juni 1971 om visse hovedlandevejsstrækninger til projektering og  

 sikring af en hovedlandevej udbygget som motorvej fra Kalvebodløb, syd om  

 Tømmerup, nord om Store-Magleby og Dragør til Amagers østkyst og en  

 hovedlandevej fra den nævnte hovedlandevej vest for den nuværende bebyggelse  

 på Amager mod nord langs denne til den i § 2, nr. 2, i samme lov nævnte  

 hovedlandevej ophæves.
