 I henhold til § 1, stk. 2, og § 25 i civilforsvarsloven (lov nr. 253 af  

 27. maj 1981) fastsættes:
 § 1.  Offentlige myndigheder, der har ansvar for  

 beredskab og indsats i forbindelse med ulykker og katastrofer i fredstid,  

 kan, hvis det sædvanlige udrykningsberedskab på grund af en katastrofes  

 karakter og omfang skønnes utilstrækkeligt, rekvirere civilforsvarskorpsets  

 bistand.
 § 2.  Civilforsvarsstyrelsen kan aftale med offentlige  

 myndigheder, koncessionerede selskaber og andre, der har ansvar for beredskab  

 og indsats eller opretholdelse af samfundsvigtige funktioner i  

 katastrofetilfælde, at civilforsvarskorpset yder bistand i særlige  

 katastrofetilfælde.
 Stk. 2.  Det kan i forbindelse med aftale efter stk. 1  

 bestemmes, at der skal ydes betaling for civilforsvarskorpsets bistand.
 § 3.  Offentlige myndigheder kan rekvirere bistand fra  

 civilforsvarets analytisk-kemiske laboratorium.
 § 4.  Det kommunale civilforsvar skal inden for sit  

 område yde bistand i katastrofetilfælde og under andre tilsvarende forhold,  

 der gør offentlig indgriben nødvendig.
 Stk. 2.  Offentlige myndigheder, der har ansvar for  

 beredskab og indsats i forbindelse med katastrofer i fredstid, kan rekvirere  

 bistand fra det kommunale civilforsvar i et katastrofeområde, såfremt  

 udrykningsberedskabet, herunder civilforsvarskorpset, er utilstrækkeligt på  

 grund af katastrofens karakter og omfang.
§ 5.  De i § 4, stk. 2, nævnte myndigheder kan indgå  

 aftale med en kommunalbestyrelse om bistand fra det kommunale civilforsvar i  

 særlige katastrofesituationer i det pågældende område.
Der træffes ved  

 aftalen bestemmelse om fordeling af udgifter i forbindelse med bistanden.
Stk. 2.  Civilforsvarsstyrelsen kan fastsætte indholdet  

 i aftalen i henhold til stk. 1, hvis der ikke opnås enighed mellem  

 kommunalbestyrelsen og den pågældende myndighed.
Civilforsvarsstyrelsens  

 afgørelse kan indbringes for indenrigsministeriet.
 § 6.  Civilforsvarsstyrelsen kan bestemme, at enheder  

 af en kommunes civilforsvar i katastrofetilfælde skal yde bistand uden for  

 vedkommende lokale område.
 Stk. 2.  Bestemmelse i henhold til stk. 1 kan træffes,  

 hvis civilforsvarsstyrelsen i en katastrofesituation skønner, at  

 udrykningsberedskabet i det ramte område, bistået af det lokale civilforsvar  

 og civilforsvarskorpset, ikke er tilstrækkeligt på grund af katastrofens  

 karakter og omfang.
 Stk. 3.  Bestemmelse i henhold til stk. 1 kan tillige  

 træffes som et led i en aftale, der fastsættes i henhold til § 5, stk. 2,  

 hvis aftalen indgår i en beredskabsplan for en særlig katastrofesituation,  

 der kan berøre et større område, og det af hensyn til beredskabets  

 effektivitet skønnes nødvendigt.
 § 7.  Civilforsvarsstyrelsen kan træffe bestemmelse  

 om, hvem der skal betale udgifterne i forbindelse med et kommunalt  

 civilforsvars bistand i katastrofetilfælde, jfr. § 4, stk. 2, og § 6, stk. 1,  

 hvis der ikke opnås enighed mellem de berørte myndigheder.  

 Civilforsvarsstyrelsens afgørelse kan indbringes for indenrigsministeriet.
 § 8.  Civilforsvarets bistand i katastroferamte  

 områder ledes af den myndighed, der leder katastrofeindsatsen.  

 Civilforsvarsstyrkerne er under kommando af egne befalingsmænd.
 § 9.  Bekendtgørelsen træder i kraft den 15. juni  

 1982.
