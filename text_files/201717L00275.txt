Ændringsforslag stillet den 24. november 2017 uden for betænkningen Ændringsforslag til 2. behandling af Forslag til lov om ændring af søloven og lov om sikkerhed til søs m.v.
(Justering og klarificering af reglerne om udenlandske ejeres adgang til at få skibe under dansk flag, forenklet registrering af rettigheder i mellemstore fritidsfartøjer, ansvarsbeløb ved vragfjernelse, gennemførelse af internationale sanktioner vedrørende skibsregistrering, privatretlige havneafgifter m.v.) [af erhvervsministeren (Brian Mikkelsen)]:
Ad b Ændringsforslag til det under A nævnte forslag Til § 6 Af erhvervsministeren:
 9) I stk. 4 ændres »11« til: »12«.
[Korrektion] Bemærkninger Til nr. 9 Dette ændringsforslag stilles på baggrund af den ved ændringsforslag nr. 1 i betænkningen foreslåede deling af lovforslaget, som indstilles til vedtagelse af udvalget. Ændringsforslaget erstatter ændringsforslag nr. 7 og 8 i betænkningen, som samtidig tages tilbage. Ændringsforslag nr. 7, som vedrører lovforslagets titel, er ikke længere relevant, da ændringerne, herunder den sproglige præcisering af undertitlen, fremgår af det delte lovforslag.
 Ændringsforslaget er identisk med det stillede ændringsforslag nr. 8 i betænkningen, men genstilles nu til det delte lovforslag.
 For så vidt angår indholdet af ændringsforslaget, henvises til bemærkningerne til ændringsforslag nr. 8 i betænkningen.
