Fremsat den 8. oktober 1998 af  

 Jette Gottlieb (EL) og Frank Aaen (EL) Forslag til folketingsbeslutning om ligestilling af personer i fleks- og skånejob med  

 ansatte på normale vilkår Folketinget opfordrer regeringen til at fremsætte  

 lovforslag, der ligestiller personer i fleks- og skånejob med ansatte  

 på normale vilkår.
Det gælder bl.a :
-	ret til at forsikre sig i en arbejdsløshedskasse, -	sikring af normal dagpengeret i stedet for ledighedsydelse, -	ret til efterløn efter samme regler og satser som på det  

 ordinære arbejdsmarked, -	samme ret til orlov og efteruddannelse som på det  

 ordinære arbejdsmarked, -	samme ret til sygedagpenge som på det ordinære  

 arbejdsmarked - med en generel dispensation for 120-dages-reglen, -	ret til at optjene feriepenge på normale vilkår og til at  

 overføre optjent ferie fra job på normale vilkår til  

 fleks- eller skånejob, -	ret til at være dækket ind af almindelige fagretlige  

 regler i øvrigt - herunder ret til tillidsmand,  

 sikkerhedsorganisation, opsigelsesvarsler osv.
 For at en virksomhed skal kunne modtage løntilskud  

 til at ansætte folk i fleksjob, skal der sikres de nødvendige  

 faciliteter til at sikre en reel aflastning tilpasset den enkelte.
Bemærkninger til forslaget Regeringen satser på, at 30.000-40.000 personer frem  

 til år 2005 skal i job på særlige vilkår, hvor  

 arbejdsgiveren får et tilskud for at ansætte folk på 1/3,  

 1/2 eller 2/3 af lønnen.
Det er det, man kalder et skåne- eller  

 fleksjob.
 Forslagsstillerne mener, det er bedre, at folk har et  

 meningsfuldt job tilpasset deres arbejdsevne, end at de bare bliver smidt ud  

 af fællesskabet og sendt på førtidspension.
I dag er det samtidig sådan, at mange handicappede  

 rent faktisk har et arbejde på fuld tid - det gælder faktisk 50  

 pct. af de handicappede under 50 år.
Men de er ansat på helt  

 normale vilkår i ordinære stillinger.
Selvom man er blind, kan  

 man godt passe telefoner, og fordi man sidder i kørestol, kan man godt  

 være mester i multimedier på en computer.
Der findes heldigvis  

 stadig små eller aktive arbejdspladser, som løser problemerne,  

 når de opstår - hvis en arbejder bliver skadet, får han et  

 andet job på samme arbejdsplads under normale vilkår.
 Mange handicaporganisationer frygter, at handicappede  

 fremover i stedet pr. automatik henvises til skånejob med tilsvarende  

 tab af rettigheder, fordi det bedre kan betale sig for arbejdsgiverne.
 Og der er en lang række andre problemer.
Er man blevet ansat i et skånejob, er man ikke  

 længere til rådighed for det normale arbejdsmarked.
Man kan  

 derfor ikke blive dagpengeberettiget, heller ikke selv om man måske  

 arbejder 20-30 år.
Det eneste sikkerhedsnet, man har, er en  

 såkaldt ledighedsydelse, der svarer til 82 pct. af dagpengene, og som  

 kun udbetales i 3 måneder.
En betingelse for, at man kan få denne  

 ledighedsydelse, er, at man kan dokumentere, at afskedigelsen ikke er  

 selvforskyldt.
Det er kommunen som skal vurdere dokumentationen.
Det er  

 også kommunen, som skal udbetale ledighedsydelsen.
Fleksjobberen har  

 ikke nogen fagforening til at tale sin sag, og retssikkerheden er  

 tvivlsom.
Man kan heller ikke få efterløn, men kun en  

 seniorydelse på lavere sats.
Denne gruppe vil være ekstremt  

 dårligt stillet i forhold til andre, og der er grund til at tro, at det  

 netop er i denne bunke, regeringen gerne vil placere langtidsledige,  

 nedslidte og andre svage grupper, der ikke længere skal kunne få  

 førtidspension.
Virkeligheden viser, at kun 5 pct. af de danske  

 virksomheder reelt påtager sig en eller anden form for »socialt  

 ansvar«.
Og der er ingen krav om egentlige stillingsbeskrivelser, der sikrer,  

 at den ansatte på skånejob rent faktisk ydes beskyttelse.
Tvang  

 og kvoteordninger kan medføre, at virksomhederne søger at  

 opfylde normen ved at »prikke« deres egne medarbejdere ud - dem, som har  

 svært ved at følge med eller har et større  

 sygefravær.
 Forslagstillerne kan frygte, at de nemme eller aflastende  

 opgaver på arbejdspladserne bliver henvist til skånejobbere med  

 den virkning, at arbejdsmiljøet for de ordinært ansatte bliver  

 hårdere.
 Forslagstillerne kan frygte, at kommunerne for fremtiden  

 håndterer langtidssygefravær socialt - dvs. ved at presse folk  

 over på skånejobvilkår i stedet for at tilbyde ordentlig  

 revalidering.
 Derfor er det forslagstillernes krav til fleks- og  

 skånejob, at mennesker, som ansættes under disse ordninger,  

 sikres samme ret til dagpenge, efteruddannelse, orlov og efterløn samt  

 alle øvrige rettigheder, som alle andre på arbejdsmarkedet har.  

 Skånejob må aldrig træde i stedet for revalidering til  

 ordinært job.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ligestilling af  

 personer i fleks- og skånejob med ansatte på normale  

 vilkår.
(Beslutningsforslag nr.
B 7).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
