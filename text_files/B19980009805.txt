 I medfør af § 85, stk. l, og § 86, jf. § 2, stk. 4, i lov nr. 453 af 10.  

 juni 1997 om retsikkerhed og administration på det sociale område, og lov nr.  

 134 af 20. marts 1976 om ændring af regler for statens udbetaling af refusion  

 af kommunernes udgifter i henhold til den sociale pensions- og  

 bistandslovgivning m.v., som senest ændret ved lov nr. 980 af 17. december  

 1997, fastsættes:
Anvendelsesområde § 1.  Bekendtgørelsen finder anvendelse på ydelser  

 efter lov om aktiv socialpolitik, lov om social service, lov om social  

 pension, lov om delpension, lov om dagpenge ved sygdom eller fødsel og lov om  

 børnetilskud og forskudsvis udbetaling af børnebidrag.
 Stk. 2.  I Københavns og Frederiksberg Kommuner  

 varetager kommunalbestyrelsen de opgaver, som er henlagt til amtsrådene.
Bogføring, kontoplan og  

 refusionsberettigende udgifter § 2.  Der skal foretages en fuldstændig, løbende  

 bogføring af samtlige udgifter og indtægter i årets løb.
 Stk. 2.  Konteringen skal følge de af  

 Indenrigsministeriet fastsatte regler.
 § 3.  Det er en forudsætning for opnåelse af  

 statsrefusion, at bestemmelserne i de enkelte love og de i medfør heraf af  

 centrale myndigheder udfærdigede bestemmelser, herunder denne bekendtgørelse,  

 og trufne principielle afgørelser om udgifternes afholdelse, er overholdt.
 Stk. 2.  Det i stk. 1, nævnte skal, sammen med de  

 overvejelser og skøn som i øvrigt ligger til grund for beslutningen i den  

 enkelte sag, fremgå af denne (journalen). Det gælder uanset om overvejelser  

 og skøn vedrører en gruppe af ensartede sager.
§ 4.  Udgifter til rådgivning, tilsyn og  

 administration m.v., herunder til konsulentstøtte og lægeerklæringer, er ikke  

 refusionsberettigende, jf. dog stk. 3 og 4, og § 7, stk. 2-4. Udgifterne til  

 administration afholdes af kommunen og amtskommunen, uanset om  

 administrationen finder sted i kommunens eller amtskommunens forvaltning  

 eller i tilslutning til foranstaltningen.
Dette gælder eksempelvis udgifter  

 til regnskabsføring og revision, der udbetales til en administrerende  

 organisation, selvejende institution eller lignende, og udgifter til eventuel  

 særlig tilrettelagt rådgivning eller vejledning, herunder gennem opsøgende  

 arbejde.
Stk. 2.  Tolkeudgifter i forbindelse med en kommunes  

 eller amtskommunes generelle vejledningsforpligtelse er en  

 ikke-refusionsberettigende administrationsudgift, uanset om tolkebistanden  

 vedrører døve/tunghøre eller personer med et andet sprog.
Udgifter til  

 tolkebistand, der er et nødvendigt led i en i øvrigt refusionsberettigende  

 foranstaltning, anmeldes til refusion efter samme regler, som gælder for  

 foranstaltningen.
 Stk. 3.  Der ydes refusion af kommunens udgifter til den  

 advokatbistand, som efter lov om social service, § 60, er gratis for  

 borgeren, jf. § 129, stk. 1, i samme lov.
 Stk. 4.  Der ydes refusion af kommunens udgifter til  

 støtte- og kontaktperson for døvblinde, jf. § 129, stk. 3, i lov om social  

 service.
Udgifter vedrørende boformer efter § 94,  

 stk. 1, i lov om social Særlige regler om amtskommuners refusionsberettigende udgifter § 5.  Det er en forudsætning for at opnå  

 statsrefusion, at boformer efter § 94, stk. 1, i lov om social service og det  

 dertil knyttede personale, lokaler, inventar, maskiner og materiel m.v. har  

 været udnyttet hensigtsmæssigt, og at udgifterne ligger på et rimeligt niveau  

 i forhold til udnyttelsesgraden.
Generelt § 6.  Beskæftigelsestilbud, som er særlig tilrettelagt  

 i tilslutning til boform efter lov om social service § 94, stk. 1,  

 finansieres efter bestemmelserne i lov om social service.
Amtskommunen kan  

 hjemtage refusion af udgifterne til beskæftigelsestilbudet, herunder udgifter  

 til udbetalt arbejdsdusør, jf. § 24 i denne bekendtgørelse.
 Stk. 2 .  Benytter en kommune som led i aktivering af  

 kontanthjælpsmodtagere efter § 16, stk. 2, i lov om aktiv socialpolitik,  

 pladser i et særligt tilrettelagt beskæftigelsestilbud i tilslutning til  

 boformen, finansieres aktiviteten efter lov om aktiv socialpolitik.
 Stk. 3.  Kommunen hjemtager refusion for benyttede  

 pladser, jf. stk. 2, efter § 100 i lov om aktiv socialpolitik, og betaler  

 amtskommunen en pladspris for tilbudet.
 Stk. 4.  Ved amtskommunens hjemtagelse af refusion for  

 særlig tilrettelagte beskæftigelsestilbud kan der ikke hjemtages refusion for  

 de pladser, som kommunen benytter efter § 16, stk. 2, i lov om aktiv  

 socialpolitik.
 § 7.  Udgifter til eventuel særligt tilrettelagt  

 rådgivning eller vejledning, herunder gennem opsøgende arbejde, afholdes, jf.  

 § 4, endeligt af amtskommunen.
 Stk. 2.  Amtskommunens udgifter til personale tilknyttet  

 boformen med administrationsarbejde for amtskommunale boformer og boformer i  

 privat regi efter lov om social service § 94, stk. 1, kan anmeldes til  

 refusion for den administration, der normalt må foregå i boformen som led i  

 den daglige drift.
 Stk. 3.  Amtskomunens udgifter ved amtskommunale  

 boformer og boformer i privat regi efter lov om social service § 94, stk. 1,  

 til telefon, annoncering efter medarbejdere og sædvanlige forsikringer kan  

 anmeldes til refusion.
Stk. 4 .  Amtskommunens udgifter ved amtskommunale  

 boformer og boformer i privat regi efter lov om social service § 94, stk. 1,  

 til abonnement hos redningskorps eller anden udgift til kørsel kan anmeldes  

 til refusion.
For biler, der er anskaffet før den 1. januar 1986, kan der til  

 refusion kun anmeldes afskrivning af den nedskrevne værdi ved begyndelsen af  

 regnskabsåret 1986. Herudover kan udgifter til anskaffelse og vedligeholdelse  

 af bil til de ansatte kun dækkes gennem sædvanlig kilometergodtgørelse.
Personale § 8.  Udgifter til for meget eller overkvalificeret  

 personale eller til personale, der ikke opfylder de for ansættelse i  

 vedkommende stillinger foreskrevne betingelser, kan ikke refunderes.
 § 9.  Kun lønninger for vedkommende personale, som har  

 hjemmel i de af Kommunernes Lønningsnævn godkendte bestemmelser,  

 retningslinjer, overenskomster eller andre regler, kan anmeldes til refusion.  

 Udgifter på grund af atypiske lønaftaler eller usædvanlige forfremmelser kan  

 ikke refunderes.
 § 10.  De refusionsberettigende lønninger til  

 personale knyttet til private eller selvejende boformer, må ikke overstige,  

 hvad de pågældende ville kunne opnå i tilsvarende offentlig institution.
§ 11.  Udgifter til pensioner til personalet er i  

 almindelighed refusionsberettigende, når der er tale om  

 pensionsforsikringspræmier (bidrag til pensionskasse) og for de udbetalte  

 pensioner foretaget direkte af amtskommunen eller af den ansvarlige for  

 foranstaltningen i boformen.
Det samme gælder arbejdsgiverbidrag til ATP.
 § 12.  Den del af udbetalte pensioner, der modsvarer  

 tidligere henlæggelser til en amtskommunal pensionsfond, er ikke  

 refusionsberettigende.
 Stk. 2.  I det omfang, det ikke er muligt eller vil  

 kræve en betydelig administrativ indsats at dokumentere størrelsen af de i  

 stk. 1, omhandlede henlæggelser, vil der kunne foretages en skønsmæssig  

 beregning.
§ 13.  Udgifter til kurser af kortere varighed, der  

 følges af personalet tilknyttet boformerne med henblik på at supplere en  

 tidligere gennemgået uddannelse, eller kurser som i øvrigt er af orienterende  

 art, er refusionsberettigende.
Udgifter til en kompetencegivende  

 (videre)uddannelse er ikke refusionsberettigede.
Ejendomsudgifter § 14.  Anlægsudgifter, herunder udgifter ved om- og  

 tilbygninger og ved alle i umiddelbar forbindelse hermed foretagne  

 vedligeholdelsesarbejder, er ikke refusionsberettigende, jf. dog §§ 15 og 16.
 Stk. 2.  Anlægsudgifter omfatter grundudgifter,  

 håndværkerudgifter og omkostninger, herunder renter af investeret egenkapital  

 indtil ibrugtagelsen.
§ 15.  Som refusionsberettigende kapitalomkostninger  

 for boformer efter § 94, stk. 1, i lov om social service kan regnet fra  

 ibrugtagelsen anmeldes beløb svarende til kapitaludgifter ved fuld belåning  

 inden for anlægssummen (eventuelt anskaffelsessummen), jf. stk. 2, på  

 grundlag af annuitetslån, der fastlægges efter anlæggets påregnede  

 anvendelsesperiode til formålet, dog højst til 30 år, med en fast årlig  

 ydelse.
Renten fastsættes til Nationalbankens diskonto på  

 ibrugtagelsestidspunktet og tilskrives årligt.
Grundlaget for beregningen af  

 renten er det endeligt afsluttede byggeregnskab.
For boformer, der er taget i  

 brug før 1. januar 1991, fastsættes renten til Nationalbankens diskonto på  

 ibrugtagelsestidspunktet plus 3,5 pct.-point og tilskrives årligt.
For  

 nedskrevne værdier pr. 1. januar 1986 benyttes dog en rente på 10,5 pct.
 Stk. 2.  Ved beregningen af det i stk. 1, omhandlede  

 refusionsgrundlag for kapitalomkostninger skal anlægssummen (eventuelt  

 anskaffelsessummen) med fradrag af eventuelle afskrivninger efter de før 1.  

 januar 1986 gældende regler (saldoværdien) lægges til grund, uanset om denne  

 er lavere end den offentlige vurdering, fx som følge af ejendommens alder.
 § 16.  Det oprindelige afskrivningsgrundlag, bortset  

 fra udgifter til senere udvidelse, forbedringer og nyanskaffelser, kan ikke  

 ændres uden Socialministeriets samtykke, der kun kan forventes under ganske  

 særlige omstændigheder.
§ 17.  Som driftsudgifter vedrørende fast ejendom kan  

 til refusion ud over de i § 15 nævnte finansieringsudgifter og udgifter til  

 vedligeholdelse, jf. § 20, anmeldes udgifter til skatter, afgifter og  

 forsikringer vedrørende ejendommen.
Amtskommuner, der i fuldt eller begrænset  

 omfang er selvforsikret for ejendele, herunder fast ejendom, tilknyttet den  

 pågældende boform, vil dog ikke kunne anmelde beregnede præmier til refusion,  

 jf. herved § 7, stk. 3.
 § 18.  Ved anmeldelse af ejendomsudgifter til refusion  

 fradrages lejeindtægter, herunder betaling fra personale, der bor til leje  

 hos boformen.
 § 19.  Lejevilkårene for boformer i lejede lokaler må,  

 for at huslejeudgifterne skal kunne anmeldes til refusion, godkendes af  

 Socialministeriet inden endelig aftale om lejemålet.
Vedligeholdelse § 20.  Udgifter til ordinær og ekstraordinær  

 vedligeholdelse af fast ejendom kan anmeldes til refusion i det regnskabsår,  

 arbejdet er udført.
Det er en betingelse, at arbejdet er af væsentligt omfang  

 og efter sagkyndigt skøn er nødvendigt.
Stk. 2.  Udgifter til bygningsarbejder betragtes som  

 anlægsudgifter, når de er af en sådan karakter og et omfang, at de kan  

 sidestilles med en ombygning eller som en fornyelse.
Bestemmelserne i § 15,  

 jf. § 16, anvendes for disse udgifter.
Det samme gælder  

 vedligeholdelsesarbejder, som står i umiddelbar forbindelse med om- eller  

 tilbygning.
Installationer, maskiner og inventar § 21.  Udgifter til installationer i ejendom  

 tilknyttet boformen betragtes som anlægsudgifter.
Bestemmelserne i § 15, jf.  

 § 16, anvendes for disse udgifter.
Det gælder fx udgifter til varmeanlæg,  

 tilslutning til fjernvarme og større antenneanlæg.
 Stk. 2.  Bestemmelserne i § 15, jf. § 16, anvendes for  

 udgifter til anskaffelse af maskiner til produktion samt mere udgiftskrævende  

 former for inventar som fx større husholdningsmaskiner og køkkenelementer.
 § 22.  Anskaffelse af inventar i forbindelse med  

 boformens ibrugtagning betragtes som en anlægsudgift, jf. § 14, og kan danne  

 grundlag for refusion af forrentning og afskrivning efter reglerne i § 15,  

 jf. § 16. Også supplerende indkøb af inventar betragtes som anlægsudgift,  

 hvis indkøbet finder sted i det regnskabsår, hvori foranstaltningen i  

 tilslutning til boformen er taget i brug, og det følgende regnskabsår.
 Stk. 2.  Bortset fra mere udgiftskrævende former for  

 inventar, jf. § 21, kan senere udskiftning og supplerende indkøb anmeldes til  

 refusion som driftsudgift.
Indtægter § 23.  Som indtægter opføres bl.a. personalets  

 betaling for forplejning, indtægt af lokaler og lignende, indtægt ved salg af  

 produkter, udskiftet inventar og maskiner og beboernes betaling for opholdet.  

 Bonusindtægter samt rabatter m.v. fradrages den udgiftskonto, de vedrører.
Om  

 indtægter af fast ejendom henvises til § 18. Om formueindtægter gælder  

 bestemmelsen i stk. 2.
Stk. 2.  Formueindtægter opføres som indtægt.
Visse  

 indtægter specielt til fordel for en boform i privat regi tilkommer boformen  

 og skal derfor ikke medtages i regnskabet.
Dette gælder således midler, der  

 ved gavebrev, testamente, legatfundats eller lignende, eller hvad der er  

 angivet i forbindelse med indsamlinger, er reserveret til formål uden for  

 boformens daglige drift.
Det samme gælder renteafkastet af disse midler.  

 Såfremt en disposition bevirker øgede udgifter for amtskommunen, må dennes  

 forudgående samtykke kræves.
Udgifter til underholdning m.v., der skyldes  

 arrangementer med det formål at indsamle midler til anvendelse uden for  

 boformens daglige drift, skal dækkes af indtægterne ved arrangementerne.
 Stk. 3.  Renter af boformernes kassebeholdninger  

 tilkommer amtskommunen.
Kontantydelser til klienter og betaling for ophold § 24.  Kun sædvanlige udgifter til vederlag for  

 arbejde (arbejdsdusør), der udføres som amtskommunal foranstaltning, kan  

 anmeldes til refusion.
Sygebehandling § 25.  Udgifter til lægetilsyn,  

 sygeplejerskeassistance, medicin og honorar til tandlæge m.v. kan anmeldes  

 til refusion i det omfang, personens sygesikring ikke dækker.
Udgifter til udlændinges ophold på amtskommunale boformer § 26.  Amtskommunens udgifter til udlændinge, jf. §  

 107 i lov om aktiv socialpolitik, og § 133 i lov om social service, kan  

 anmeldes til statsrefusion efter de nedenfor i stk. 2-4 fastsatte  

 bestemmelser.
 Stk. 2.  Udgifter til tolkning refunderes efter reglerne  

 i § 4, stk. 2.
Stk. 3.  Udgifter i forbindelse med optagelse i en  

 boform opgøres som den gennemsnitlige udgift pr. plads.
Der skal således ikke  

 foretages særskilt opgørelse af udgifter til udlændinge i tilslutning til en  

 boform.
Drejer det sig om en boform samt tilbud som nævnt i § 131, stk. 2, i  

 lov om social service, opgøres udgiften på samme måde som ved den opgørelse,  

 der danner grundlag for udgiftsdeling mellem kommune og amtskommune.
 Stk. 4.  Når en udgift efter almindelige  

 finansieringsregler skal deles mellem kommune og amtskommune, hjemtager  

 amtskommunen selv hele refusionen, så længe der er refusion efter § 133 i lov  

 om social service.
Særlige regler om kommunernes  

 refusionsberettigende udgifter § 27.  Refusion af ydelse med tilbagebetalingspligt  

 sker på tilsvarende måde som ydelse uden tilbagebetalingspligt, dvs. at  

 ydelsen anmeldes fuldt ud til refusion, når den udbetales.
Tilbagebetalinger  

 skal, når de indgår, føres til fradrag i den løbende opgørelse af de  

 refusionsberettigende udgifter, jf. kolonne betegnet  

 »tilbagebetalinger« i de i § 46, stk. 3, omtalte skemaer.
 Stk. 2.  Hvis den, der har modtaget en ydelse med  

 tilbagebetalingspligt, flytter til en anden kommune, skal denne kommune sørge  

 for inddrivelsen, og afregne indbetalte beløb en gang årligt med den  

 tidligere opholdskommune, der fører betalingen til fradrag i den løbende  

 opgørelse vedrørende statsrefusion.
 Stk 3.  Hvis et beløb, der har været holdt uden for  

 refusionsordningen, fx i forbindelse med en administrativ fejl,  

 tilbagebetales til en kommune, holdes tilbagebetalingen uden for  

 refusionsordningen.
 Stk. 4.  Beløb udbetalt på grundlag af svigagtig adfærd  

 hos modtageren behandles som beskrevet i stk. 1 og stk. 2.
 § 28.  Om anmeldelse til statsrefusion af udgifter til  

 udlændinge, jf. § 107 i lov om aktiv socialpolitik og § 133 i lov om social  

 service, gælder de i nedenstående stk. 2-4 samt de i §§ 29-30 fastsatte  

 bestemmelser:
 Stk. 2.  Om udgifter til tolkning henvises til § 4, stk.  

 2.
Stk. 3.  Når en flygtning optages i en foranstaltning,  

 er det den gennemsnitlige udgift pr. plads, der kan anmeldes til refusion, og  

 der skal således ikke foretages særskilt opgørelse af foranstaltningens  

 udgifter til flygtninge.
Drejer det sig om en foranstaltning som nævnt i §  

 131, stk. 3, nr. 3, i lov om social service, opgøres udgiften på samme måde  

 som ved den opgørelse, der danner grundlag for udgiftsdeling mellem kommune  

 og amtskommune.
 Stk. 4.  Ejendomsudgifter i daginstitutioner opgøres som  

 9 pct. af institutionens driftsudgifter, og en forholdsmæssig andel heraf kan  

 anmeldes til refusion.
 § 29.  Når en udgift til udlændinge efter de  

 almindelige finansieringsregler skal deles mellem kommune og amtskommune,  

 hjemtager driftsherren (den ansvarlige myndighed) hele refusionen, så længe  

 der er refusion efter de særlige flygtningebestemmelser i lov om aktiv  

 socialpolitik og lov om social service, (fx for døgninstitutioner efter § 51  

 i lov om social service: amtskommunen, for familiepleje: kommunen).
 Stk. 2.  Hvis en kommune har sikret sig refusionstilsagn  

 fra en fraflytningskommune efter § 128 i lov om social service, hjemtager  

 bopælskommunen den særlige flygtningerefusion, så længe der er refusion efter  

 de særlige flygtningebestemmelser, og den eventuelt resterende udgift  

 hjemtages fra fraflytningskommunen.
§ 30.  Når der ydes hjælp til en familie, hvor hjælpen  

 til kun den ene ægtefælle hører under de særlige flygtningebestemmelser, skal  

 udgiften konteres på en sådan måde, at det er muligt at udskille flygtningens  

 andel.
Hjælp til fællesbørn fordeles med halvdelen til hver af forældrene.  

 Hjælp, der alene vedrører den anden ægtefælle, kan ikke refunderes efter de  

 særlige flygtningebestemmelser.
Stk. 2.  Gifter en asylansøger sig med en person, som  

 ikke er omfattet af § 107 i lov om aktiv socialpolitik og § 133 i lov om  

 social service, og har parret herefter behov for forsørgelseshjælp, skal  

 asylansøgeren behandles på samme måde som enhver anden udlænding, der er gift  

 med en herboende.
Hvis der derefter meddeles asyl eller humanitær  

 opholdstilladelse her i landet, vil pågældende blive omfattet af  

 refusionsordningen efter ovennævnte lovbestemmelser uafhængigt af, om den  

 pågældende deltager i Dansk Flygtningehjælps integrationsprogram.
Hvis den  

 pågældende deltager i Dansk Flygtningehjælps integrationsprogram, aftaler  

 Flygtningehjælpen og kommunen proceduren for udbetaling af ydelser til  

 familien.
Når pågældende overgår til kommunal forsørgelse, må kommunen  

 kontere hjælpen, så det er muligt at udskille pågældendes andel, jf. stk. 1.
Registreringssystemet i kommunerne § 31.  Der skal i hver kommune foreligge et  

 registreringssystem bestående af:
1. Journalen § 32.  Al relevant dokumentation vedrørende personer,  

 der henvender sig om ydelser, skal journaliseres, jf. §§ 40 og 41.  

 Personsagen skal indeholde al relevant dokumentation eller henvisninger til,  

 hvor denne er.
Dokumentationen skal være let tilgængelige for revisionen.  

 Journalføring kan ske ved brug af edb-systemer.
Anvendes forskellige (edb-)  

 journalsystemer vedrørende samme person, skal dette, tillige med oplysning  

 om, hvor ansvaret for pågældendes sag til enhver tid er placeret, fremgå af  

 kommunens retningslinier for sagsbehandlingen henholdsvis oversigtsjournalen,  

 jf. § 34, stk. 3, og § 38, stk. 2.
Stk. 2.  Ved sagsoprettelsen (borgerens første  

 henvendelse), og forinden ydelser udbetales, skal de i § 33 nævnte  

 oplysninger og dokumentationen for deres rigtighed tilvejebringes.
Borgerne  

 skal både ved første henvendelse og ved sagsopfølgning udtrykkelig orienteres  

 om, at deres oplysninger vil blive kontrolleret ved indhentelse af  

 supplerende oplysninger, herunder i elektronisk form, jf. § 10, stk. 3, og §  

 12, stk. 4, i lov om retssikkerhed og administration på det sociale område.  

 Angående borgerens oplysningspligt henvises til lovens § 11.
§ 33.  Af hver enkelt sag skal fremgå personens  

 statsborgerforhold, bopæl og civilstand, hvilke børn personen har, samt  

 henvisningsnummer for eventuel ægtefælle og børn.
Hvor personens indtægts- og  

 formueforhold er af betydning for tildeling eller udmåling af en ydelse og  

 ændring heraf, skal både den anvendte beregningsmetode og oplysninger om  

 indtægts- og formueforholdene fremgå af sagen.
Oplysningerne skal i videst  

 muligt omfang være dokumenteret i sagen.
Stk. 2.  Oplysninger, der på tidspunktet for revisionens  

 kontrol er umiddelbart tilgængelige i forvaltningen via elektroniske medier,  

 betragtes som tilstrækkeligt dokumenteret.
Det skal fremgå af journalen, på  

 hvilke tidspunkter de forskellige oplysninger er udsøgt.
Dette omfatter  

 således folkeregisteroplysninger, visse skatteoplysninger og oplysninger, der  

 tjener til sikring af, at der ikke samtidig oppebæres uforenelige ydelser.
 Stk. 3.  Det skal fremgår af sagen hvilken  

 fremgangsmåde, der har været anvendt, herunder hvilke forhold, der er  

 kontrolleret, og hvilke oplysninger og erklæringer der er indhentet.
 Stk. 4.  Hvis der undtagelsesvis ikke foreligger  

 sædvanlig dokumentation i form af udskrifter el. lign. fra folkeregistre,  

 skatteforvaltninger, andre myndigheder, skoler og tidligere arbejdsgivere  

 samt kopi af oplysninger om økonomiske forhold i øvrigt, skal årsagen hertil  

 fremgå af sagen.
 Stk. 5.  I tilfælde, hvor afgørelsen helt eller delvis  

 beror på et skøn, skal grundlaget herfor være angivet.
§ 34.  Der skal være etableret betryggende og  

 hensigtsmæssige forretningsgange og sagsbehandling for udbetaling af sociale  

 ydelser, herunder for de anvendte edb-systemer.
De opstillede retningslinjer  

 for dokumentations- og kvalitetskontrol, herunder med hensyn til personmæssig  

 adskillelse, må ikke fraviges.
 Stk. 2.  De enkelte sager skal indeholde oplysning om de  

 ændringer i pågældendes eller familiens forhold, som har betinget hjælpen  

 (ydelsen) samt oplysning om, hvorvidt hjælp er ydet med tilbagebetalingspligt  

 og begrundelse herfor.
Stk. 3.  I sager om social pension, delpension,  

 dagpenge, tilbud om aktivering m.v. og hjælp til forsørgelse efter lov om  

 aktiv socialpolitik angives særligt, hvornår fremtagelse af sagen sker med  

 henblik på en fornyet vurdering af økonomiske eller andre forhold, samt  

 oplysning om grundlaget for og resultatet af en foretaget vurdering.
Dette  

 gælder dog ikke for de lovpligtige årsomregninger, jf. lov om social pension.  

 Der skal med jævne mellemrum ske fremtagelse af de enkelte sager for at  

 sikre, at udgifter til statsrefusion ikke stiger på grund af manglende  

 sagsopfølgning.
Der henvises i øvrigt til bestemmelserne om sagsopfølgning i  

 de love, som er omfattet af denne bekendtgørelse.
 Stk. 4.  Hvis en ydelse er tilkendt eller ændret på et  

 grundlag, som afviger fra de normale regler, skal der anføres særlig  

 bemærkning herom.
 § 35.  I mere omfattende sager, typisk sager med flere  

 ydelses- eller foranstaltningstyper, skal der foreligge en samlet oversigt i  

 kronologisk rækkefølge over henvendelser, ydelser og afgørelser i et  

 regnskabsår (summarisk datooversigt).
 § 36.  Til supplering af den i § 38, stk. 2, nævnte  

 opgørelse over en bestemt persons eller families tildelte ydelser er det  

 nødvendigt, at det også fremgår af sagen, om der eventuelt er ydet hjælp  

 eller iværksat foranstaltninger af anden art end kontante ydelser, som er af  

 betydning for en oversigt over familiens samlede økonomi.
2. Arkivet § 37.  De for kassation af andet kommunalt  

 arkivmateriale gældende regler finder anvendelse på det i denne  

 bekendtgørelses § 31, nr. 2, nævnte arkiv.
3. Personbogføring § 38.  Personbogføringen omfatter ydelser til hver  

 person eller familie efter de love, der er omfattet af bekendtgørelsen, og  

 skal mindst indeholde følgende oplysninger:
 Stk. 2.  Det forudsættes, at der let kan foretages en  

 opgørelse over ydelser til hver person eller familie, herunder om hjælpen er  

 ydet med tilbagebetalingspligt, jf. § 36.
 Stk. 3.  Kommunerne kan opfylde registreringspligten ved  

 at tilslutte sig til landsdækkende eller eget edb-system.
 Stk. 4.  Ved årets udgang skal det fremgå af  

 personbogføringen, om der er tale om ydelser med skattepligt.
Stk. 5.  Af kommunens finansielle status skal fremgå de  

 samlede udestående fordringer vedrørende hjælp til forsørgelse efter lov om  

 aktiv socialpolitik ydet med tilbagebetalingspligt.
De udestående fordringer  

 skal være specificerede på samme måde som tilbagebetalingerne efter  

 kontoplanen.
Det samme gælder fordringer på bidragsskyldige som følge af  

 forskudsvis udbetalte børnebidrag efter loven om børnetilskud og forskudsvis  

 udbetaling af børnebidrag.
Stk. 6.  Bestemmelsen i stk. 2, gælder dog ikke ydelser  

 efter pensionslovens § 17, stk. 1 og 3, når tillægget ydes til dækning af  

 medicinudgifter og fodpleje.
Personbogføringen skal således ikke indeholde  

 beløbsangivelser vedrørende disse ydelser, men de øvrige oplysninger, som  

 nævnt i stk. 1, skal registreres.
§ 39.  Personbogføringen skal ske løbende for hver af  

 de konti, som er oprettet efter bestemmelserne i lov om aktiv socialpolitik  

 og lov om social service, og som er omfattet af ordninger om procentrefusion  

 fra staten.
Dette gælder også de særlige konti for hjælp med  

 tilbagebetalingspligt, jf. herved § 38, stk. 5.
 Stk. 2.  Registreringerne skal ske i overensstemmelse  

 med rækkefølgen i kontoplanen og dennes ordlyd, herunder med henvisning til  

 de lovbestemmelser, som anvendes.
 § 40.  Hjælp efter lov om aktiv socialpolitik og lov  

 om social service skal registreres som ydet den person, der modtager hjælpen  

 eller er anledning til merudgiften, jf. i øvrigt stk. 2 og 3. I den enkelte  

 kommune skal registreringen ske efter ensartede regler.
 Stk. 2.  Ydes hjælp til samlevende ægtefæller, herunder  

 hjælp i særlige tilfælde i medfør af kapitel 10 i lov om aktiv socialpolitik,  

 hvor det ikke kan fastslås hvem af ægtefællerne, der modtager hjælpen eller  

 er anledning til merudgiften, registreres hjælpen som ydet til enten manden  

 eller hustruen.
Stk. 3.  Hjælp til børn i medfør af § 28 i lov om social  

 service registreres på barnets cpr.nr., hvorimod hjælp til tabt  

 arbejdsfortjeneste i medfør af § 29 i lov om social service registreres på  

 cpr. nr. for den forældre, som har modtaget hjælpen.
Hjælp i øvrigt i  

 forbindelse med børn registreres på cpr. nr. for den forældre, som forsørger  

 barnet i hjemmet.
Hvis barnet har selvstændig opholdskommune, jf. § 9, stk.  

 4, i lov om retssikkerhed og administration på det sociale område,  

 registreres hjælpen på barnets cpr. nr.
Stk. 4.  Hjælp til en kvinde under 18 år i forbindelse  

 med svangerskab registreres som ydet til hende, da forældrenes  

 forsørgelsespligt i dette tilfælde ophører.
Ophører svangerskabet uden  

 fødsel, registreres eventuel senere hjælp på ny som hjælp til kvindens  

 forsørger.
 § 41.  Børnetilskud og børnebidrag efter lovgivningen  

 om børnetilskud registreres som ydet til barnets moder, undtagen i de  

 tilfælde, hvor de efter lovens bestemmelser udbetales til en anden, idet de  

 da registreres som ydet den, der modtager beløbet.
Afkrævning af forskudsvis udbetalte  

 børnebidrag § 42.  Inddrivelse skal ske så hurtigt som muligt  

 under iagttagelse af reglerne i kapitel 3 i lov om børnetilskud og  

 forskudsvis udbetaling af børnebidrag.
 Stk. 2.  Tilsidesættelse af bestemmelserne i stk. 1, vil  

 efter omstændighederne kunne medføre, at retten til statsrefusion bortfalder.
Opkrævning af bidrag i Danmark § 43.  Den kommune, der udbetaler et bidrag, skal  

 opkræve bidraget, hvis den bidragsskyldige bor i kommunen.
Bor den  

 bidragsskyldige i en anden kommune, skal udbetalingskommunen til  

 opholdskommunen sende anmodning om opkrævning af bidraget.
Der skal kvitteres  

 for modtagelse af anmodningen.
 Stk. 2.  Indbetalte bidrag fra den bidragsskyldige  

 indtægtsføres i den afkrævende kommune og føres fuldt ud til fradrag i den  

 løbende opgørelse vedrørende statsrefusion.
Stk. 3.  Når den bidragsskyldige flytter, skal den  

 kommune, der opkræver bidrag hos den bidragsskyldige, sende sagen om  

 opkrævning og en specifikation af restgælden til den nye opholdskommune.
Den  

 nye opholdskommune skal kvittere for, at sagen er modtaget, jf. stk. 1, og  

 den tidligere opholdskommune skal samtidig give udbetalingskommunen  

 meddelelse om, at sagen er oversendt.
 Stk. 4.  Når den bidragsskyldige dør, skal den kommune,  

 der opkræver bidrag hos den bidragsskyldige, straks underrette den kommune,  

 der udbetaler bidraget, jf. bestemmelsen i lov om børnetilskud og forskudsvis  

 udbetaling af børnebidrag § 4, stk. 3, nr. 2, sammenholdt med stk. 2.
Opkrævning af bidrag i udlandet § 44.  Bidragssager, der vedrører bidragsskyldige med  

 bopæl i de øvrige nordiske lande, behandles efter reglerne i den nordiske  

 konvention om inddrivelse af underholdsbidrag.
Kommunen kan rette henvendelse  

 om inddrivelse af bidrag, som er udbetalt forskudsvis, direkte til de  

 myndigheder i andre nordiske lande, der er nævnt i konventionens artikel 2.
 § 45.  Bidragssager, der vedrører bidragsskyldige med  

 kendt bopæl i udlandet bortset fra de nordiske lande, sendes af statsamtet  

 (eventuelt Københavns og Frederiksberg Kommuners social- og  

 sundhedsforvaltninger) til afkrævning gennem vedkommende danske diplomatiske  

 repræsentation.
 Stk. 2.  Repræsentationerne sender beløbene til de  

 kommuner, der har bedt om opkrævning af bidragene.
Anvisning og berigtigelse af statsrefusion § 46.  Anmodning om statsrefusion fremsættes  

 kvartalsvis og indsendes til Socialministeriet.
Stk. 2.  Anmodningen skal indeholde en opgørelse af de  

 forventede refusionsberettigende udgifter i året til og med  

 tilskudskvartalet.
Opgørelsen foretages på skemaer, der udsendes fra  

 Socialministeriet, eventuelt i elektronisk form.
Ministeriet fastsætter  

 regler og vejledning om fremgangsmåden, og fastsætter fristen for indsendelse  

 af kvartalsopgørelser.
§ 47.  Socialministeriet anviser efter en vurdering af  

 de anmeldte kvartalsbeløb refusion med 1/3 pr. måned af kvartalsbeløbet.
Dog  

 anvises børnetilskud med det fulde kvartalsbeløb i kvartalets første måned.  

 Når de enkelte kommuners og amtskommuners refusionsbeløb for et kvartal er  

 fastlagt af Socialministeriet, kan der ikke foretages ændring af  

 kvartalsbeløbet.
 § 48.  Refusionen anvises, så den er til disposition  

 for amtskommunen den næstsidste bankdag i måneden før hver af de tre  

 tilskudsmåneder.
 Stk. 2.  Refusionen til kommunen anvises således:
§ 49.  Foreløbig restafregning finder sted en gang  

 årligt, og foretages af Socialministeriet.
Den foreløbige afregning sker i  

 tilknytning til udløbet af supplementsperioden.
I forbindelse hermed skal  

 kommunen og amtskommunen indsende en foreløbig refusionsopgørelse for det  

 foregående regnskabsår i underskrevet stand senest den 20. marts.
Stk. 2.  Har kommunen eller amtskommunen ifølge den  

 foreløbige opgørelse fået udbetalt mere i refusion, end den er berettiget til  

 efter de foranstående bestemmelser, skal kommunalbestyrelsen eller amtsrådet  

 samtidig med, at den foreløbige opgørelse indsendes, indbetale  

 forskelsbeløbet til Socialministeriet.
Har kommunen eller amtskommunen ifølge  

 opgørelsen fået udbetalt mindre i refusion, end den er berettiget til, vil  

 Socialministeriet snarest efterbetale beløbet.
 § 50.  Endelig restafregning sker een gang årligt og  

 foretages af Socialministeriet, når kommunens og amtskommunens regnskab er  

 revideret og forsynet med påtegning af kommunens og amtskommunens revision.
Stk. 2.  Kommunalbestyrelsen og amtsrådet skal indsende  

 den underskrevne endelige refusionsopgørelse til Socialministeriet straks,  

 når revisor har forsynet opgørelsen med påtegning, dog senest den 1. juli.
I  

 opgørelsen af den modtagne refusion i den endelige refusionsopgørelse  

 medregnes indbetalinger til eller udbetalinger fra Socialministeriet ifølge  

 den foreløbige opgørelse pr. 20. marts.
Stk. 3.  Har kommunen eller amtskommunen herefter fået  

 udbetalt mere i refusion, end den er berettiget til efter de foranstående  

 bestemmelser, skal kommunalbestyrelsen eller amtsrådet samtidig med, at den  

 endelige opgørelse indsendes, indbetale forskelsbeløbet til  

 Socialministeriet.
Har kommunen eller amtskommunen ifølge opgørelsen fået  

 udbetalt mindre i refusion, end den er berettiget til, vil Socialministeriet  

 snarest efterbetale beløbet.
 § 51.  Socialministeriet fastsætter mere detaljerede  

 regler for de to afregninger.
 § 52.  Udgifter, der ikke er afholdt efter reglerne,  

 kan ikke refunderes, jf. dog stk. 5 og 6.
 Stk. 2.  Hvis revisionen har påpeget, at et beløb med  

 urette er anmeldt til statsrefusion, og godkender kommunalbestyrelsen,  

 amtsrådet eller eventuelt Socialministeriet revisionens bemærkning herom,  

 skal det beløb, der senere anmeldes til refusion, nedsættes med det beløb,  

 der har været anmeldt med urette.
 Stk. 3.  Hvis kommunen eller amtskomunen ikke berigtiger  

 de konstaterede fejl og mangler, og dette har eller kan have medført  

 økonomisk tab for staten, kan Socialministeriet foretage modregning.
 Stk. 4.  Berigtigelse af fejl og mangler, herunder  

 misforståelser, skal ske uden hensyn til, om de ansvarlige har været i god  

 tro, eller om fejlen eller manglen på anden måde har været undskyldelig, jf.  

 dog stk. 5 og 6.
 Stk. 5.  Berigtigelse af allerede afholdte udgifter skal  

 dog ikke ske, hvis der er tale om ganske uvæsentlige udgifter, eller hvis den  

 administrative indsats for at rette fejlen i den konkrete sag vil være  

 uforholdsmæssig stor sammenlignet med det resultat, som vil kunne opnås.
 Stk. 6.  Socialministeriet kan se bort fra kravet om  

 berigtigelse, når der foreligger ganske særlige grunde.
Stk. 7 .  Har revisionen fundet, at der ved forkert  

 anvendelse af reglerne er sket fejl og mangler i et større antal ensartede  

 sager, vil disse kunne rettes ved, at kommunalbestyrelsen eller amtsrådet  

 foretager en skønsmæssig beregning af, hvor meget statens refusion ville være  

 blevet nedsat, hvis reglerne var blevet fulgt.
Dette skøn kan efterprøves ved  

 sædvanlige revisionsmæssig bedømmelse af refusionsopgørelsen.
 Stk. 8.  Fejl og mangler konstateret af revisionen vil  

 som hovedregel ikke medføre, at kommunen får pligt til at gennemgå de øvrige  

 sager inden for vedkommende område med henblik på yderligere berigtigelser.  

 Socialministeriet kan dog beslutte, at der skal ske en gennemgang af de  

 øvrige sager, hvis dette er nødvendigt på grund af fejlenes eller manglernes  

 karakter og omfang.
Revision § 53.  Den kritiske revision af kommunernes og  

 amtskommuners regnskaber vedrørende de områder, der er omfattet af denne  

 bekendtgørelse, udføres af den af tilsynsmyndigheden godkendte sagkyndige  

 revision efter reglerne i Socialministeriets bekendtgørelse om revision af  

 kommunernes og amtskommunernes samt Københavns og Frederiksberg Kommuners  

 regnskaber på visse dele af det sociale område.
Ikrafttræden § 54.  Bekendtgørelsen træder i kraft den 1. juli  

 1998. Samtidig ophæves Socialministeriets bekendtgørelser nr. 924 af 2.  

 december 1993 om amtskommunernes samt Københavns og Frederiksberg Kommuners  

 regnskabsaflæggelse og statsrefusion på visse dele af det sociale område, og  

 nr. 927 af 2. december 1993 om kommunernes regnskabsaflæggelse og  

 statsrefusion m.v. på visse dele af det sociale område.
