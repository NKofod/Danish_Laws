 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
 § 1.  Broen, der er beliggende over kanalen gennem  

 Karrebæksminde ca. 650 m øst for indsejlingen til Karrebæksminde Havn, er en  

 fast bro, hvilende på 4 piller med et bevægeligt midterparti, dannet af en  

 enkelt klap mellem 2 strømpiller.
Stk. 2.  Gennemsejlingens fri bredde i klapfaget er 22  

 m.
Fri sidehøjde ved åben bro er 20 m.
Ved lukket bro er den frie højde til  

 underkant af broklappens dragere 2,5 m ved daglig vandstand.
 Stk. 3.  Gennemsejlingsåbningen er afmærket med fyr, der  

 på hver side af den nordlige gennemsejlingspille viser rødt, fast lys og på  

 hver side af den sydlige gennemsejlingspille viser grønt, fast lys. (Se  

 bilag).
 Stk. 4.  Strømmen kan ved broen have en hastighed på op  

 til 4 knob.
 § 2.  Skibe og fartøjer, jfr. dog § 3, stk. 1, kan med  

 de i stk. 4 anførte begrænsninger til enhver tid fra 1/2 time før solopgang  

 til 1/2 time efter solnedgang (dog aldrig før kl. 0500 og aldrig senere end  

 kl. 21.00) forlange gennemsejling, såfremt det efter brovagtens skøn kan ske  

 uden fare for broanlæggets sikkerhed.
Stk. 2.  Broen vil undtagelsesvis kunne åbnes uden for  

 ovennævnte tidsrum, når der inden for den normale åbningstid træffes aftale  

 med brovagten herom.
Brovagten kan inden for normal åbningstid kaldes over  

 VHF, kanal 16.
 Stk. 3.  Hvis brovagten skønner, at gennemsejling kun  

 bør finde sted under iagttagelse af særlige forholdsregler, skal vedkommende  

 skib eller fartøj rette sig efter de anvisninger brovagten giver.
Stk. 4.  I perioden 1. maj til 30. september kan  

 lystfartøjer kun forvente broen åbnet for gennemsejling hver fulde time,  

 eller når broen åbnes for anden gennemsejling.
Brovagten er berettiget til,  

 når hensynet til vejtrafikken kræver det, at tilbageholde lystfartøjer i  

 indtil 30 minutter.
 Stk. 5.  Når hensynet til større skibes passage kræver  

 det, er brovagten berettiget til at beordre lystfartøjer væk fra broens  

 nærhed.
 § 3.  Fartøjer, der ved at lægge masten, eller hvis  

 mast er af en sådan højde, at de kan passere under broen, kan ikke fordre  

 denne åbnet.
 Stk. 2.  Alle skibe og fartøjer, der ønsker broen åbnet  

 for gennemsejling, skal tilkendegive dette ved at afgive følgende signal:
 OM DAGEN: Detinternationale signalflag N (eller i mangel heraf  

 nationalflaget) hejst på halv fortop samt en lang og en kort tone (-- -) med  

 fløjte eller tågehorn.
 OM NATTEN: Ethvidt lys for boven samt en lang og en kort tone (-- -) med  

 fløjte eller tågehorn.
Signalerne skal af skibe og fartøjer, der kommer fra søen, afgives inden  

 indsejlingen i Karrebæksminde Havn, og af skibe og fartøjer, der kommer fra  

 Næstved Havn, i en afstand fra broen af mindst 1/2 sm.
Skibe og fartøjer, der  

 ligger fortøjet i Karrebæksminde Havn, og som ønsker broen åbnet for  

 gennemsejling, skal afgive de samme signaler som ovenfor nævnt og må ikke  

 kaste los, før gennemsejlingssignalet afgives fra broen.
 § 4.  Når et skib eller fartøj viser eller har givet  

 det i § 3 omhandlede signal, vil der fra broen (tårnet ved sejlløbets  

 sydside) blive afgivet følgende svarsignal såvel om dagen som om natten:
 a. 1 rødt, fast lys, der betyder, at gennemsejling er forbudt.
b. 2 røde, blinkende lys, der betyder, at broen vil blive åbnet for skibe  

 og fartøjer, der kommer fra øst.
Passage må ikke finde sted, før signalet  

 under pkt. c afgives. c. 2 røde, faste lys, der betyder, at skibe og  

 fartøjer, der kommer fra øst, kan passere broen.
d. 3 røde, blinkende lys, der betyder, at broen vil blive åbnet for skibe  

 og fartøjer, der kommer fra vest.
Passage må ikke finde sted, før signalet  

 under pkt. e afgives. e. 3 røde, faste lys, der betyder, at skibe og  

 fartøjer, der kommer fra vest, kan passere broen. f. 1 gult, blinkende lys,  

 der betyder, at lystfartøjer skal holde sig væk fra broen, idet større skibe  

 skal passere. (Dette lys er anbragt ved siden af de øvrige i § 4, stk. 1,  

 nævnte røde lys).
 Stk. 2.  Såvel om dagen som om natten vil et kraftigt  

 lydsignal (-) afgivet med sirene ved gennemsejlingsåbningen tilkendegive, at  

 broen trods det afgivne signal for gennemsejling ikke kan åbnes; såvidt  

 forholdene tillader det, vil desuden signalet for gennemsejling blive  

 slukket.
 Stk. 3.  Indtil gennemsejlingssignalet afgives, skal  

 skibe og fartøjer holde sig i en afstand af mindst 250 m fra broen.
 Stk. 4.  Lystfartøjer, der afventer gennemsejling, skal,  

 når de har strømmen med, holde sig i en afstand af mindst 150 m fra broen, og  

 når de har strømmen imod, holde sig i en afstand af mindst 20 m fra broen.
 Stk. 5.  Skibe og fartøjer, undtagen lystfartøjer, der  

 kommer fra søen, skal forblive uden for molerne, indtil det under stk. 1 i  

 punkterne d. eller e. omhandlede signal afgives fra broen.
§ 5.  Skibe over 1.800 t dødvægt må kun passere broen  

 med bugserhjælp.
Havnemesteren er bemyndiget til i særlige tilfælde at  

 dispensere fra denne bestemmelse.
Stk. 2.  Ethvert skib og fartøj, der skal passere broen,  

 skal have et anker klar til at falde.
Med hensyn til ankre, rigning,  

 udenbordsfartøjer, davider m. v. skal der være truffet alle fornødne  

 foranstaltninger til undgåelse af påsejling af broen.
 Stk. 3.  Lystfartøjer, der er udstyret med brugbar  

 motor, skal benytte denne under passage af broen.
 Stk. 4.  Lystfartøjer uden motor skal, når de har  

 strømmen imod, sørge for bugsering gennem broen.
 Stk. 5.  Lystfartøjer skal holde til styrbord under  

 passage af broen.
 § 6.  Inden for havnens søområde, dvs. fra molerne til  

 Karrebæk Fjords begyndelse, må maskindrevne skibe og fartøjer kun gå med den  

 for bevarelse af skibets manøvreevne nødvendige fart.
§ 7.  Fortøjning ved broen er forbudt.
Ligeledes er  

 det forbudt at bestige broen fra både og fartøjer samt at anvende bådshager  

 mod denne.
§ 8.  Inden for et område, der strækker sig fra 100 m  

 vest for til 300 m øst for broen, må der kun ankres, når det er strengt  

 nødvendigt, f. eks. for at undgå påsejling af broen.
Inden for området findes  

 kabler.
 Stk. 2.  Kommer et skib eller fartøj i drift, således at  

 der er fare for, at det tørner mod broen, skal føreren så vidt muligt  

 efterkomme de anvisninger, der måtte blive givet af brovagten for at undgå  

 beskadigelse af broen.
§ 9.  I øvrigt skal skibe og fartøjer, der befinder  

 sig inden for havnens område rette sig efter de af brovagten/ havneopsynet  

 givne anvisninger.
Klage over en af brovagten/ havneopsynet truffet  

 beslutning kan efterfølgende forelægges Næstved byråds havneudvalg.
 Stk. 2.  Brovagten/ havneopsynet skal under tjenesten  

 bære uniform eller uniformskasket, der gør hans stilling kendelig.
 § 10.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 11.  Bekendtgørelsen træder i kraft den 1. november  

 1980.
 Stk. 2.  Det af ministeriet for offentlige arbejder den  

 8. januar 1937 stadfæstede reglement for passagen gennem Karrebæksmindebroen  

 ophæves samtidigt.
