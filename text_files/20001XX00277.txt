Skriftlig fremsættelse (31. januar  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
Forslag til lov om ændring af lov om  

 arbejdsløshedsforsikring m.v., lov om beskatningen af  

 pensionsordninger m.v. og lov om delpension. (Ændringer i reglerne om  

 efterløn og delpension som følge af ændringer i  

 pensionsbeskatningsloven, kildeskatteloven m.v.) (Lovforslag nr.
L 159).
 Lovforslaget har til formål at give medlemmer med  

 ret til efterløn mulighed for at indbetale på en § 15  

 A-pensionsordning, hvis indbetalingerne løbende tillægges  

 opgørelsen af pensionsformuen.
Lovforslaget er en konsekvens af den af Folketinget  

 vedtaget lov nr. 1282 af 20. december 2000 om ændring af  

 pensionsbeskatningsloven med det indhold, at selvstændige  

 erhvervsdrivende i forbindelse med afståelse af erhvervsmæssig  

 virksomhed efter det fyldte 55. år skal kunne indbetale på  

 pensionsordninger efter særligt fordelagtige skatteregler.
Det blev  

 forudsat ved ændringen af pensionsbeskatningsloven, at medlemmer med  

 ret til efterløn alene skal have mulighed for at indbetale på en  

 § 15 A-pensionsordning, hvis indbetalingen tillægges opgørelsen  

 af pensionsformuen.
 Med lovforslaget ophæves den bestemmelsen, der  

 forhindrer oprettelse af pensionsordninger efter § 15 A i  

 pensionsbeskatningsloven for medlemmer med ret til efterløn samtidig  

 med, at der tilvejebringes hjemmel til at foretage modregning i  

 efterløn og delpension for pensionsordninger efter § 15 A, uanset  

 hvornår pensionen er oprettet.
Forslaget skønnes at have begrænsede  

 administrative og økonomiske konsekvenser for det offentlige.
De  

 økonomiske konsekvenser anslås til merudgifter for Told og Skat  

 på højst 0,2 mio. kr.
Hertil kommer en begrænset  

 besparelse på statens udgifter til efterløn.
 Forslaget foreslås at træde i kraft dagen  

 efter bekendtgørelse i lovtidende.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 forslaget til Tingets velvillige behandling.
