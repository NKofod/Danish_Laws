I det med Amtets Skrivelse af 13. f.
M. hertil indsendte, hoslagt  

 tilbagefølgende Andragende har P.P. og N.N., født O., anholdt om allerhøjeste  

 Bevilling til fuldstændig Ophævelse af deres Ægteskab.
 Det fremgaar af Sagen, at begge Ægtefæller er enige om Vilkaarene for en  

 eventuel Skilsmisse, at de begge har begaaet Ægteskabsbrud, samt at de ikke  

 siden 1921 har samlevet.
 Ved at forelægge Sagen for Justitsministeriet har Amtet udbedt sig en  

 Udtalelse fra Justitsministeriet om, hvorvidt der under de foreliggende  

 Omstændigheder kan udfærdiges Skilsmissebevilling i Medfør af Ægteskabslovens  

 § 59, eller hvorvidt Ægtefællerne bør henvises til at søge Skilsmisse ved  

 Domstolene.
 Foranlediget heraf skal man meddele, at for saa vidt de i Ægteskabslovens  

 § 59, 2. Stk., fastsatte Tidsgrænser ikke er overskredet, vil der i det  

 foreliggende Tilfælde kunne udfærdiges Skilsmissebevilling, uanset at begge  

 Ægtefællerne har gjort sig skyldige i Ægteskabsbrud.
 Skrivelse fra Justitsministeriet til Amtmanden over Aabenraa Amt.
