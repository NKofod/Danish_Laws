Moms TSS af 17/3 1999 og 14/4 1999 MV 1998 I.1.3,  I.1.5 Der har overfor styrelsen været rejst  

 følgende spørgsmål i relation til fortolkningen af  

 fritagelsesbestemmelserne i momslovens § 34, stk. 7 og 9:
 Styrelsen har besvaret de rejste spørgsmål  

 således:
Udenrigsfart Begrebet udenrigsfart er ikke defineret i momsloven eller  

 6. momsdirektiv.
Styrelsen er af den opfattelse, at der ved udenrigsfart  

 forstås; Overvejende er, når mere end 50% af sejladsen  

 foregår på den nævnte måde.
Der er ifølge momslovens § 34, stk. 1, nr. 7,  

 momsfritagelse for leverancer af nødvendigt udstyr til skibe i  

 udenrigsfart, bortset fra lystfartøjer, samt ydelser, der  

 præsenteres for skibet eller dets ladning.
Denne bestemmelse giver  

 momsfrihed for en bred vifte af leverancer af varer og ydelser til skibets  

 drift og øvrige funktioner.
Skibe i indenrigsfart Ifølge momslovens § 34, stk. 1, nr. 9, er der, ud  

 over reparation, vedligeholdelse og ombygning, for skibe i indenrigsfart kun  

 momsfritagelse for levering, udlejning, reparation og vedligeholdelse af  

 disses faste udstyr.
Bestemmelsens anden del er indskrænkende i forhold  

 til § 34, stk. 1, nr. 7, fordi den kun refererer til det faste udstyr.
Fast udstyr Begrebet fast udstyr er ikke nærmere defineret, men  

 må i et vist omfang vurderes ud fra, om udstyret er fast installeret  

 (fx radioudstyr, radar og andet navigationsudstyr, motorer), og/eller om  

 udstyret er der af hensyn til fartøjets indretning og konstruktion mv.  

 Som eksempler herpå kan nævnes motorer, lanterner, radar.
Andet  

 fast navigationsudstyr, radioudstyr, ekkolod, redningsbåde, andet  

 sikkerhedsmateriel.
Nødvendigt udstyr Nødvendigt udstyr er i modsætning til fast  

 udstyr flytbart, men er nødvendigt ved udnyttelsen af fartøjet.  

 Udstyret skal således have en funktion på fartøjet.
Som  

 eksempler herpå kan nævnes løst fiskegrej som  

 bøjer, trawl, fiskenet, bundgarn, joller (som sejler efter  

 fiskefartøjet), redningsveste, madrasser, værktøj,  

 medicinkister.
Reparation, vedligeholdelse og ombygning Ved reparation og vedligeholdelse bevares skibets standard  

 og anvendelighed.
Ved ombygning ændres skibets/udstyrets standard og  

 anvendelighed.
 Som eksempel på reparation og vedligeholdelse kan  

 nævnes: Maling af skibet, udskiftning af vinduer og reparation af  

 oliefyr, beddingsætning, kølhaling, skift af oliefilter.
Nybygning af skibe (3. mands leverancer) Det er styrelsens opfattelse, at 3. mands leverancer i  

 forbindelse med nybygning af skibe ikke er omfattet af momslovens  

 fritagelsesbestemmelser.
Det er selve leveringen af et skib, der er momsfrit  

 efter lovens § 34, stk. 1, nr. 8. Levering af fast udstyr til et skib kan  

 først ske momsfrit, når skibet er færdiggjort.
 Indkøb i byggemarkeder mv.
 Styrelsen finder ikke, at indkøb i byggemarkeder og  

 lign. af maling m.v. til reparation og vedligeholdelse af skibe er omfattet  

 af fritagelsesbestemmelsen i momslovens § 34, stk. 1, nr. 9. Det er derfor  

 styrelsens opfattelse, at disse leverancer skal ske med moms.
Dokumentationskrav Det er styrelsens opfattelse, at det af de udstedte  

 fakturaer skal fremgå hvilket skib, leverancen er til brug for.
