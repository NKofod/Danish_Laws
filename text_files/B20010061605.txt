Bekendtgørelse om elevers og kursisters  

 betaling for visse  

 undervisningsmidler i de gymnasiale uddannelser og  

 erhvervsuddannelserne I henhold til § 17, stk. 7 og 8 i lov om gymnasiet m.v., jf.  

 lovbekendtgørelse nr. 754 af 8. august 2000, § 29, stk. 9 og  

 10 i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000, § 15, stk. 7 og  

 8 i lov om de erhvervsgymnasiale uddannelser til højere handelseksamen  

 og højere teknisk eksamen, jf. lovbekendtgørelse nr.174 af 16.  

 marts 2001 samt § 19 a, stk. 7 og 8 i lov om erhvervsuddannelser,  

 jf. lovbekendtgørelser nr. 724 af 25. juli 2000, fastsættes:
 § 1. Udgifterne til undervisningsmidler på  

 de offentlige gymnasier, studenterkurser og kursus til højere  

 forberedelseseksamen afholdes af amtsrådet, henholdsvis  

 Københavns og Frederiksberg kommuner.
 Stk. 2. Udgifterne til undervisningsmidler ved  

 erhvervsuddannelserne og de erhvervsgymnasiale uddannelser til højere  

 handelseksamen og højere teknisk eksamen afholdes af skolerne.
Stk. 3. Amtsrådet, henholdsvis Københavns og  

 Frederiksberg kommuner, eller de i stk. 2 nævnte skoler kan dog  

 bestemme, at elever og kursister ved de i stk. 1 og 2 nævnte  

 uddannelser selv i begrænset omfang anskaffer en del af  

 undervisningsmidlerne.
Omfanget kan ikke overstige 2.500 kr. for en elev  

 eller en kursist i en gymnasial uddannelse eller i en erhvervsuddannelses  

 grundforløb.
 § 2. Skolen eller kurset træffer efter  

 drøftelse med eleverne eller kursisterne afgørelse om, hvilke  

 undervisningsmidler, jf. stk. 2, eleverne eller kursisterne selv skal  

 anskaffe, når bemyndigelsen i § 1, stk. 3, er anvendt.
 Stk. 2. De i stk. 1 nævnte undervisningsmidler kan  

 være ordbøger, lommeregnere og andre elektroniske  

 hjælpemidler, papir og lignende til eget brug, herunder fotokopier samt  

 lærebøger, der kan have varig værdi for eleverne.
 Stk. 3. Undervisningsmidler, som eleverne eller kursisterne  

 selv har afholdt udgifterne til, forbliver deres ejendom.
 § 3. Bekendtgørelsen finder tilsvarende  

 anvendelse for statslige skoler og kurser og for skoler og kurser med 100  

 procent statstilskud, idet Undervisningsministeriet træder i  

 amtsrådets sted.
 § 4. Bekendtgørelsen træder i kraft  

 den 1. august 2001.
 Stk. 2. Samtidig ophæves bekendtgørelse nr. 111  

 af 10. februar 1994 om elevers/kursisters betaling for visse  

 undervisningsmidler i gymnasiet, på studenterkursus og på kursus  

 til højere forberedelseseksamen samt om gebyr ved studieforberedende  

 enkeltfagsundervisning for voksne og ved tilmelding til prøve som  

 selvstuderende samt bekendtgørelse nr. 6 af 3. januar 1991 om elevers  

 betaling for visse undervisningsmidler til erhvervsuddannelserne og de  

 erhvervsgymnasiale uddannelser til højere handelseksamen og  

 højere teknisk eksamen.
