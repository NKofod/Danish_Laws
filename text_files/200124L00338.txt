Betænkning afgivet af Trafikudvalget den  

 25. april 2002 Betænkning over Forslag til lov om ophævelse af lov om  

 oprettelse af et transportråd og om ændring af lov om  

 jernbanevirksomhed m.v.
(Nedlæggelse af Transportrådet og  

 Jernbanerådet) [af trafikministeren (Flemming Hansen) ] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og den 15. marts 2002 sendte  

 trafikministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Roskilde Universitetscenter.
 Trafikministeren har over for udvalget kommenteret den  

 skriftlige henvendelse.
Deputationer Endvidere har professor Lise Drewes Nielsen og adjunkt  

 Claus Hedegaard Sørensen fra Roskilde Universitetscenter mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 14 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget finder, at lukningen af  

 Transportrådet er helt forkert og bygger på et usagligt grundlag.  

 Trafik har stor betydning for erhvervslivet, for miljøet, for  

 samfundets udvikling, ja for hver eneste familie i Danmark.
Danskerne er dybt  

 afhængige af god trafikplanlægning, hvis livet skal hænge  

 fornuftigt sammen.
Trafikinvesteringer er samtidig meget  

 omkostningskrævende   ofte i milliardklassen   og har konsekvenser, der  

 rækker mange år ud i fremtiden.
Derfor er det nødvendigt,  

 at alle aspekter belyses grundigt, inden beslutningerne træffes.
Det  

 har Transportrådet bidraget til, og det har samtidig højnet  

 vidensniveauet i Danmark og blandt politikere kolossalt meget.
Transportrådet har med få ressourcer  

 udarbejdet adskillige seriøse rapporter, der har bidraget til en god  

 og saglig debat, befriet for de særinteresser, der ellers alt for ofte  

 præger trafikdebatten.
Uden Transportrådet kan den politiske  

 uvildighed i trafikudredninger og analyser ikke sikres fremover.
Rådet har været primus motor i at starte en  

 egentlig trafikforskning i Danmark, forankret på uafhængige  

 universiteter og institutioner, og Danmark er for første gang begyndt  

 at markere sig med forskning i international klasse.
Endelig har  

 Transportrådet bidraget til at uddanne professionelle  

 trafikplanlæggere, der gør dansk trafikadministration mere  

 kvalificeret.
 Regeringen hævder, at Transportrådets opgaver  

 fremover skal løftes af Danmarks  TransportForskning, men dels  

 skæres bevillingerne til Danmarks TransportForskning ned, og dels er  

 forskningen ikke på et niveau, der på nogen måde kan  

 erstatte universitetsforskningen.
 S, SF, RV og EL frygter på den baggrund, at en  

 vedtagelse af lovforslaget vil skade trafikplanlægningen, og kan derfor  

 ikke støtte lovforslaget.
 Uanset Transportrådets skæbne vil disse  

 partier opfordre regeringen til at sikre, at al den igangværende  

 forskning gennemføres, så de allerede brugte midler ikke  

 spildes.
 Endelig kan partierne ikke støtte lukningen af  

 Jernbanerådet, der har fungeret som et frugtbart mødested mellem  

 politikere og fagfolk.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 114 Bilagsnr.
