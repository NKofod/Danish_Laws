 Der kan ydes tilskud til nettoudgifterne ved en organisations  

 gennemførelse af produktivitetsfremmende kurser efter nedenstående regler.
 Indhold:
 På de produktivitetsfremmende kurser kan behandles emner som:
 Samarbejdsspørgsmål, herunder bl.a. medindflydelse, personalepolitik,  

 kommunikation, samarbejdsforsøg, samarbejdsaftalen og samarbejdsudvalg.
 Trivsel, herunder bl.a. arbejdspsykologi, motivationsteorier og psykiske  

 miljøfaktorer.
 Produktivitet, herunder bl.a. arbejdsmålingsteknikker, lønsystemer,  

 arbejdspladsindretning og aftaler om produktivitetsfremmende  

 foranstaltninger.
 Virksomhedsledelse og -økonomi, herunder bl.a. investering, prisdannelse,  

 omkostningsberegning, lønsomhed, virksomhedsformer og -organisation,  

 regnskabsforståelse, planlægning og styring, ledelsesteorier og  

 produktionssystemer.
 Derimod vil der sædvanligvis ikke kunne ydes tilskud til uddannelse af  

 mere almen karakter i fx. nationaløkonomiske, arbejdsretslige og  

 organisationspolitiske emner samt i almene færdigheder som fx. taleteknik,  

 sprogundervisning mødeledelse o.lign.
 Formål:
 Formålet med produktivitetsfremmende kurser er at give deltagerne en mere  

 dybtgående videreuddannelse vedrørende spørgsmål af betydning for  

 produktiviteten i virksomhederne.
 Varighed:
 For at sikre en vis indlæringsdybde må kurserne være af mindst 5 dages  

 varighed.
 Deltagerkreds:
Deltagerne i de produktivitetsfremmende kurser skal være valgte  

 tillidsmænd og lignende faglige nøglepersoner.
Fx.
Suppleanter,  

 medarbejderrepræsentanter i bestyrelser, sikkerhedsrepræsentanter m.fl..  

 Deltagerne i de enkelte kurser skal endvidere komme fra forskellige  

 virksomheder.
 Tilskud:
 Tilskuddet ydes efter »hjælp til selvhjælp's-princippet, således at  

 kun en del af de faktiske nettoomkostninger dækkes.
 Ansøgning:
 Ydelse af tilskud forudsætter, at der senest 14 dage inden et kursus  

 påbegyndes indsendes ansøgning til Teknologistyrelsen.
 Ansøgningen kan vedrøre:
enten et enkelt arrangement, og må i så fald omfatte såvel et program for  

 kursets indhold og emner med tidsangivelser som et budget over udgifter,  

 indtægter og tilskudsbeløb, eller en flerhed af arrangementer, og må i så fald indeholde et  

 rammeprogram for kursernes indhold samt et samlet budget over udgifter,  

 indtægter og tilskudsbeløb.
 Regnskabsaflæggelse:
 Regnskab, program, deltagerliste og rapport(* 1) skal indsendes til  

 Teknologistyrelsen senest 2 måneder efter kursets afholdelse, medmindre anden  

 frist er aftalt med tilsagnsmodtageren.
 (* 1) Opstillet i overensstemmelse med vedlagte »Regler for beregning  

 af tilskud til kurser og konferencer om produktivitetsspørgsmål«.
