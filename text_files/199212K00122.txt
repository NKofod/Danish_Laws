Nr LSF 122 Forslag til Lov om ændring af lov om en børnefamilieydelse (Ændring af  

 reguleringstidspunkt m.v.) Fremsat af skatteministeren (Peter Brixtofte) den 2. december 1992 Vedtaget ved tredjebehandling den 17. december 1992 Lov nr. 1072 af 23/12/1992 § 1 I lov om en børnefamilieydelse, jf. lovbekendtgørelse nr. 581 af 7. august  

 1991, foretages følgende ændringer:
 1. I § 1, stk. 2, indsættes som 2. pkt.:
»Den årlige regulering af ydelsesbeløbene har dog først virkning for  

 udbetalinger fra den 1. juli i kalenderåret til og med den 30. juni i det  

 efterfølgende kalenderår.« 2. § 6, stk. 2, 1. pkt. , ophæves, og i stedet indsættes:
»Ydelsen udbetales kvartalsvis den seneste hverdag, dog undtaget  

 lørdag, forud for den 21. i kvartalets første måned.
Ydelsen udbetales første  

 gang for det kvartal, der følger efter det kvartal, i hvilket retten til  

 ydelsen er erhvervet, og sidste gang for det kvartal, i hvilket retten til  

 ydelsen ophører.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1, har virkning fra og med den 1. januar 1993.
 Stk. 3. For perioden fra den 1. januar 1993 til og med den 30.  

 juni 1993 udbetales børnefamilieydelsen med de beløb, der følger af  

 reguleringen pr. 1. januar 1992.
Oprindeligt fremsat forslag § 1 I lov om en børnefamilieydelse, jf. lovbekendtgørelse nr. 581 af 7. august  

 1991, foretages følgende ændringer:
 1. I § 1, stk. 2, indsættes som 2. pkt.:
 »Den årlige regulering af ydelsesbeløbene har dog først virkning for  

 udbetalinger fra den 1. juli i kalenderåret til og med den 30. juni i det  

 efterfølgende kalenderår.«.
 2. § 6, stk. 2, 1. pkt. , ophæves, og i stedet indsættes:
»Ydelsen udbetales kvartalsvis den seneste hverdag, dog undtaget  

 lørdag, forud for den 21. i kvartalets første måned.
Ydelsen udbetales første  

 gang for det kvartal, der følger efter det kvartal, i hvilket retten til  

 ydelsen er erhvervet, og sidste gang for det kvartal, i hvilket retten til  

 ydelsen ophører.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1, har virkning fra og med den 1. januar 1993.
 Stk. 3. For perioden fra den 1. januar 1993 til og med den 30.  

 juni 1993 udbetales børnefamilieydelsen med de beløb, der følger af  

 reguleringen pr. 1. januar 1992.
Bemærkninger til lovforslaget Almindelige bemærkninger Lovforslaget har sammenhæng med finanslovforslaget for 1993.
 Forslaget betyder, at virkningen af reguleringen af den kvartalsvis  

 udbetalte børnefamilieydelse udskydes fra januar kvartal til juli kvartal i  

 hvert enkelt indkomstår.
 Samtidig præciseres det, at ydelsen for hvert kvartal udbetales den 20. i  

 kvartalets første måned.
Administrative konsekvenser Lovforslaget har ingen administrative konsekvenser.
Provenumæssige konsekvenser Den statslige besparelse ved at udskyde virkningen af reguleringen i  

 indkomståret 1993 fra den 1. januar 1993 til den 1. juli 1993 skønnes at  

 udgøre ca. 130 mill.kr.
Besparelsen i de følgende år vil afhænge af  

 udviklingen i reguleringstallet.
 Nedenfor er vist den kvartalsvise og den samlede udbetaling i 1993 af  

 børnefamilieydelsen ved det gældende reguleringstidspunkt pr. 1. januar og  

 det foreslåede pr. 1. juli.
 (* 1) Reguleringstallet for 1993 er 120,0, svarende til en stigning på 3,5  

 pct. fra 1992 til 1993.
 (* 2) Samme kvartalsvise ydelse, der gælder for 1992. Forslaget om at  

 præcisere udbetalingstidspunktet har ingen provenumæssige konsekvenser.
Spaltehenvisninger Lov om en børnefamilieydelse er senest ændret ved lov nr. 360 af 6. juni  

 1991, jf.
Folketingstidende 1990-91, sp. 38, 574, 6549, 6690; tillæg A, 281;  

 tillæg B, 743; tillæg C, 645.
Bemærkninger til lovforslagets enkelte bestemmelser Til § 1, nr. 1 Reguleringen af ydelsesbeløbene skal efter forslaget fortsat ske efter  

 personskattelovens § 20. Selve reguleringsmekanismen bevares uændret.  

 Regulering af børnefamilieydelsen er hidtil sket hvert år pr. 1. januar med  

 virkning for de fire kvartalsvise udbetalinger, der falder i det pågældende  

 år.
Efter lovforslaget vil den årlige regulering af ydelsesbeløbene fortsat  

 ske pr. 1. januar, men vil først få virkning for udbetalinger, der sker fra  

 og med juli kvartal det pågældende år til og med april kvartal det følgende  

 år.
Til § 1, nr. 2 Det præciseres, at de kvartalsvise udbetalinger sker henholdsvis den 20.  

 januar, 20. april, 20. juli og 20. oktober.
Er den 20. en lørdag, søndag  

 eller helligdag, sker udbetalingen dog den seneste hverdag forud for den 20.
 Forslaget er i overensstemmelse med gældende praksis.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en børnefamilieydelse, jf lovbekendtgørelse nr. 581 af 7. august  

 1991, foretages følgende ændringer:
 1. I § 1, stk 2, indsættes som 2. pkt.:
 »Den årlige regulering af ydelsesbeløbene har dog først virkning for  

 udbetalinger fra den 1. juli i kalenderåret til og med den 30. juni i det  

 efterfølgende kalenderår.«.
§ 1. For børn under 18 år udbetales en skattefri  

 børnefamilieydelse.
Børnefamilieydelsen udgør 6.600 kr årligt for børn indtil  

 det fyldte 7. år og 5.000 kr. årligt for børn fra og med det fyldte 7. år  

 indtil det fyldte 18. år.
 Stk. 2. Børnefamilieydelsen reguleres i overensstemmelse med  

 reglerne i § 20 i lov om indkomstskat og formueskat for personer m.v.  

 (personskatteloven).
 2. § 6, stk. 2, 1. pkt., ophæves, og i stedet indsættes:
»Ydelsen udbetales kvartalsvis den seneste hverdag, dog undtaget  

 lørdag, forud for den 21. i kvartalets første måned.
Ydelsen udbetales første  

 gang for det kvartal, der følger efter det kvartal, i hvilket retten til  

 ydelsen er erhvervet, og sidste gang for det kvartal, i hvilket retten til  

 ydelsen ophører.«.
§ 6. Udbetaling af ydelserne foretages af Told- og  

 Skattestyrelsen.
Foreligger der i tvivl om, hvorvidt betingelser er opfyldt,  

 afgøres spørgsmålet af kommunalbestyrelsen, hvor modtageren af ydelsen bor,  

 jf. dog § 5, stk. 4.
Stk. 2. Ydelsen udbetales kvartalsvis forud, første gang for det  

 kvartal, der følger efter det kvartal, i hvilket retten til ydelsen er  

 erhvervet, og sidste gang for det kvartal, i hvilket retten til ydelsen  

 ophører.
I de tilfælde, hvor ydelsen bliver udbetalt efter § 4, stk. 2-6,  

 bestemmes det i afgørelsen, for hvilket kvartal ydelsen første gang skal  

 udbetales til ansøgeren.
