Fremsat den 9. april 2003 af  

 trafikministeren (Flemming Hansen) Forslag til Lov om udbygning af Motorring 3  

  

 mellem Jægersborg og Holbækmotorvejen § 1.  

  

 Trafikministeren bemyndiges til at udbygge Motorring 3 vest om København på  

 strækningen mellem Jægersborg og Holbækmotorvejen fra 4 til 6 spor.
 § 2.  

  

 Loven træder i kraft den 1. juli 2003.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til  

 trafikministeren til at udvide den 4-sporede motorvej Motorring 3 til  

 6-sporet  

 motorvej på en ca. 16 km lang strækning mellem Jægersborg og  

 Holbækmotorvejen.  

 Forslaget udmønter den politiske aftale af 24. januar 2001 om investeringer  

 på  

 trafikområdet mellem den daværende regering samt Venstre, Det Konservative  

 Folkeparti og Centrum Demokraterne.
I aftalen har parterne givet principielt  

 tilsagn om at støtte den nødvendige følgelovgivning.
Motorring 3 er en af de vigtigste ringvejsforbindelser  

 omkring København.
Den forbinder Helsingørmotorvejen med Holbækmotorvejen og  

 Køge Bugt Motorvejen og er den eneste komplette ringforbindelse med  

 motorvejsstandard.
Motorring 3 er samtidig en del af den vigtige  

 internationale  

 vejforbindelse, E47/E55, som forbinder Skandinavien med kontinentet.
 Strækningen mellem Jægersborg og Holbækmotorvejen er anlagt  

 i perioden 1966-1977 i henhold til lov nr. 168 af 11. april 1942 samt lov nr.  

 222 af 11. juni 1954.
Vejdirektoratet udarbejdede i 1993 planer for en udvidelse  

 af Helsingørmotorvejen mellem Øverødvej og Jægersborg og for Motorring 3  

 mellem  

 Jægersborg og Jyllingevej.
Allerede på dette tidspunkt var vejen stærkt  

 trafikalt belastet.
På grund af begrænsede midler blev alene  

 Helsingørmotorvejen udvidet til 6 spor mellem Klampenborgvej og Øverødvej.  

 Anlægget blev indviet den 4. december 1997.
Motorring 3 har i stadig stigende grad været præget af  

 nedsat fremkommelighed i myldretiden om morgenen og om eftermiddagen.
Dette  

 har  

 ført til en utilfredsstillende trafikafvikling med hastigheder på ned til  

 25-30  

 km/t i myldretiden.
 Det nu foreliggende forslag til udbygning af Motorring 3  

 indebærer en opdatering af projektet fra 1993, som omfattede strækningen  

 mellem  

 Jægersborg og Jyllingevej og et projekt til forlængelse af vejudvidelsen på  

 strækningen mellem Jyllingevej og Holbækmotorvejen.
 Med henblik på opfyldelse af Rådets direktiv 85/337/EØF  

 (VVM-direktivet), som ændret ved Rådets direktiv 97/11/EF, har  

 Vejdirektoratet  

 i perioden 2001-2002 gennemført miljøundersøgelser m.v. for udbygningen af  

 Motorring 3.
I oktober 2001 udsendte Vejdirektoratet et de~bat~op~læg  

 til offentlig høring.
I løbet af efteråret 2001 blev der afholdt borgermøder  

 i  

 de berørte kommuner.
Synspunkterne herfra er sammenfattet i »Udbygning af  

 Motorring 3, Høringsnotat vedrørende den indledende idé- og forslagsfase«,  

 Vejdirektoratet, februar 2002.
 Resultatet af disse undersøgelser og overvejelser er  

 beskrevet i Vejdirektoratets VVM-redegørelse, som omfatter 5 rapporter:
rapport 260 - »Sammenfattende rapport«, rapport 263 - »Vejens udseende«, rapport 264 - »Støj og Vibrationer«, rapport 265 - »Vurdering af arealbehov« og rapport 266 - »Miljøvurdering«.
 Rapporterne kan læses på www.trafikken.dk.
VVM-redegørelsen for en udbygning af Motorring 3 fra  

 Jægersborg til Holbækmotorvejen har været fremlagt i offentlig høring fra den  

 4. november 2002 til 31. december 2002. Der har i tilknytning hertil været  

 afholdt en række borgermøder i november 2002. VVM-redegørelsen er endvidere  

 sendt til en række myndigheder, interesseorganisationer og foreninger.
De 5  

 rapporter er desuden med brev af 4. november 2002 sendt til Trafikudvalget.  

 Ved  

 høringen er der indkommet i alt 109 skriftlige høringssvar med indsigelser og  

 bemærkninger til VVM-redegørelsen.
Heraf er 93 fra private borgere,  

 virksomheder, foreninger og interesseorganisationer.
Samtlige høringssvar og  

 Vejdirektoratets besvarelser af disse er samlet i notat nr. 89:  

 »Høringsnotat,  

 Udbygning af Motorring 3 mellem Jægersborg og Holbækmotorvejen, Redegørelse  

 vedrørende den offentlige høring om VVM-redegørelsen«.
Notatet kan læses på  

 www.trafikken.dk.
Vejdirektoratet har efter høringen af borgere og  

 myndigheder anbefalet, at VVM-redegørelsens hovedforslag for udbygning af  

 Motorring 3 lægges til grund for lovforslaget.
Vejdirektoratet har samtidig  

 indstillet, at det overvejes, om hovedforslaget skal suppleres med en eller  

 flere af følgende tre mulige tilvalgsløsninger, der er nærmere beskrevet i  

 VVM-redegørelsen: En forbindelsesrampe fra Lyngby Omfartsvej til Motorring 3  

 i  

 sydgående retning, forberedelse af tilslutning af en eventuel udbygning af  

 Frederikssundmotorvejen samt etablering af stoppesteder til brug for busdrift  

 på Motorring 3.
Under hensyn til de betydelige merudgifter, som er  

 forbundet med etablering af en forbindelsesrampe fra Lyngby Omfartsvej til  

 Motorring 3 samt etablering af stoppesteder til busdrift, er disse  

 tilvalgsløsninger ikke omfattet af lovforslaget.
Disse tilvalgsløsninger vil  

 eventuelt kunne gennemføres på et senere tidspunkt.
Vejdirektoratet har samtidig med gennemførelsen af  

 VVM-undersøgelsen for en udbygning af Motorring 3 gennemført en  

 VVM-undersøgelse af en ny højklasset vej i Frederikssundfingeren med  

 udgangspunkt i den allerede etablerede motorvej mellem Ring 3 ved Ejby og  

 Motorring 4 ved Ballerup, der er benævnt Frederikssundmotorvejen.
Resultatet  

 af  

 denne undersøgelse er sammenfattet i rapporten: »Ny højklasset vej i  

 Frederikssundfingeren, VVM-redegørelse  Sammenfattende rapport, rapport nr.  

 250, Vejdirektoratet, 2002«.
 Regeringen har i sit forslag til investeringsplan for de  

 næste 10 års offentlige investeringer, der blev offentliggjort den 20.  

 februar  

 2003, afsat godt 1 mia. kr. til en 1. etape af projektet for en ny højklasset  

 vej i Frederikssundfingeren, men der er på nuværende tidspunkt ikke taget  

 politisk stilling til projektet.
Etablering af et forbindelsesanlæg mellem Motorring 3 og en  

 udbygget Frederikssundmotorvej, som beskrevet i VVM-redegørelsen for en ny  

 højklasset vej i Frederikssundfingeren, vil nødvendiggøre en ombygning af  

 Motorring 3 omkring Jyllingevej, som det kan være hensigtsmæssigt at tage  

 højde  

 for i forbindelse med udvidelsen.
Såfremt der sker en afklaring vedrørende  

 Frederikssundmotorvejen, inden udvidelsen af Motorring 3 igangsættes omkring  

 Jyllingevej, forudsættes det, at projektet for udvidelsen, med tilslutning  

 fra  

 Trafikudvalget, kan ændres, således at projektet forberedes for tilslutning  

 af  

 en udbygget Frederikssundmotorvej.
 På baggrund af en samlet vurdering af de gennemførte  

 undersøgelser og høring af borgere og myndigheder foreslås med lovforslaget  

 en  

 bemyndigelse til trafikministeren til at gennemføre en ca. 16 km lang  

 udvidelse  

 af Motorring 3 vest om København fra 4 til 6 spor mellem Jægersborg og  

 Holbækmotorvejen på grundlag af det i Vejdirektoratets VVM-redegørelse  

 beskrevne hovedforslag.
2. Beskrivelse af vejanlægget 2.1. Funktion og kvalitet Forslaget omfatter en ca. 16 km lang udbygning af Motorring  

 3 på strækningen mellem Lyngby Omfartsvej/Jægersborgvej og Holbækmotorvejen.  

 Ved udbygningen skal der tages hensyn til, at vejen dels ligger i  

 tætbebyggede  

 områder, dels ligger ud til fredede og rekreative områder.
Derfor forudsættes  

 det eksisterende tracé bibeholdt i forbindelse med udbygningen.
 Udbygningen sker fra 2 x 2 spor til 2 x 3 spor i  

 tidssvarende standard for så vidt angår kørebanebredde og udstyr (autoværn,  

 belysning og støjafskærmning). Hertil kommer parallelramper og parallelspor i  

 forbindelse med tilslutningsanlæg.
 Der etableres 3,0 m brede, gennemgående nødspor langs  

 Motorring 3 på hele strækningen mellem Lyngby Omfartsvej og Holbækmotorvejen  

 -  

 anlagt fuldt bærende, således at de kan anvendes som kørespor i  

 driftssituationer ved trafikomlægning.
 En eventuel udnyttelse af nødsporene som ekstra kørespor  

 forudsætter en senere beslutning om etablering af bl. a. et  

 trafikledelsessystem  

 på de pågældende delstrækninger.
 På grund af de tætliggende tilslutningsanlæg og det  

 eksisterende, kurvede tracé for Motorring 3 forudsættes udvidelsen  

 dimensioneret  

 til en tilladt maksimalhastighed på 90 km/t mellem Jægersborg og Buddingevej  

 og  

 110 km/t mellem Buddingevej og Holbækmotorvejen, dog med en anbefalet  

 hastighed  

 på 90 km/t i vådt og glat føre på delstrækninger med begrænsede  

 oversigtsforhold.
 Der påregnes anvendt en vejbelægning, der forårsager mindre  

 støj end den belægning, som i dag ligger på motorvejen.
 I forbindelse med detailprojekteringen vil der blive  

 gennemført en nærmere teknisk og økonomisk analyse af eventuel brug af en  

 særlig støjsvag vejbelægning på Motorring 3.
 Vejprojektet gennemføres, så det færdige anlæg er  

 tidssvarende og har den beskrevne funktion.
 Processen, der løber fra projekteringen og  

 arealerhvervelsen via udbud i licitation til det egentlige anlægsarbejde,  

 gennemføres sådan, at projektets forløb kan styres og dokumenteres.
2.2. Tværprofiler Da midterrabatten på den eksisterende motorvej har forskellig  

 bredde nord og syd for Jyllingevej, er det, blandt andet af pladshensyn,  

 valgt  

 at bibeholde denne forskel.
 Motorring 3 anlægges derfor nord for Jyllingevej som en  

 6-sporet motorvej med et 34 m bredt tværprofil bestående af 2 kørebaner à  

 11,5  

 m afstribet med 3 kørespor à 3,50 m og 2 kantbaner à 0,5 m, en 2,0 m bred  

 midterrabat med autoværn samt 2 nødspor à 3,0 m og 2 yderrabatter à ca. 1,5 m  

 med autoværn.
Syd for Jyllingevej anlægges Motorring 3 som en 6-sporet  

 motorvej med et 38,5 m bredt tværprofil bestående af 2 kørebaner à 11,25 m,  

 en  

 6,0 m bred midterrabat med 1,0 m brede belagte nødrabatter og autoværn samt 2  

 nødspor à 3,0 m og 2 yderrabatter à ca. 2 m med autoværn.
Kørebanerne  

 forudsættes afstribet med 2 kørespor à 3,50 m, 1 kørespor à 3,25 m og 2  

 kantbaner à 0,5 m.
Af hensyn til trafikafviklingen anlægges Motorring 3 med en  

 række parallelramper og parallelspor i forbindelse med tilslutningsanlæg.
Det  

 nærmere omfang vil blive fastlagt i detailprojekteringsfasen.
 I forbindelse med detailprojekteringen af den nordgående  

 strækning mellem Lagergårdsvej og Jægersborgvej vurderes nærmere, om nødspor  

 eventuelt skal inddrages permanent til kørespor, og om køresporene skal gøres  

 lidt smallere end ovennævnte profil.
2.3. Linieføring Den nuværende motorvejs centerlinie forudsættes bibeholdt i  

 forbindelse med udbygningen.
Udbygningen påbegyndes i sydgående retning ved  

 tilkørslen fra Lyngby Omfartsvej og slutter ved frakørslen til  

 Holbækmotorvejen.
I nordgående retning påbegyndes udbygningen ved tilkørslen  

 fra  

 Holbækmotorvejen og slutter mellem Lyngby Omfartsvej og frakørslen til  

 Jægersborgvej, i alt ca. 16 km.
2.4. Tilslutninger og rampeanlæg Alle eksisterende til- og frakørsler bibeholdes, men  

 udbygges og tilpasses den ændrede vejudformning og den øgede  

 trafikbelastning.  

 Omfanget af ombygninger vil blive fastlagt i detailprojekteringen.
Det vil være nødvendigt at nyopføre, udskifte eller ombygge  

 i alt ca. 40 broer m.v. for skærende veje, stier, jernbaner og vandløb i  

 forbindelse med udbygningen.
Bl.a. vil det være nødvendigt at nyopføre endnu  

 et  

 tunnelrør under Vestbanen for frakørselsrampen i nordgående retning til  

 Roskildevej.
Ombygningen af overføringen af Vinagervej gennemføres således,  

 at  

 der evt. senere kan etableres en forbindelsesrampe mellem Lyngby Omfartsvej  

 og  

 Motorring 3.
 I forbindelsesanlægget mellem Motorring 3 og  

 Hillerødmotorvejen omlægges rampen, der betjener sydgående trafik ad  

 Hillerødmotorvejen,  

 og som i forbindelsesanlægget skal i nordgående retning ad Motorring 3.
2.5. Sideanlæg Der forudsættes ikke anlagt sideanlæg (rastepladser,  

 samkørselspladser mv.) i forbindelse med udbygningen.
2.6. Lokalvejnet, stier og jernbaneanlæg Eksisterende over- og underføringer for veje, stier og  

 baner bibeholdes, men ombygges i fornødent omfang.
 Der kan eventuelt blive behov for at omlægge eller nedlægge  

 enkelte langsgående stiforbindelser og etablere nye vendepladser på nogle  

 lokalveje.
 Omfanget af disse ændringer forudsættes fastlagt i  

 forbindelse med detailprojekteringen.
2.7. Faunapassager Der etableres ikke faunapassager i forbindelse med  

 udbygningen af Motorring 3.
2.8. Støjafskærmning Der påregnes etableret støjafskærmning ud for boligområder  

 og kolonihaveboliger på strækningen nord for Jyllingevej med en samlet længde  

 af støjskærmene på i alt ca. 18 km.
 Skærmene forudsættes udført med 4 m, 3 m og 2 m høje  

 skærme, udformet i forbindelse med detailprojekteringen af anlægget i et  

 samarbejde med kommunerne og de berørte naboer.
 Overskudsjord fra anlægget påregnes bl.a. anbragt i  

 støjvolde ud for tilslutningsanlægget omkring Hillerødmotorvejen i Gladsaxe  

 Kommune.
 Helårsejendomme, der får en støjbelastning på mere end 60  

 dB(A), vil få tilbudt tilskud til facadeisolering.
Anlægsprisen for støjskærmene er ekskl. projektering m.v.  

 anslået til ca. 190 mio. kr. (2002 prisniveau). Omfang og udformning af  

 støjafskærmning fastlægges nærmere i forbindelse med detailprojekteringen og  

 vil blive endeligt fastlagt af den ekspropriationskommission, der skal  

 godkende  

 projektet ved en besigtigelsesforretning.
Der henvises i øvrigt til afsnit  

 6.2  

 vedrørende de miljømæssige konsekvenser.
2.9. Vejudstyr og beplantning Vejen udstyres med vejtavler, autoværn, kantpæle,  

 nødtelefoner, trafikregistreringsudstyr, informationstavler og  

 vintervarslingsudstyr.  

 Da den eksisterende vejbelysning er nedslidt og giver gener for naboerne,  

 forudsættes der etableret ny vejbelysning på strækningen mellem Jægersborgvej  

 og Holbækmotorvejen - udført på en sådan måde, at lysindfald på naboarealerne  

 begrænses.
Tilslutningsanlæg påregnes at blive beplantet med  

 forskellige træarter - én for hvert anlæg.
Der etableres i fornødent omfang  

 ny  

 beplantning langs vejen, herunder på støttevægge og på støjskærme ind mod  

 naboerne.
 Omfang og type af beplantning fastlægges i forbindelse med  

 detailprojekteringen.
2.10. Vejafvanding Udvidelsen medfører udledning af mere vejvand til bassiner  

 og kloaksystemer.
Der etableres et lukket opsamlingssystem for vejvandet.
De  

 eksisterende 10 regnvandsbassiner forudsættes udbygget, og der anlægges 12  

 nye.  

 Indsatsen resulterer i en forbedret vandkvalitet og udjævning af de  

 vandmængder, der ledes til Kagså, Harrestrup Å, Fæstningskanalen og de  

 kommunale spildevandssystemer.
Omfang og udformning af afvandingssystemet  

 fastlægges nærmere i forbindelse med detailprojekteringen.
2.11. Naboarealer For at begrænse arealbehovet mest muligt etableres der  

 støttevægge i stedet for skråninger, hvor det er hensigtsmæssigt.
 Vejens udseende mod naboarealer fastlægges i samarbejde med  

 de berørte kommuner og naboerne, fx. med hensyn til beplantning og  

 transparente/ikke transparente støjskærme.
 I samarbejde med de berørte kommuner vil Vejdirektoratet  

 søge at opstille retningslinier for en hensigtsmæssig skiltning m.v. langs  

 Motorring 3, således at der kan opnås et positivt samspil mellem motorvejens  

 udseende og naboarealerne.
3. Trafikale konsekvenser Uden udbygning af Motorring 3 skønnes hverdagsdøgntrafikken  

 på strækningen at stige fra ca. 68.000-76.000 biler i 2000 til ca.  

 82.000-88.000 biler i 2010, svarende til en stigning på 16-23 %.
 Udbygningen medfører, at der flyttes trafik fra de  

 parallelle veje Tårnvej, Ring 3 og Ring 4 samt fra det øvrige lokale vejnet  

 til  

 Motorring 3.
Udbygningen af Motorring 3 fra 4 til 6 spor medfører, at  

 trafikbelastningen i 2010 øges med ca. 9.000-13.000 biler i døgnet eller med  

 11-16 % i forhold til situationen uden udbygning.
De gennemsnitlige  

 rejsetider  

 i 2010 på strækningen i myldretiden vil blive reduceret med 3-5 minutter  

 eller  

 ca. 20 %.
4. Trafiksikkerhed På strækningen mellem Jægersborg og Holbækmotorvejen blev  

 der i perioden 1996-2001 registreret i alt 146 uheld, heraf 43 med  

 personskade,  

 som resulterede i 3 dræbte, 17 alvorligt tilskadekomne og 39 lettere  

 tilskadekomne.
Hovedparten af uheldene er sket i forbindelse med køkørsel.
Antallet af uheld på den udbyggede Motorring 3 forventes at  

 vokse med 0,3 % på strækningen og 0,7 % på ramperne på grund af den øgede  

 trafik på vejen.
Denne tendens vil imidlertid blive mere end opvejet på de  

 mindre veje, der bliver aflastet af motorvejen.
Den foreslåede udbygning  

 forventes således at reducere antallet af uheld på det samlede påvirkede  

 vejnet  

 med ca. 3 personskadeuheld i 2010, set i forhold til situationen uden  

 udbygning.
5. Plan- og beskyttelsesforhold Den foreslåede udvidelse berører Gammelmosen, der er  

 omfattet af fredningsbestemmelser samt Vestvolden og Gladsaxe Fort, der både  

 er  

 fortidsminder og omfattet af fredningsbestemmelser.
Udvidelsen berører  

 endvidere nogle vandløb, søer, skove og andre arealer og fortidsminder, der  

 er  

 beskyttet af naturbeskyttelseslovens § 3 m.fl.
En smal bræmme af Gammelmosen vil blive inddraget til  

 vejanlægget.
Mosen er omfattet af bekendtgørelse nr. 84 af 18. februar 1918,  

 hvori er bestemt, at Gammelmosen »fremtidig skal være fredet, saaledes at  

 Tørvegravning, Mosindsamling, Bærplukning, Afgræsning og deslige, samt al  

 Færdsel er forbudt alle og enhver, hvem særlig Tilladelse fra Veterinær- og  

 Landbohøjskolen ikke er givet«.
Der vil blive etableret en ny, tæt væg mod  

 mosen, og vandstanden i mosen vil ikke blive påvirket.
Vejanlægget kan herved  

 etableres, så de natur- og forskningsmæssige interesser knyttet til  

 Gammelmosen  

 bevares.
Den eksisterende sti langs vejen vil blive retableret.
Udbygningen  

 vil, for så vidt angår den bræmme, der overgår til vejareal og areal, som  

 skal  

 benyttes i forbindelse med anlægsarbejderne, kræve, at miljøministeren enten  

 ændrer bekendtgørelsen vedrørende fredning af Gammelmosen eller træffer  

 beslutning om, at bekendtgørelsen kan fraviges.
Vestvolden med tilgrænsende arealer, bl.a.
Kagsmosen, er  

 omfattet af Naturklagenævnets fredningsafgørelse af 28. juni 1996. Hertil  

 kommer, at selve Vestvolden bestående af: Glacis, den dækkede vej,  

 fæstningsgrav, vold, voldallé med tilhørende bygninger og anlæg er et fredet  

 fortidsminde omfattet af den umiddelbare fredning i naturbeskyttelseslovens  

 § 12, jf. bilaget til loven kap. 1, nr. 5. Udvidelsen af Motorring 3  

 medfører et indgreb i fredningsområdet omfattende 0,1% af det fredede areal,  

 svarende til 4,500 m  

  

 2  

  

 , hvilket skyldes etablering af nye  

 skråningsanlæg og udvidelse/anlæg af regnvandsbassiner.
Udbygningen vil kun  

 berøre selve fæstningsanlægget marginalt på strækningen fra nord for  

 Roskildevej til Park Allé (ca. km 49   51), men vil næppe påvirke muligheden  

 for at opleve dette.
Etableringen/udvidelsen af regnvandsbassiner vil bidrage  

 til en forbedret vandkvalitet i voldgraven.
I henhold til fredningsafgørelsen  

 må der ikke foretages ændringer af den nuværende tilstand inden for det  

 fredede  

 område - med mindre dette er umiddelbart tilladt efter fredningsafgørelsen og  

 foretages i overensstemmelse med en særlig, godkendt pleje- og anlægsplan  

 eller  

 tillades ved dispensation i henhold til naturbeskyttelseslovens § 50,  

 stk. 1. Inden for fredningsområdet træder fredningsbestemmelserne i  

 stedet  

 for bestemmelserne i naturbeskyttelseslovens §§ 3, 16, 17 og 18 samt for  

 bestemmelserne i planlovens § 35, stk. 1 (landzone). Udbygningen  

 vil  

 kræve, at der af Fredningsnævnet for København meddeles dispensation i  

 henhold  

 til naturbeskyttelseslovens § 50, stk. 1, eller at der gennemføres  

 en  

 ny fredningssag for de arealer af fredningsområdet, der berøres af  

 vejudvidelsen.
Indgreb i selve det fredede fortidsminde Vestvolden kræver  

 desuden tilladelse fra Kulturarvsstyrelsen efter naturbeskyttelseslovens  

 § 12. Endvidere kræves der uden for fredningsområdet - men inden for en  

 afstand af 100 meter fra fortidsmindet Vestvoldens fod - dispensation efter  

 naturbeskyttelseslovens § 18 (beskyttelseslinier omkring fortidsminder).  

 Dispensationen skal gives af Københavns Amtsråd efter høring af Skov- og  

 Naturstyrelsen.
Ved Gladsaxe Fort vil vejudvidelsen berøre  

 fæstningsanlægget og gå ind over én af bygningerne, den såkaldte  

 saillantkaponiere.  

 Fortet bestående af fortkærne, voldgrav, glacis med alle tilhørende bygninger  

 -  

 herunder også saillantkaponieren   er, ligesom Vestvolden, et fredet  

 fortidsminde, der er omfattet af den umiddelbare fredning i  

 naturbeskyttelseslovens § 12, jf. bilaget til loven kap. 1, nr. 5.  

 Fortet  

 er desuden omfattet af en fredningsservitut af 16. maj 1951. Vejudvidelsen  

 tænkes gennemført med en beskeden brokonstruktion over  


  

 saillantkaponieren, der bibeholdes.
Den forudsatte fjernelse af  

 den eksisterende vejrampe nord for fortet vil muliggøre en retablering af  

 fortets nordøstlige dele.
Vejudvidelsen vil jf. naturbeskyttelseslovens  

 § 12  


  

 kræve tilladelse fra  

 Kulturarvsstyrelsen, samt dispensation fra København Amtsråd i henhold til  

 naturbeskyttelseslovens § 18. Endvidere vil Fredningsnævnet for  

 København,  

 Kulturarvsstyrelsen og Københavns Amtsråd skulle meddele dispensation fra den  

 særlige fredningsservitut.
 Vejanlægget berører beskyttelseszonerne omkring gravhøjene  

 Sneglehøj og Espehøj, hvorfor amtet også skal meddele tilladelse efter  

 naturbeskyttelseslovens § 18 til indgrebet omkring disse fortidsminder.
 Vejanlægget berører ikke områder, der er udpeget som  

 internationale naturbeskyttelsesområder.
 Der forudsættes gennemført en forlægning af en 300 meter  

 lang strækning af Kagså af hensyn til bevarelse af en eksisterende  

 støjafskærmning - enten ved rørlægning eller ved forlægning i et åbent  

 forløb.
 Københavns Amt har meddelt, at man umiddelbart vurderer, at  

 der kan gives tilladelse til udbygningen efter den del af  

 naturbeskyttelsesloven,  

 som amtet administrerer, på en række vilkår, herunder blandt andet vedrørende  

 vandstanden i Gammelmosen og Kagsmosen.
Skov- og Naturstyrelsen har i henhold til  

 naturbeskyttelseslovens § 20 og Miljøministeriets bekendtgørelse nr. 571  

 af 25. juni 1992 om godkendelse af offentlige vejanlæg og af ledningsanlæg  

 m.v.  

 i det åbne land meddelt principgodkendelse af hovedforslaget.
Skov- og  

 Naturstyrelsen har i sin godkendelse bl.a. forudsat, at en række vilkår om  

 vandstanden i Vestvoldens fæstningsgrav overholdes, at eventuelle  

 midlertidige  

 terrænændringer foretages og retableres i samråd med Skov- og Naturstyrelsen,  

 og at det i forbindelse med en eventuel senere beslutning om at inddrage  

 forberedelse af forbindelsesanlæg mellem Motorring 3 og  

 Frederikssundmotorvejen  

 i projektet, sikres, at der fortsat vil være attraktive stiforbindelser i  

 Vestskoven, og at de eksisterende stiforbindelser mellem Vestskoven og  

 Vestvolden opretholdes.
 Kulturarvsstyrelsen har meddelt, at styrelsen er indstillet  

 på at meddele tilladelse til de nødvendige indgreb i fortidsminderne på visse  

 vilkår, som vil blive fastlagt, når der foreligger en detailprojektering for  

 områderne.
 De konkrete tilladelser og dispensationer, der er  

 nødvendige for anlæggets gennemførelse, herunder dispensation fra gældende  

 fredningsbestemmelser, vil blive søgt løbende i forbindelse med  

 projekteringen  

 af anlægget.
6. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af udbygningen.
Konsekvenserne er  

 resumeret nedenfor.
6.1. Arealindgreb og barrierevirkning Udbygningen af Motorring 3 vil på den nordlige strækning  

 berøre bebyggede områder med mange boliger tæt på motorvejen.
På den sydlige  

 strækning gennem kommunerne Brøndby, Glostrup og delvist Rødovre løber vejen  

 gennem mere åbne områder med Vestvolden på den østlige side og bl.a.  

 Vestskoven  

 og industriområder på den vestlige side.
Langs bebyggede områder forudsættes anlægget gennemført med  

 brug af støttemure, der reducerer behovet for arealerhvervelse.
Det vurderes,  

 at ca. 170-210 ejendomme berøres midlertidigt eller permanent.
Der påregnes  

 totalekspropriationer af 20-40 ejendomme og nedlæggelse af ca. 10  

 kolonihaver.
 Omfanget af ekspropriationer vil blive fastlagt endeligt af  

 den ekspropriationskommission, der skal godkende projektet ved en  

 besigtigelsesforretning.
 Vejens barrierevirkning er uforandret, da eksisterende vej-  

 og stibroer bibeholdes.
6.2. Støj, luftforurening og klima I forbindelse med vejudvidelsen forudsættes der etableret  

 ca. 18 km støjafskærmning mellem Jægersborg og Jyllingevej.
Såfremt der ikke  

 gennemføres en udbygning eller andre tiltag på Motorring 3, skønnes det, at  

 ca.  

 10.300 helårs- og fritidsboliger i 2010 vil være belastet med mere end 55  

 dB(A), heraf 3.800 med mere end 60 dB(A). Dette niveau skyldes dog også støj  

 fra omkringliggende veje mv.
 Såfremt kun støjbidraget fra den eksisterende motorvej  

 medregnes, vil trafikken på vejen uden udbygning i 2010 belaste 6.300 helårs-  

 og fritidsboliger med mere end 55 dB(A), heraf 1.300 boliger med mere end 60  

 dB(A). Såfremt projektet gennemføres med den forudsatte støjafskærmning, vil  

 antallet af boliger med samlet støjbidrag fra Motorring 3 på mere end 55  

 dB(A)  

 blive reduceret til 2.200, og antallet af boliger med mere end 60 dB(A) blive  

 reduceret til 150. Der vil således i forbindelse med udbygningen generelt ske  

 en væsentlig forbedring af støjforholdene for vejens naboer i forhold til den  

 situation, der kan forventes, hvis vejen ikke udbygges, og der ikke i øvrigt  

 gennemføres støjreducerende tiltag.
 Der skal gennemføres støjmålinger med tilhørende evaluering  

 af de forventede støjmæssige konsekvenser senest 2 år efter færdiggørelse af  

 udvidelsen.
Gennemførelse af forslaget vil indebære en mindre forøgelse  

 af emissioner, herunder CO, CO  

  

 2  

  

 og partikler.
Forskellen mellem  

 emissioner fra den eksisterende vej og den ombyggede vej vil i 2010 ligge i  

 intervallet 0,5   1,2 %.
6.3. Natur, landskab og fortidsminder Nord for Jyllingevej forløber vejen overvejende gennem tæt  

 bebyggede boligområder, afbrudt af spredte grønne områder med rekreative  

 arealer.
Syd for Jyllingevej forløber vejen gennem et mere åbent landskab,  

 domineret af Vestvolden mod øst og Vestskoven og industriområder mod vest.
Fortidsmindet Vestvolden berøres kun perifert af  

 vejudvidelsen.
Hovedforslaget vil derimod medføre en påvirkning af  

 fortidsmindet  

 Gladsaxe Fort.
Ved udvidelsen af vejen skal det sikres, at saillantkaponieren  

 ikke tager skade, jf. ovenfor under punkt 5. Beskyttelseszonerne omkring  

 Sneglehøj og Espehøj berøres i mindre omfang.
Det kan forventes, at ikke  

 synlige arkæologiske interesser berøres af vejanlægget.
6.4. Friluftsliv Der er til nærområdet langs Motorring 3 knyttet betydelige  

 rekreative interesser, herunder skov-, park- og kolonihaveområder.
Visse af  

 disse områder benyttes til konkrete aktiviteter som spejderliv, ridning,  

 knallertbane og hundetræning.
Den foreslåede vejudvidelse påvirker ikke de  

 rekreative interesser væsentligt.
De forudsatte støjskærme langs Kagsmosen og  

 kolonihaveområderne ved forbindelsesanlægget til Hillerødmotorvejen vil  

 medføre  

 en generel forbedring af den rekreative værdi af disse områder.  

 Støjforholdene  

 i de øvrige rekreative områder langs vejen vil stort set forblive uændrede.
Forslaget vil betyde, at ca. 30 kolonihaver vil blive  

 direkte berørt, og at ca. 10 kolonihaver vil skulle nedlægges.
Det er ikke  

 forudsat, at der udlægges erstatningshaver i forbindelse med projektet.
 Alle stier i området - bortset fra to korte stiforløb i  

 henholdsvis Gladsaxe og Rødovre kommuner - påregnes bibeholdt.
6.5. Overfladevand og grundvand Det nuværende afvandingssystem på Motorring 3 ændres, idet  

 der overalt ved ydersiden af nødsporene etableres en asfaltvulst, der sikrer  

 opsamling af regnvand i nedløbsbrønde.
Det indebærer, at al nedbør på  

 vejarealet opsamles og ledes gennem udvidede eller nyetablerede  

 regnvandsbassiner med benzin-/olieudskillere, inden det ledes ud i  

 recipienter  

 eller ledes til offentlige spildevandssystemer.
Risikoen for belastning af  

 grundvandets kvalitet vil blive mindsket i forhold til i dag, hvor en del af  

 vejvandet siver ned i jorden igennem skråninger og åbne grøfter.
 Da vejen forløber gennem områder med særlige  

 drikkevandsinteresser, stilles der særlige krav til anlæggets udformning, og  

 specielt i anlægsfasen skal der træffes særlige foranstaltninger for at  

 imødegå  

 risiko for forurening af grundvandet.
6.6. Ressourceforbrug Det samlede forbrug af asfalt udgør ca. 260.000 t, svarende  

 til ca. 8 % af det samlede årlige forbrug af asfalt i Danmark.
Forbruget af  

 grus udgør ca. 200.000 t, svarende til ca. 4 % af det årlige forbrug i  

 hovedstadsområdet.
Forbruget af øvrige råstoffer, herunder  

 bundsikringsmaterialer skønnes ikke at have væsentlig betydning for  

 materialernes tilgængelighed eller for miljøet.
6.7. Forurenet jord Foreløbige undersøgelser tyder på, at forureningsforholdene  

 i rabatjorden langs vejanlægget ikke afviger væsentligt fra forholdene langs  

 andre danske motorveje af tilsvarende alder.
Der er behov for mere  

 detaljerede  

 undersøgelser som grundlag for den konkrete jordhåndtering i forbindelse med  

 projektet.
Det vurderes, at eventuel mere forurenet jord kan indbygges på  

 forsvarlig måde på arealer i de større udfletningsanlæg, der skal beplantes.
7. Alternativer Som led i Vejdirektoratets VVM-undersøgelser er der  

 undersøgt alternative udformninger af hovedforslaget, herunder:
 ·  

 	  

    

 Udbygning  

 fra 4 til 6 spor med standardprofil, dvs. med 0,5 m smallere nødspor syd for  

 Jyllingevej.
 ·  

 	  

    

 Gennemførelse  

 af hovedforslaget med en delvis overdækning på strækningen mellem Buddingevej  

 og Hvidsværmervej.
 ·  

 	  

    

 Udbygning  

 af Motorring 3 fra 4 til 8 spor.
 De nævnte alternativer er fravalgt efter en samlet  

 vurdering.
Alternativet med en udbygning fra 4 til 6 spor med  

 standardprofil svarer i princippet til det i lovforslaget foreslåede projekt,  

 men med 0,5 m smallere nødspor syd for Jyllingevej.
Dette alternativ er  

 fravalgt til fordel for etablering af 3,0 m brede, gennemgående og fuldt  

 bærende nødspor langs Motorring 3 på hele strækningen mellem Lyngby  

 Omfartsvej  

 og Holbækmotorvejen, således at nødsporene eventuelt senere kan inddrages til  

 kørespor.
En delvis overdækning på strækningen mellem Buddingevej og  

 Hvidsværmervej vil medføre en anslået fordyrelse af projektet med 800-900  

 mio.  

 kr.
Der kan ved en sådan overdækning opnås en betydelig reduktion af støjen  

 fra  

 motorvejen.
Den samlede støjreduktion vil imidlertid blive mindre på grund af  

 støjindfald fra skærende veje og jernbaner.
Det overdækkede anlæg vil desuden  

 blive meget dominerende, ikke mindst fordi vejen i forvejen ligger på en høj  

 dæmning på denne strækning.
En udvidelse af vejen til 8 spor med standardprofil og  

 gennemgående nødspor vil selvsagt øge vejens kapacitet betydeligt (ca. 30 %),  

 men kapaciteten på de tilstødende motorveje og i tilslutningsanlæggene vil  

 sætte en grænse for kapacitetsudnyttelsen.
Arealbehovet vil være væsentligt  

 større end i det foreslåede projekt, og konsekvenserne for veje og stier tæt  

 på  

 motorvejen vil ligeledes blive øget væsentligt.
8. Økonomiske og administrative konsekvenser for  

 det offentlige De samlede udgifter til projektering, administration,  

 arealerhvervelse og udbygning af Motorring 3 fra 4 til 6 spor er anslået til  

 1.834 mio. kr. (middelværdi), prisniveau 2003, eksklusive moms.
 Anlægsoverslaget er behæftet med usikkerhed, da udgifterne  

 til bl.a. ekspropriationer, jordarbejder og asfaltarbejder ikke kan beregnes  

 præcist på forhånd, ligesom konjunktur- og konkurrencesituationen på  

 licitationstidspunkterne  

 er af væsentlig betydning for anlægsomkostningernes endelige størrelse.
På basis af en usikkerhedsanalyse gennemført efter  

 succesiv-princippet fremkommer middelværdien 1.834 mio. kr. med en tilknyttet  

 usikkerhed, der indebærer, at der er 50 % sandsynlighed for, at udgiften  

 bliver  

 mindre end det anførte og 50 % sandsynlighed for, at udgiften bliver større  

 end  

 det anførte.
Usikkerhedsanalysen viser endvidere, at anlægsprisen med 90 %  

 sandsynlighed  

 vil blive mindre end 2.093 mio. kr.
 Der er beregnet en intern rente på ca. 10 %. I beregningen  

 indgår bl.a. trafikanternes tidsbesparelser og kørselsomkostninger,  

 uheldsomkostninger, trafikstøj, luftforurening samt vejvedligeholdelse.
Projektet påregnes opdelt i en række arbejdsstrækninger,  

 hvor anlægsarbejdet vil foregå som en fremadskridende proces langs de  

 eksisterende kørebaner.
I størstedelen af anlægsperioden, der efter  

 detailprojektering, besigtigelse og ekspropriation i 2003-2004 vil foregå i  

 2005-2008, vil der blive arbejdet på hele strækningen.
Trafikafviklingen  

 under  

 anlægsperioden vil blive søgt fremmet med trafikregulering, trafikovervågning  

 og trafikinformation.
Det skønnes, at op til ca. 30 % af trafikken i perioden  

 vil benytte alternative veje.
Her vil der efter aftale med de pågældende  

 vejbestyrelser blive tilstræbt foranstaltninger, der kan fremme  

 trafikafviklingen.
 Udgifter til anlægsrelaterede trafikstyringssystemer etc.  

 på amts- og kommuneveje under anlægsarbejdet afholdes over anlægsbudgettet  

 for  

 udbygning af Motorring 3, mens udgifter som følge af øget trafikbelastning på  

 amts- og kommuneveje under anlægsarbejdet afholdes af de respektive  

 vejbestyrelser.
 Udgifter på øvrige statsveje som følge af øget  

 trafikbelastning under anlægsarbejdet afholdes over anlægsbudgettet for  

 udbygning  

 af Motorring 3.
 Udgifterne forventes at fordele sig som følger (i 2003  

 prisniveau):
 2003:  

 .....................................  

 50  

 mio. kr.
 2004:  

 ...................................  

 225  

 mio. kr.
 2005:  

 ...................................  

 385  

 mio. kr.
 2006:  

 ...................................  

 375  

 mio. kr.
 2007:  

 ...................................  

 375  

 mio. kr.
 2008:  

 ...................................  

 375  

 mio. kr.
 2009:  

 .....................................  

 40  

 mio. kr.
 2010:  

 .......................................  

 9  

 mio. kr.
 Anlægsarbejdet forestås af Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres og dokumenteres.
Trafikafviklingen skal overvåges, og den  

 nødvendige information formidles til trafikanter og naboer.
Endelig skal  

 trafiksikkerhedsmæssige og arbejdsmiljømæssige indsatser gennemføres.
Af den samlede udgift er budgetteret med 17 % til  

 projektering, tilsyn og administration.
Heraf er ca. 5 % lønninger til  

 Vejdirektoratets  

 eget personale, ca. 7 % omkostninger til eksterne rådgivere og ca. 5 % øvrige  

 driftsudgifter.
9. Økonomiske og administrative konsekvenser for  

 erhvervslivet Udvidelse af Motorring 3 vil forbedre trafikafviklingen i  

 hovedstadsområdet i myldretiden og derved reducere transportudgifterne for  

 erhvervslivet.
 I anlægsfasen skønnes der at være en direkte og indirekte  

 beskæftigelse på 4-5.000 mandår.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, der har  

 vurderet,  

 at lovforslaget ikke indeholder væsentlige administrative konsekvenser for  

 erhvervslivet.
Det er derfor ikke forelagt et virksomhedspanel eller  

 lignende.
10. Forholdet til borgerne Vejudvidelsen vil indebære en betydelig forbedring for  

 trafikanterne på motorvejen og betyde en aflastning af trafikken på  

 alternative  

 veje.
 Anlægget berører direkte og indirekte en del borgere bl.a.  

 i form af ekspropriationer.
 I det videre forløb i anlægsprocessen vil ejere og brugere  

 af de berørte ejendomme blive orienteret direkte ved breve fra  

 Vejdirektoratet  

 og ekspropriationsmyndighederne om anlægsarbejdets tidsplan og fremdrift,  

 ligesom borgerne i området har mulighed for at holde sig løbende orienteret  

 om  

 anlægsarbejdet på hjemmesiden www.trafikken.dk.
11. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 L 73, side 5).
12. Høring over lovforslaget Lovforslaget har været i høring hos Hovedstadens  

 Udviklingsråd (HUR), Københavns Amt, Lyngby-~Taarbæk Kommune, Gentofte  

 Kommune,  

 Gladsaxe Kommune, Herlev Kommune, Københavns Kommune, Rødovre Kommune,  

 Glostrup  

 Kommune og Brøndby Kommune.
 Høringssvarene vil blive sendt til Folketingets  

 Trafikudvalg, ledsaget af de kommentarer, som høringssvarene måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Færre udgifter for stat, kommuner og amtskommuner som  

 følge af færre trafikuheld Udgift for staten på 1.834 mio. kr. (2003-priser) Merudgifter til drift og vedligeholdelse Administrative konsekvenser for stat, kommuner og  

 amtskommuner Ingen Begrænset meradministration for Vejdirektoratet i  

 anlægsfasen Økonomiske konsekvenser for erhvervslivet Reducerer transportomkostning-erne. Øger beskæftigelsen  

 i bygge- og anlægssektoren i anlægsperioden Ingen Administrative konsekvenser for erhvervslivet Ingen Ingen Miljømæssige konsekvenser Formindskelse af støjgener langs vejen og forbedret  

 håndtering af vejafvandingen Mindre forøgelse af luftforurening og CO  

  

 2  

  

 -emission.  

 Begrænsede indgreb i rekreative omgivelser Administrative konsekvenser for borgerne Ingen Ingen Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet (Rådets direktiv 85/337/EØF af 27. juni  

 1985 om vurdering af visse offentlige og private projekters indvirkning på  

 miljøet, som ændret ved Rådets direktiv 97/11/EF af 3. marts 1997) Bemærkninger til lovforslagets enkelte bestemmelser Til § 1 Bestemmelsen indeholder bemyndigelse til at udbygge  

 Motorring 3 vest om København mellem Jægersborg og Holbækmotorvejen fra 4 til  

 6  

 spor og retablere de fornødne broer og tilslutningsramper.
 Der henvises til de almindelige bemærkninger og bilaget til  

 lovforslaget.
Til § 2 Det foreslås, at loven træder i kraft den 1. juli 2003.
