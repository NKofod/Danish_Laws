Bekendtgørelse om forsøg med  

 fleksibel aktiveringsindsats i AF-region Ringkøbing og AF-region  

 Århus I medfør af § 27, stk. 2, i lov om en aktiv  

 arbejdsmarkedspolitik, jf. lovbekendtgørelse nr. 666 af 19. august  

 1999, som ændret ved lov nr. 1082 af 29. december 1999,  

 fastsættes:
Formål § 1. Med det formål at afprøve en  

 mere fleksibel aktiveringsindsats iværksættes forsøg med  

 fravigelse af bestemmelserne i lov om en aktiv arbejdsmarkedspolitik om ret  

 og pligt til tilbud i aktivperioden.
 Stk. 2. Forsøgene iværksættes i AF-region  

 Ringkøbing og AF-region Århus i perioden 15. januar 2000   31.  

 december 2001.
Personkreds § 2. Bekendtgørelsen omfatter ledige i  

 dagpengeperioden og aktivperioden, jf. § 55, stk. 1 og 2, i lov om  

 arbejdsløshedsforsikring m.v., der i forsøgsperioden har  

 bopæl i en forsøgsregion.
 Stk. 2. Ledige, der i forsøgsperioden flytter til en  

 forsøgsregion, bliver omfattet af bekendtgørelsen.
 Stk. 3. Ledige, der flytter fra en forsøgsregion til en  

 region, der ikke er med i forsøget, er herefter ikke omfattet af  

 bekendtgørelsen.
Kontakten med de ledige § 3. De regionale arbejdsmarkedsråd kan  

 fastsætte retningslinier, der fraviger fristen i § 22,  

 stk. 1, i bekendtgørelse om en aktiv arbejdsmarkedsindsats.
Ret og pligt til tilbud § 4. Ledige, der påbegynder en  

 dagpengeperiode i forsøgsperioden, har ret og pligt til tilbud  

 på op til fuld tid i sammenlagt mindst 27 måneder indenfor  

 dagpenge- og aktivperioden.
 § 5. Ledige, der overgår til aktivperioden  

 fra den 15. januar 2000, har ret og pligt til tilbud på op til fuld tid  

 i sammenlagt mindst 27 måneder fra denne dato.
 § 6. Ledige, der er overgået til  

 aktivperioden i perioden 1. januar 1999   14. januar 2000, har i hele  

 aktivperioden ret og pligt til tilbud på op til fuld tid, jf.  

 § 149, stk. 1, i bekendtgørelse om en aktiv  

 arbejdsmarkedsindsats.
 Stk. 2. Arbejdsformidlingen skal påse, at den samlede  

 aktivering for den enkelte ledige udgør mindst 75 pct. af  

 aktivperioden, jf. § 149, stk. 4, i bekendtgørelse om en  

 aktiv arbejdsmarkedsindsats.
 § 7. Ledige, der er overgået til  

 aktivperioden før den 1. januar 1999, har på begæring ret  

 til tilbud på op til fuld tid i hele aktivperioden og har pligt til at  

 modtage de tilbud, som Arbejdsformidlingen afgiver.
 Stk. 2. De ledige har ret og pligt til tilbud på op til  

 fuld tid i de sidste 26 uger af aktivperioden.
Generelt § 8. Bestemmelserne i lov om en aktiv  

 arbejdsmarkedspolitik samt de i medfør af denne lov fastsatte  

 bekendtgørelser finder i øvrigt anvendelse.
Ikrafttrædelsesbestemmelse § 9. Bekendtgørelsen træder i kraft den 15.  

 januar 2000.
