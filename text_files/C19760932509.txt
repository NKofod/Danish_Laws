(Sygehusberedskabscirkulære nr. 1) Ved de i efteråret 1974 afholdte møder med repræsentanter for de kommunale  

 myndigheder var der enighed om, at den fortsatte opbygning af  

 sygehusberedskabet måtte finde sted under medvirken af såvel sygehusudvalgene  

 som de enkelte sygehuse, og at analyser af en række betydningsfulde områder,  

 der ikke var nærmere undersøgt, ville være nødvendig.
 I Vestsjællands og Vejle amtskommuner nedsatte man herefter under  

 sygehusudvalgene arbejdsgrupper til udarbejdelse af udkast til fuldstændige  

 planer for sygehusberedskabets opbygning inden for de nævnte amtskommuner.  

 Når planerne foreligger, vil de blive fremlagt til vurdering i landets øvrige  

 amtskommuner.
Samtidig med nedsættelsen af de amtskommunale planlægningsgrupper  

 nedsattes under Civilforsvarsstyrelsen et særligt sygehusberedskabsudvalg med  

 repræsentanter for Amtsrådsforeningen i Danmark, Den almindelige danske  

 Lægeforening og Foreningen af sygehusadministratorer.
Udvalget har til opgave  

 at bistå Civilforsvarsstyrelsen i alle overordnede planlægningsspørgsmål  

 vedrørende sygehusberedskabets tilrettelæggelse og gennemførelse, herunder  

 tilvejebringelse af generelle retningslinier for beredskabet på alle  

 niveauer.
Mellem planlægningsgrupperne i amtskommunerne og sygehusberedskabsudvalget  

 i Civilforsvarsstyrelsen er etableret et snævert samarbejde.
Et af  

 planlægningsgrupperne i fællesskab i efteråret 1975 udarbejdet notat  

 indeholdende hovedprincipper for opbygningen af de forskellige områder inden  

 for amtskommunernes sygehusberedskab har således været forelagt for  

 sygehusberedskabsudvalget.
Udvalget har på de fleste punkter kunnet tiltræde  

 de i notatet indeholdte synspunkter om sygehusberedskabet, herunder ønsker om  

 særlige undersøgelser i forbindelse med designering og registrering af  

 personel til sygehusene og forsvarets sanitetstjeneste og spørgsmålet om  

 sygehusenes nødvendige forsyninger af medicin og øvrige forbrugsvarer.
Man vedlægger, som bilag 1, til orientering et notat vedrørende  

 principperne for opbygningen af sygehusberedskabet udarbejdet af  

 sygehusberedskabsudvalget på grundlag af det nævnte fællesnotat fra  

 amtskommunernes planlægningsgrupper.
Notatet vil efter aftale med disse  

 grupper danne grundlag for det fortsatte planlægningsarbejde i Vestsjællands  

 og Vejle amtskommuner, ligesom man henstiller, at det lægges til grund for  

 videreførelsen af allerede iværksatte planlægningsarbejder eller påtænkte  

 planlægningsarbejder i andre amtskommuner.
 Supplerende retningslinier vil blive udsendt, når der foreligger  

 indstillinger fra de nedsatte arbejdsgrupper.
 Man vedlægger ligeledes, som bilag 2, til orientering en oversigt over  

 nedsatte udvalgs/gruppers sammensætning og opgaver i planlægningen af  

 sygehusberedskabet.
SCHULTZ /K.
E.
Fisker ------------ BILAG 1 TIL SYGEHUSBEREDSKABSCIRKULÆRE NR. 1.
NOTAT VEDRØRENDE PRINCIPPERNE FOR OPBYGNINGEN AF SYGEHUSBEREDSKABET Sygehusberedskabet skal være udformet således, at der såvel i fredstid som  

 krigstid kan ydes den optimale indsats under de givne forhold.
I.
SYGEHUSBEREDSKABETS ETABLERING.
LEDELSE.
 Sygehusberedskabet indgår som et led i det samlede nationale beredskab og  

 aktiveres i takt med og efter samme system som de øvrige led i  

 civilforsvaret.
 Der tilvejebringes koordinerede BEREDSKABSPLANER for de enkelte sygehuse  

 og amtskommunens sygehusvæsen og fastlæggelse af ledelsesforholdene på  

 lokalt, amtskommunalt og regionalt niveau samt på landsplan.
 Planerne for sygehusberedskabet koordineres med beredskabsplanerne for  

 civilforsvaret og det militære forsvar.
 Retningslinier for tilvejebringelse af beredskabsplaner er under  

 udarbejdelse i en arbejdsgruppe, jfr. bilag 2.
II.
SYGEHUSENES FUNKTION.
 Udgangspunktet for opbygningen af sygehusberedskabet er de eksisterende  

 sygehuse.
Egnede sygehuse, d.v.s.
SYGEHUSE MED KIRURGISKE AFDELINGER, indrettes til  

 såvel primær kirurgisk behandling som til endelig behandling af  

 tilskadekomne.
Indlæggelse og behandling af tilskadekomne skal finde sted på  

 disse sygehuse, så længe de overhovedet er i stand til at fungere som  

 sygehuse.
En forhåndsinddeling af sygehusene efter graden af en sandsynlig risiko  

 for ødelæggelse vil næppe være mulig og er heller ikke hensigtsmæssig.
Der  

 sigtes mod et elastisk opbygget BEREDSKABSSYSTEM med mulighed for udnyttelse  

 af alle eksisterende ressourcer.
Sygehusenes anvendelse som  

 indlæggelsessygehuse for tilskadekomne afhænger helt af den konkret  

 foreliggende situation.
 De hidtidige betegnelser lægestation og lægestationsfunktion vil ikke  

 blive anvendt i forbindelse med den primære kirurgiske behandling på  

 sygehusene. »Lægestationsfunktionen« afviger i princippet ikke fra  

 den almindelige primære kirurgiske behandling af tilskadekomne, der må finde  

 sted under udnyttelse af alle muligheder for indretning af operationslejer på  

 sygehusene.
 LÆGESTATIONSBETEGNELSEN vil fremtidig blive forbeholdt mobile enheder med  

 kirurgusk udstyr m.v., der kan udsendes fra større sygehuse dels med henblik  

 på anvendelse i områder med for store afstande til sygehuse, dels som  

 supplement til sygehusenes kirurgiske modtageafdelinger.
III.
SYGEHUSENES BEHANDLINGSMÆSSIGE KAPACITET.
Sygehusvæsenet udarbejder oversigter over samt en fortegnelse over, hvorledes sengene fordeler sig under de  

 forskellige udbygningsmuligheder, herunder annekser.
Oversigten indeholder  

 beskrivelse af sygehusenes funktion under følgende vilkår:
 - Det enkelte sygehus NORMALE KAPACITET.
 - Sygehusets maksimumskapacitet med INTERNE EKSTRAFORANSTALTNINGER,  

 herunder hvilke muligheder der findes for placering af patienter i sikrede  

 afsnit, udskrivning af patienter, samt hvilke institutioner (plejehjem o.l.)  

 der kan modtage patienter, der ikke kan udskrives til hjemmet.
 - Sygehusets maksimumskapacitet med ANNEKSER.
 Ved ANNEKS forstår amn sengeafsnit, der indrettes i bygninger i nærheden  

 af et bestående sygehus og drives i tilknytning til og i administrativt  

 fællesskab med dette.
 Sygehusets plejemæssige kapacitet vil være afgørende for, hvor mange  

 sengepladser sygehuset er i stand til at etablere ud over det normale  

 sengeantal, idet der tages hensyn til, at ambitionsniveauet med hensyn til  

 pleje af tilskadekomne i en beredskabssituation må ligge på et væsentligt  

 lavere niveau end det sædvanlige.
 Ved undersøgelse af anneksmulighederne rekognosceres der ikke alene for  

 lokaliteter, der kan rumme det maksimale sengetal, men der tilvejebringes  

 oplysninger om alle lokaliteter, der praktisk set kan anvendes som annekser i  

 en given situation.
IV.
BEREDSKABSSYGEHUSE.
Det fredsmæssige sygehusvæsen må under beredskabsforhold - ud over den  

 ovenfor under III nævnte udbygning i form af interne ekstraforanstaltninger  

 og annekser - udvides i størst muligt omfang.
Der må i alle amtskommuner  

 udpeges lokaliteter, der er egnede til anvendelse som sygehuse under  

 beredskabsforhold dels til SUPPLERING, dels til ERSTATNING for eksisterende  

 sygehuse, idet der må planlægges ud fra en forudsætning om, at udflytning fra  

 et eksisterende sygehus af patienter, personale og materiel til andre  

 lokaliteter helt eller i et vist omfang kan blive nødvendig.
 Disse sygehuse benævnes under eet som BEREDSKABSSYGEHUSE.
 Den hidtidige betegnelse »hjælpesygehus«, der har været knyttet  

 til de af staten anskaffede 50 sygehusenheder, der hver omfatter fuldstændigt  

 udstyr til et sygehus med 200 senge, bortfalder.
Udstyret til disse statslige sygehusenheder fordeles til amtskommunerne  

 til anvendelse i amtskommunernes beredskabssygehuse i overensstemmelse med de  

 herom i amtskommunerne udarbejdede planer.
Den nuværende placering fremgår af  

 den med Civilforsvarsstyrelsens skrivelse af 11. marts 1976 til amtsrådene  

 fremsendte oversigt af marts 1976 over depoter for sygehusberedskabsmateriel.
V.
PERSONEL.
Inden for amtskommunen må der foretages en registrering af ALT PERSONEL,  

 der har en sådan uddannelse, at det kan forrette TJENESTE I  

 SYGEHUSBEREDSKABET.
Af dette personel udtages en del til tjeneste ved  

 forsvaret i tilfælde af mobilisering.
Resten designeres til bestemte  

 tjenesteområder og tjenestesteder i sygehusberedskabet i overensstemmelse med  

 sygehusenes og amtskommunernes beredskabsplaner.
 De nærmere bestemmelser vedrørende registrering og designering samt  

 udtagelse af personel til forsvaret er under udarbejdelse i arbejdsgrupper,  

 jfr. bilag 2.
I en beredskabssituation kan det blive aktuelt, at maksimumskapaciteten på  

 det enkelte sygehus udnyttes fuldt ud.
Det må derfor fastlægges, hvor mange  

 BEHANDLINGSGRUPPER, et sygehus kan etablere.
 En behandlingsgruppe består af en kvalificeret kirurg med tilhørende  

 hjælpepersonale, herunder en læge, der ikke behøver at kunne arbejde  

 selvstændig som kirurg, en narkosesygeplejerske, en operationssygeplejerske  

 m.v., i alt 6-8 personer.
 En behandlingsgruppe forudsættes at kunne betjene 3-5 behandlingslejer  

 (ikke nødvendigvis operationsborde).
DEN PRIMÆRE LÆGETJENESTE forudsættes også under beredskabsforhold  

 varetaget af praktiserende læger.
En del af disse tænkes inddraget i  

 sygehusberedskabet som deltagere i lægehold til skadesteder eller som læger  

 på sygehusene, evt. efter en kortvarig supplerende uddannelse specielt med  

 henblik på skadebehandling.
Nærmere bestemmelser om praktiserende lægers  

 anvendelse i sygehusberedskabet udarbejdes i en arbejdsgruppe, jfr. bilag 2.
VI.
MATERIEL, APPARATUR OG FORSYNINGER.
 I det omfang sygehusene udbygges ud over normal status, skal der  

 forefindes MATERIEL OG APPARATUR i tilstrækkeligt omfang i depoter på eller i  

 nærheden af sygehuset.
 Der må til sygehusene tilvejebringes OMSÆTNINGSLAGRE af særlige  

 sygehusmæssige forbrugsvarer (medicinalvarer, engangsartikler m.v.) til et  

 vist antal måneders normalt forbrug.
 I det omfang sygehuset betjener sig af ENGANGSARTIKLER, skal der på  

 sygehuset forefindes et erstatningslager af tilsvarende artikler til  

 flergangsbrug.
 Særlige arbejdsgrupper overvejer de nærmere regler herom, jfr. bilag 2.
 Regler om FORSYNINGER AF GENEREL KARAKTER til sygehusene, f.eks.  

 fødevarer, olie m.v., fastsættes ved aftaler mellem de centrale amtskommunale  

 sygehusmyndigheder og det regionale civile beredskab.
 De i nærværende notat indeholdte principielle synspunkter bør danne  

 grundlaget for videreførelsen af allerede iværksatte planlægningsarbejder  

 eller påtænkte planlægningsarbejder.
------------- BILAG 2 Oversigt over nedsatte udvalgs/gruppers sammensætning og opgaver i  

 planlægningen af sygehusberedskabet.
