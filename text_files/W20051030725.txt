Tvangsfiksering på grund af farlighed godkendt Sundhedsvæsenets Patientklagenævn fandt, at  

 betingelserne for at tvangsfiksere patienten var opfyldt, idet nævnet fandt  

 det  

 godtgjort, at patienten udsatte andre for en nærliggende konkret, aktuel og  

 påviselig fare for at lide skade på legemet, og at tvangsfiksering var  

 nødvendig for at afværge denne fare.
Nævnet lagde vægt på, at patienten på  

 tidspunktet for bæltefikseringen var svært urolig, højtråbende og verbalt  

 truende, og at hun modsatte sig, da personalet forsøgte at skærme hende på  

 hendes stue, hvorefter hun sparkede ud efter personalet og smed sig på  

 gulvet,  

 samt at hun under fastholdelse fortsat sparkede ud efter personalet, ligesom  

 hun truede en mandlig plejer med at sparke ham.
