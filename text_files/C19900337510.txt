At-cirkulæreskrivelse Nr. 7/1990 Henvisning til At-meddelelsessystemets gruppe 4.
Hånd-arm vibrationer I.
ORIENTERING Betjening af slående, roterende eller vibrerende håndværktøj som fx  

 mejselhamre, nitteværktøj, samt vibrerende og roterende slibeværktøj, kan  

 udgøre en sundhedsmæssig risiko afhængigt af vibrationsbelastningens  

 størrelse.
Ved vibrationsbelastning forstås det energiækvivalente HA-vægtede  

 accelerationsniveau i dB(HA) for en arbejdsdag, hvor man udsættes for  

 vibrationer i 4 timer.
Vibrationsbelastning kan også udtrykkes i enheden  

 m/s2.
 Ved vibrationsbelastninger under 120 dB(HA), (1m/s2), anses risikoen for  

 at få »hvide fingre« for meget ringe, men ved 130 dB(HA), (3m/s2),  

 vil ca. 10 pct. få denne sygdom i løbet af 10 år.
 Belastningen kan i mange tilfælde nedsættes (evt. helt fjernes) ved at  

 benytte tekniske foranstaltninger (evt. alternative metoder) og ved  

 begræsning af den tid, hvor medarbejderne udsættes for vibrationerne.
 Som eksempel på tekniske foranstaltninger og alternative metoder kan  

 nævnes:
 - Anskaffelse af mere vibrationssvagt værktøj.
 - Anvendelse af skæring med skive eller sprængning i stedet for hugning  

 med mejselhammer.
 - Anvendelse af mejselhammer opspændt i fjernstyret vogn.
 - Anvendelse af vibrationsisolerende håndtag og anden vibrationsisolering  

 ved højfrekvente vibrationer.
II.
INSTRUKTION Påbud og vejledning vedrørende arbejde, der indebærer udsættelse for  

 hånd-arm vibrationer, skal gives efter nedenstående retningslinier.
1. Påbud og vejledning Hvis der findes en anerkendt og rimelig teknisk foranstaltning, eller det  

 er praktisk muligt og realistisk at begrænse udsættelsestiden, skal der  

 træffes foranstaltninger til at nedsætte vibrationsbelastningen.
Hvis der afgives påbud om nedsættelse, skal der efter en konkret vurdering  

 samtidig vejledes om eventuelle tekniske foranstaltninger og/eller om  

 begrænsing af udsættelsestiden.
Tekniske foranstaltninger bør normalt  

 foretrækkes frem for begrænsning af udsættelsestiden.
 Udgangspunkt for vejledningen er, at belastningen normalt, men  

 selvfølgelig afhængigt af den konkrete vurdering, bør nedsættes til under 130  

 dB(HA). Vibrationsbelastninger under 130 dB(HA) bør dog også nedsættes, hvis  

 det kan ske ved simple foranstaltninger.
Ved meget kraftige vibrationsbelastninger vil en nedsættelse til under 130  

 dB(HA) alene gennem begrænsning af udsættelsestiden kræve urealistisk korte  

 udsættelsestider.
I disse tilfælde vejledes om en maksimal udsættelsestid på  

 mellem 1/2 og 2 timer netto pr. dag.
Valget af udsættelsestid i dette  

 interval foretages efter en konkret vurdering af vibrationsbelastningen og af  

 andre påvirkninger, der influerer på vibrationsudsættelsen, såsom  

 anstrengende arbejdsstillinger og kulde.
Intervallet mellem 1/2 og 1 time anvendes kun, hvis den samlede  

 arbejdsmiljøpåvirkning, der kan forøge risikoen for vibrationsskader, er  

 betydelig.
Desuden skal vibrationsudsættelsen mindst forekomme flere gange på  

 ugen.
 Hvis der er mulighed for at anvende en rimelig teknisk foranstaltning i  

 stedet for at begrænse udsættelsestiden, skal der også tages hensyn hertil  

 ved valget af, hvilken udsættelsestid der vejledes om.
2. Størrelsen af vibrationsbelastningen Bestemmes ud fra kredsens orienterende målinger, fra oplysninger fra  

 leverandøren af værktøjet, fra måleresultater i litteraturen for det  

 pågældende værktøj, eller ud fra oplysninger arbejdsgiveren påbydes at  

 fremskaffe ved at lade målinger udføre.
Hjemmel: Arbejdsmiljølovens § 21  

 eller § 30, stk. 3.
Hjemmel for påbud Bekendtgørelse nr. 323 af 7.7.1983 om arbejdets udførelse §§ 4, 7 og 17 og  

 bekendtgørelse nr. 43 af 22.1.1981 om tekniske hjælpemidlers indretning og  

 anvendelse, § 7.
III.
IKRAFTTRÆDEN Straks.
20 juni 1990 Erik Andersen (* 1) AT-cirkulæreskrivelse nr. 7/1990.
 (* 2) Bekendtgørelse nr. 323 af 7. juli 1983 om arbejdets udførelse.
 (* 3) Bekendtgørelse nr. 43 af 22. januar 1981 om Tekniske hjælpemidlers  

 indretning og anvendelse.
