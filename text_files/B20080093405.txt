Bekendtgørelse om opreguleringsprocenten for personlig indkomst til brug for beregning af individuel boligstøtte for 2009 I medfør af § 8, stk. 2, i lov om individuel boligstøtte, jf. lovbekendtgørelse nr. 199 af 2. marts 2007, jf. § 3, stk. 2, i bekendtgørelse nr. 722 af 15. september 1999 om opgørelse af indkomst til beregning af individuel boligstøtte, som ændret ved bekendtgørelse nr. 1182 af 17. december 2002, fastsættes:
 § 1. Opreguleringsprocenten til brug for opgørelse af forventet indkomst ved årsomregningen for 2009 udgør:
1) 3,1 pct. for pensionister, jf. § 2, stk. 3, i lov om individuel boligstøtte, 2) 3,1 pct. for modtagere af førtidspension og personer omfattet af § 2 b i lov om individuel boligstøtte og 3) 4,0 pct. for andre.
 § 2. Bekendtgørelsen træder i kraft den 31. december 2008.
