(Selvangivelse, indberetning,  

 dokumentationskrav til skattearrangementer, delegation af  

 ligningsrådsbeføjelser, ansættelsesfrister og tilsyn med  

 forskudsregistrering m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I skattekontrolloven, jf. lovbekendtgørelse nr. 498 af 21. juni 1995,  

 foretages følgende ændringer:
 1. §§ 1-3 ophæves, og i stedet indsættes:
» § 1.  Enhver, der er skattepligtig her til  

 landet, skal over for skattemyndighederne årligt selvangive sin indkomst og  

 formue, hvad enten den er positiv eller negativ.
Omfatter skattepligten alene  

 indkomst, selvangives alene indkomst.
Stk. 2.  Efter indstilling fra Ligningsrådet bestemmer  

 skatteministeren, hvilke oplysninger af betydning for skatteansættelsen eller  

 skatteberegningen selvangivelsen skal indeholde.
Skatteministeren kan  

 herunder bestemme, at skattepligtige, der ikke er bogførings- eller  

 regnskabspligtige, skal oplyse om hovedposter i privatforbruget, eller at  

 hovedaktionærer som nævnt i personskattelovens § 19 a, stk. 2-4, skal afgive  

 en kapitalforklaring.
 Stk. 3.  Efter indstilling fra Ligningsrådet bestemmer  

 skatteministeren, om selvangivelsen skal underskrives eller vedgås på anden  

 særlig måde.
Stk. 4.  Efter indstilling fra Ligningsrådet bestemmer  

 skatteministeren udformningen og udsendelsen af blanketter til brug ved  

 selvangivelsen.
Skattepligtige, der ikke modtager en selvangivelsesblanket,  

 er ikke fritaget for at selvangive.
 § 2.  Selvangivelsespligten omfatter ikke:
 Stk. 2.  Fritagelserne som nævnt under stk. 1, nr. 2 og  

 3, gælder ikke, hvis den skattepligtige har modtaget udbytte omfattet af  

 ligningslovens § 16 A, stk. 1, eller afståelsessummer omfattet af  

 ligningslovens § 16 B, i hvilke der ikke er indeholdt udbytteskat efter  

 kildeskattelovens § 65, medmindre udbyttet m.v. er omfattet af  

 kildeskattelovens § 65, stk. 6.
§ 3.  Efter indstilling fra Ligningsrådet kan  

 skatteministeren bestemme, at fysiske personer, der udøver erhverv, eller  

 juridiske personer skal føre regnskab, hvis de ikke er bogførings- eller  

 regnskabspligtige efter anden lovgivning.
Bogføringslovens regler om  

 opbevaring af regnskabsmateriale m.v. og regler herom fastsat efter  

 bogføringsloven finder tilsvarende anvendelse.
Stk. 2.  Selvangivelsespligtige, der er bogførings-  

 eller regnskabspligtige, skal inden selvangivelsesfristens udløb indgive et  

 skattemæssigt årsregnskab for den senest afsluttede regnskabsperiode til den  

 kommunale skattemyndighed.
Er årsregnskabet for en juridisk person endnu ikke  

 godkendt af generalforsamlingen på indgivelsestidspunktet, skal der senest 14  

 dage efter generalforsamlingens afholdelse gives den kommunale  

 skattemyndighed meddelelse om generalforsamlingens beslutning vedrørende  

 årsregnskabet.
 Stk. 3.  Efter indstilling fra Ligningsrådet kan  

 skatteministeren fastsætte regler om det regnskabsmæssige grundlag for og  

 udarbejdelsen af det i stk. 2 nævnte skattemæssige årsregnskab og om den  

 form, hvori regnskabs- og selvangivelsesoplysningerne skal afgives.
Stk. 4.  Er et skattemæssigt årsregnskab ikke indsendt  

 rettidigt eller udarbejdet i overensstemmelse med regler, der er fastsat  

 efter stk. 3, finder § 5, stk. 1-3, tilsvarende anvendelse.
Er den i stk. 2,  

 2. pkt., nævnte meddelelse ikke givet rettidigt, og medfører  

 generalforsamlingens beslutning vedrørende regnskabet en forhøjelse af den  

 indkomst, hvoraf skatten beregnes, finder § 5, stk. 1, tilsvarende  

 anvendelse.
Stk. 5.  Selvangivelsespligtige, der skal indgive et  

 skattemæssigt årsregnskab som nævnt i stk. 2, og som ikke er  

 bogføringspligtige efter bogføringsloven, skal opbevare regnskabet med  

 tilhørende bilag her i landet.
Driver den selvangivelsespligtige virksomhed i  

 udlandet, og godtgøres det, at der efter det pågældende lands regler er pligt  

 til at opbevare regnskabsmateriale der, er det dog tilstrækkeligt, at en  

 genpart af dette regnskabsmateriale opbevares her i landet.
Skatteministeren  

 kan helt eller delvis fritage for opbevaringspligten efter 1. og 2. pkt.,  

 hvis særlige omstændigheder taler derfor.« 2. § 4 ophæves, og i stedet indsættes:
» § 4.  Fysiske personer skal selvangive senest  

 den 1. maj i året efter indkomstårets udløb.
Selvangivelsesfristen for  

 bogførings- eller regnskabspligtige samt hermed samlevende ægtefæller er dog  

 først den 1. juli.
Tilsvarende frister gælder for dødsboer.
Stk. 2.  Juridiske personer bortset fra dødsboer skal  

 selvangive senest 6 måneder efter indkomstårets udløb.
Udløber indkomståret i  

 perioden 1. januar til 31. marts, skal der selvangives senest den 1. juli  

 samme år.
 Stk. 3.  Udløber selvangivelsesfristen en fredag eller  

 lørdag, kan selvangivelse rettidigt foretages den følgende søndag.
 Stk. 4.  Skatteministeren kan efter anmodning give  

 henstand med selvangivelsesfristen, hvis særlige omstændigheder taler herfor.
 Stk. 5.  Selvangivelsespligtige, som modtager en  

 selvangivelsesblanket, der er udfyldt af skattemyndighederne, kan undlade at  

 indgive selvangivelse, hvis de anvendte oplysninger er korrekte og  

 fyldestgørende, jf. § 1.
§ 5.  Foreligger en selvangivelse ikke rettidigt,  

 betales et skattetillæg på 200 kr., for hver dag fristen overskrides, dog  

 højst på 5.000 kr. i alt.
Skattetillægget tilfalder staten.
Skatteministeren  

 kan efter ansøgning fritage helt eller delvis for skattetillægget, hvis  

 særlige omstændigheder taler herfor.
Stk. 2.  Uanset bestemmelsen i stk. 1, 1. pkt., kan  

 skatteministeren fremtvinge en selvangivelse ved pålæg af daglige bøder.
Der  

 er udpantningsret for bøden, og bøden kan inddrives ved indeholdelse i løn  

 m.v. efter reglerne herom i kildeskatteloven.
Bøden tilfalder staten.
Stk. 3.  Foreligger en selvangivelse ikke på  

 ansættelsestidspunktet, kan den skattepligtige indkomst og formue ansættes  

 skønsmæssigt.« 3. I § 6, stk. 7, ændres »§ 1, stk. 2, og § 2, stk. 2,  

 samt selskabsskattelovens § 28, stk. 1« til: »§ 5, stk. 3«.
 4. I § 6 indsættes efter stk. 7 som nyt stykke:
»Stk. 8.  I det omfang regnskabsoplysninger m.v. er  

 registreret elektronisk, omfatter skattemyndighedernes adgang til  

 regnskabsmateriale m.v. efter stk. 1-4 også en elektronisk adgang til disse  

 oplysninger.« 5. Efter § 6 indsættes:
 » § 6 A.  Den, der som led i sin virksomhed er  

 indberetningspligtig efter denne lov, skal opbevare grundlaget for de  

 oplysninger, der skal indberettes, som nævnt i § 3, stk. 1, 2. pkt., og § 3,  

 stk. 5. Er den indberetningspligtige i øvrigt bogførings- eller  

 regnskabspligtig, og indgår de oplysninger, der skal indberettes, i dette  

 regnskab, skal regnskabet tilrettelægges således, at de indberettede  

 oplysninger kan afstemmes med regnskabsføringen.
Stk. 2.  Den indberetningspligtige skal efter anmodning  

 fra de statslige told- og skattemyndigheder indsende det materiale, der udgør  

 grundlaget for de oplysninger, der skal indberettes.
De statslige told- og  

 skattemyndigheder kan i stedet vælge at gennemgå materialet i virksomheden.  

 Er oplysningerne registreret elektronisk, kan myndighederne vælge at få  

 adgang i elektronisk form til de således registrerede oplysninger frem for på  

 papir.
Ved gennemgangen kan de statslige told- og skattemyndigheder sikre sig  

 oplysninger, som fremgår af materialet.« 6. I § 7 A, stk. 1, indsættes tre steder efter  

 »beløb«: »m.v.«, efter »engangsbeløb«  

 indsættes: »m.v.«, og »beløbsmodtager« ændres til:  

 »modtager«.
 7. I § 7 A, stk. 2, indsættes efter nr. 7 som nye numre:
 8. I § 7 C, stk. 4, indsættes som 2. pkt.:
»Oplysningerne kan ligeledes stilles til rådighed for statslige og  

 kommunale myndigheder med henblik på skattekontrol eller med henblik på  

 myndighedernes arbejde med at opkræve restancer til det offentlige.« 9. Efter § 7 D indsættes:
 » § 7 E.  Indgår en dansk virksomhed eller en  

 dansk myndighed en aftale med en virksomhed i udlandet om dennes udførelse af  

 bygge- eller anlægsarbejde her i landet i en periode på mere end 3 måneder  

 inden for 12 måneder, skal den danske virksomhed m.v. foretage indberetning  

 herom som anført i stk. 3 til den lokale told- og skatteregion.
 Stk. 2.  En virksomhed, der er hjemmehørende i udlandet,  

 anses ikke for en udenlandsk virksomhed som nævnt i stk. 1, hvis det aftalte  

 arbejde udføres fra et fast driftssted her i landet, der er registreret af de  

 danske skattemyndigheder.
Stk. 3.  Indberetning skal foretages senest 30 dage  

 efter aftalens indgåelse og derefter senest 30 dage efter eventuelle  

 aftaleændringer, der vedrører de nedenfor nævnte forhold, hvorom der skal  

 foretages indberetning.
Indberetningen skal omfatte følgende oplysninger:
 Stk. 4.  Skatteministeren kan fastsætte nærmere regler  

 om indberetningspligten, herunder lempe indberetningspligten.
 § 7 F.  Kommuner, der på vegne af bidragsberettigede  

 opkræver underholdsbidrag efter lov om inddrivelse af underholdsbidrag, skal  

 årligt foretage indberetning herom til de statslige told- og  

 skattemyndigheder.
 Stk. 2.  Indberetningen skal indeholde oplysning om:
Stk. 3.  Skatteministeren kan fastsætte nærmere regler  

 om indberetningspligten, herunder lempe indberetningspligten.' 10. § 8 D affattes således:
» § 8 D.  Offentlige myndigheder og bestyrelser  

 eller lignende øverste ledelser for private juridiske personer samt  

 partrederier skal efter anmodning meddele skattemyndighederne oplysninger,  

 der af myndighederne skønnes at være af væsentlig betydning for  

 skatteligningen.
Oplysninger om unavngivne skal dog kun gives efter  

 Ligningsrådets bestemmelse.
 Stk. 2.  Oplysninger om forhold som nævnt under § 8 C  

 kan ikke afkræves i videre omfang end nævnt i § 8 C.
Stk. 3.  Værdipapircentraler kan kun afkræves  

 oplysninger af de statslige told- og skattemyndigheder og kun om, hvilket  

 institut der er kontoførende for nærmere angivne personer eller kontofører  

 nærmere angivne papirer.« 11. I § 8 K, stk. 1, indsættes efter »§§»:  

 »7 E,».
 12. I § 8 L, stk. 1, indsættes efter »§ 7 A,»:  

 »§ 7 E,».
 13. § 8 M ophæves.
 14. I § 8 P, stk. 1, indsættes som 2. pkt.:
»Det samme gælder renter ved for sen betaling, der er fastsat efter §  

 2 i lov nr. 939 af 27. december 1991 om gebyrer og morarenter vedrørende  

 visse ydelser, der opkræves eller inddrives af amtskommuner eller  

 kommuner.« 15. I § 8 P, stk. 2, nr. 11, udgår »og«, og i  

 stedet indsættes: »uanset om debitor er en fysisk eller juridisk  

 person,».
 16. I § 8 P, stk. 2, nr. 12, ændres  

 »indberetningspligten.« til: »indberetningspligten, og«,  

 og efter nr. 12 indsættes:
 17. I § 9, stk. 1, indsættes efter »§ 6, stk.  

 1-2,»: »§ 6 A, stk. 2,».
 18. I § 9 A indsættes efter »§ 7 D,»: »§ 7  

 F,».
 19. I § 10 D udgår », § 8 M, stk. 2,».
 20. § 10 E ophæves.
 21. Efter § 10 E, der ophæves, indsættes:
» § 10 F.  Den, der som udbyder eller formidler  

 erhvervsmæssigt har bistået en skattepligtig med anskaffelse af formuegoder  

 eller finansielle instrumenter og hel eller delvis finansiering heraf  

 (skattearrangement), har, når formålet hermed fortrinsvis er at nedbringe  

 eller udskyde skattebyrden, pligt til over for skattemyndighederne at  

 dokumentere realiteten i de nævnte dispositioner og af de aktiver og passiver  

 m.v., der indgår heri.
Udbyderen eller formidleren hæfter solidarisk med den  

 skattepligtige for den eventuelle forhøjelse af den skattepligtiges indkomst-  

 og formueskat, der fremkommer som følge af, at de nævnte dispositioner ikke  

 anerkendes som reelle ved ligningen.
 Stk. 2.  Skatteministeren afgør, om der foreligger et  

 skattearrangement som nævnt i stk. 1, 1. pkt.
Stk. 3.  Tilsidesættes et skattearrangement som nævnt i  

 stk. 1, 1. pkt., kan udbyderen respektive formidleren påklage dette forhold i  

 skatteansættelsen efter de almindelige klageregler i skattestyrelsesloven.  

 Kildeskattelovens § 73 E finder tilsvarende anvendelse over for udbyderen  

 eller formidleren.« 22. I § 11 A, stk. 1, indsættes som 3. pkt.:
»Ved indeståender på konti i udlandet hos andre end pengeinstitutter  

 finder 1. og 2. pkt. tilsvarende anvendelse, men i disse tilfælde skal  

 kontohaveren selv opfylde betingelsen som nævnt i stk. 5, nr. 2.« 23. § 11 A, stk. 2, nr. 4, ophæves.
 24. I § 11 A, stk. 4, indsættes efter  

 »indskudsbeviset«: », eller senest et år efter indtræden af  

 skattepligt her til landet af kontoen«, og i nr. 2 ændres  

 »Pengeinstituttets« til: »Kontoførerens«.
 25. I § 11 A, stk. 5, nr. 1, ændres »i det udenlandske  

 pengeinstitut« til: »hos kontoføreren i udlandet«, og i nr.  

 2 indsættes efter »pengeinstitut,»: »jf. dog stk. 1, 3.  

 pkt.,».
 26. I § 11 A, stk. 6, ændres »Indsender det  

 udenlandske pengeinstitut ikke rettidigt indberetning« til:  

 »Indsendes indberetningen som nævnt i stk. 5, nr. 2, ikke  

 rettidigt«.
 27. I § 11 B, stk. 4, indsættes efter  

 »værdipapiret«: », eller senest et år efter indtræden af  

 skattepligt her til landet af værdipapiret,».
 28. I § 14, stk. 2, indsættes efter »§ 6, stk.  

 1-2,»: »§ 6 A,», efter »§ 7 B,» indsættes: »§ 7  

 E,», og »§ 8 M,» udgår.
 29. I § 17 udgår »eller ved den i § 3, stk. 5-6,  

 foreskrevne opbevaring af dette regnskab med tilhørende bilag«, og som  

2. pkt. indsættes:
»Det samme gælder den, der ikke opfylder opbevaringspligter efter §  

 3, stk. 5, eller § 6 A, stk. 1, 1. pkt.« 30. I § 23 B, 1. pkt., ændres »kommunale  

 skattemyndigheder« til: »kommunale myndigheder«.
§ 2 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 85 af 7. februar 1995,  

 foretages følgende ændringer:
 1. I § 3, stk. 3, 2. pkt., ændres »som en anden  

 skattemyndighed har under behandling« til: »i det omfang en anden  

 skattemyndighed har ansættelsen under behandling«, og som 3. pkt.  

 indsættes:
»I tilfælde som nævnt i 2. pkt. skal den kommunale skattemyndighed  

 underrette denne anden skattemyndighed om den påtænkte ansættelsesændring i  

 rimelig tid før ansættelsesændringens foretagelse.« 2. I § 4 indsættes efter stk. 1 som nye stykker:
 »Stk. 2.  Skatteministeren kan tillade, at en  

 genoptagelsesanmodning som nævnt i stk. 1, 1. pkt., der fremsættes skriftligt  

 efter udløbet af fristen i stk. 1, 2. pkt., imødekommes, når forholdene i  

 særlig grad taler derfor.
Stk. 3.  I tilfælde, hvor en genoptagelsesanmodning  

 imødekommes efter stk. 2, kan skattemyndighederne uanset § 35 foretage  

 sådanne reguleringer af skatteansættelser for andre indkomstår, som er en  

 direkte følge af den begærede ansættelsesændring.
En genoptagelsesanmodning,  

 der er imødekommet efter stk. 2, kan ikke tilbagekaldes.« Stk. 2  bliver herefter stk. 4.
 3. I § 17 indsættes efter stk. 3 som nyt stykke:
»Stk. 4.  Skatteministeren kan efter indstilling  

 fra Ligningsrådet bemyndige de statslige skattemyndigheder til at træffe  

 afgørelser efter § 2, stk. 1 og 3, i lov om ansættelse og opkrævning m.v. af  

 skat ved kulbrinteindvinding og § 18, stk. 1 og 7, og § 20, stk. 1, i  

 realrenteafgiftsloven og om ejendomsvurderinger efter § 19, stk. 1, 1. pkt.,  

 i skattestyrelsesloven.
Ligningsrådet bemyndiges til at henlægge kompetence  

 til at træffe afgørelser efter § 1, stk. 1, i lov om bindende forhåndsbesked  

 om skattespørgsmål m.v. til de statslige skattemyndigheder.
Skatteministeren  

 kan fastsætte regler om adgangen til at klage over afgørelser, der er udlagt  

 efter 1. og 2. pkt.« Stk. 4  bliver herefter stk. 5.
 4. I § 31, stk. 3, 1. pkt., ændres »3 år« til:  

 »den 1. maj i det 4. år«.
 5. I § 35, stk. 1, ophæves 1. pkt., og i stedet  

 indsættes:
»Skattemyndighederne kan ikke afsende varsel om forhøjelse af en  

 skatteansættelse, jf. § 3, stk. 4, 1. pkt., efter den 1. maj i det 4. år  

 efter indkomstårets udløb.
En varslet forhøjelse af en skatteansættelse skal  

 være foretaget senest den 1. august i det 4. år efter indkomstårets udløb,  

 medmindre en anmodning fra den skattepligtige om udskydelse af denne frist er  

 imødekommet.« 6. I § 35 indsættes efter stk. 1 som nyt stykke:
»Stk. 2.  Uanset fristen i stk. 1 kan  

 skattemyndighederne ændre en skatteansættelse på punkter, hvor det  

 efterfølgende viser sig, at den forpligtelse eller erhvervelse, som er lagt  

 til grund for en foretagen skatteansættelse, giver anledning til en højere  

 skatteansættelse.« Stk. 2-4 bliver herefter stk. 3-5.
 7. I § 35, stk. 3, der bliver stk. 4, ændres »nogen  

 forsætligt eller uagtsomt« til: »den skattepligtige eller nogen på  

 dennes vegne forsætligt eller groft uagtsomt«.
§ 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændringer:
 1. I § 55 B indsættes som stk. 3:
»Stk. 3.  De statslige told- og skattemyndigheder  

 kan give anvisninger for administrationen af kompetencerne efter stk. 1 og 2.  

 Anvisningerne skal godkendes af Ligningsrådet. § 14, stk. 2-7, samt § 19,  

 stk. 1, 1. pkt., og stk. 2, i skattestyrelsesloven finder tilsvarende  

 anvendelse.« 2. I § 60, stk. 1, litra f, ændres »§ 10, stk. 3, 2.,  

 3. og 5. pkt.« til: »§ 10, stk. 3, 2.-4. pkt.« og »§ 22  

 b, stk. 5, 1., 2. og 4. pkt.« til: »§ 22 b, stk. 5.« 3. §§ 81 og 82 ophæves.
 4. I § 89 B, 1. pkt., ændres »de statslige eller de  

 kommunale skattemyndigheder« til: »de statslige told- og  

 skattemyndigheder eller de kommunale myndigheder«.
§ 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 769 af 19. september 1995, foretages følgende  

 ændringer:
 1. I overskriften til afsnit V udgår »,  

 selvangivelse«.
 2. §§ 26-29 ophæves.
§ 5 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 650 af 26. juli 1995, ændres i § 15, stk. 1, 1.  

 pkt., »ligning, selvangivelse og opkrævning« til: »ligning  

 og opkrævning«.
§ 6 Stk. 1.  Loven træder i kraft den 1. januar 1996.
 Stk. 2.  § 1, nr. 1-3 og 29, § 4 og § 5 har virkning fra  

 og med indkomståret 1995. For selvangivelsespligtige, der har skullet  

 selvangive for indkomståret 1995 før den 1. januar 1996, finder de hidtidige  

 selvangivelsesregler anvendelse for indkomståret 1995.
 Stk. 3.  § 1, nr. 21, har virkning for  

 skattearrangementer, hvorom bindende aftale indgås den 1. december 1995 eller  

 senere.
 Stk. 4.  § 2, nr. 2, har virkning fra indkomståret 1990.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
