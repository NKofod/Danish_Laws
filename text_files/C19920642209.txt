CIRKULÆRE Generelle bemærkninger Bemærkninger til de enkelte bestemmelser BILAGSFORTEGNELSE Bilag 1 Pensionsordning af 20. august 1990 Bilag 2 Højere pensionsbidrag, cirkulære af 27. juni 1991 Bilag 3 Cirkulære af 26. juni 1991 om gruppeliv GENERELLE BEMÆRKNINGER Finansministeriet og Overenskomstansattes Centralorganisation har indgået  

 vedlagte fællesoverenskomst af 23. april 1992, som sammen med tilhørende  

 organisationsaftaler træder i stedet for en række overenskomster indgået med  

 organisationer under Overenskomstansattes Centralorganisation.
Finansministeriet har med Overenskomstansattes Centralorganisation aftalt  

 en ny struktur for overenskomsterne.
De tidligere regler er blevet forenklet  

 og harmoniseret således, at en stor del af reglerne nu for store grupper af  

 ansatte er ens og samlet et sted, i fællesoverenskomsten.
 Desuden har Finansministeriet ved udformningen af reglerne tilstræbt at  

 øge mulighederne for lokal handlefrihed og løsning af de personalemæssige  

 forhold mv.
Til fællesoverenskomsten knytter der sig en række organisationsaftaler  

 indgået med de respektive organisationer.
Organisationsaftalerne vil blive  

 udsendt i løbet af den nærmeste fremtid og i den rækkefølge, som de bliver  

 færdigforhandlet.
 Af organisationsaftalerne vil det fremgå, hvilken løn, arbejdstid og evt.  

 andre særtræk som gælder for vedkommende personkreds.
 Organisationsaftalerne supplerer og/eller fraviger fællesoverenskomsten.  

 Fællesoverenskomsten udgør således sammen med organisationsaftalerne det  

 samlede overenskomstgrundlag.
Bemærkninger til de enkelte bestemmelser Til § 1, stk. 3 Efter aftale mellem de berørte parter kan Forsvarsministeriets område  

 inddrages under fællesoverenskomsten.
Til § 5. Lønanciennitet Bestemmelsen om tillæggelse af forhøjet lønanciennitet gælder alene ved  

 nyansættelser.
For allerede ansatte kan der således ikke foretages  

 omberegning af lønanciennitet i medfør af punkt 5.
 Ved nyansættelse er ansættelsesmyndigheden ikke bundet af den forhøjede  

 lønanciennitet, som den pågældende måtte have fået i henhold til punkt 2 (2.  

 afsnit) eller punkt 3 hos en anden ansættelsesmyndighed.
 Optjening af fuld og forholdsmæssig lønanciennitet i medfør af punkt 4  

 gælder for allerede ansatte, dog således at optjeningen/optællingen starter  

 den 1. april 1991.
Til § 13. Ferie ved fratræden Ved beregning af feriegodtgørelse ved afgang (12 1/2 pct.) ses der bort  

 fra løn, der er udbetalt under afholdt ferie, idet der i beregningsgrundlaget  

 fradrages et beløb pr. times ferie svarende til 1/1924 af årslønnen samt ydet  

 særlig feriegodtgørelse (1 1/2 pct.).
 Ved umiddelbar overgang fra en statsinstitution til en anden behøver  

 afregning med almindelig feriegodtgørelse ikke at finde sted.
 Såfremt den ansatte har fået udbetalt den særlige feriegodtgørelse (1 1/2  

 pct.), og ikke ved fratræden har afholdt hele den optjente ferie, fradrages  

 en til den manglende ferie svarende brøkdel af den særlige feriegodtgørelse,  

 ved beregningen af feriegodtgørelsen (12 1/2 pct.).
Til § 14, punkt 3. Sygdom Ansatte, der pr. 31.marts 1991 var omfattet af reglerne om forkortet  

 opsigelsesvarsel, uden at det var nødvendigt at indgå individuel  

 kontrakt/aftale herom, kan fortsat opsiges med forkortet varsel i medfør af  

 fællesoverenskomsten, uden at der indgås fornyet aftale herom.
 Ansættelsesmyndigheden skal i det enkelte tilfælde foretage en konkret  

 vurdering af, om der skal ske opsigelse af en ansat begrundet i fravær på  

 grund af sygdom eller arbejdsulykke.
Det er også ansættelsesmyndighedens afgørelse, om opsigelse skal ske med  

 forkortet varsel.
Opsigelse med forkortet varsel kan undlades, fx hvis der er  

 udsigt til snarlig tilbagevenden til arbejdet.
 Ligeledes er der mulighed for opsigelse med almindeligt varsel i tilfælde  

 af hyppigt og omfattende sygefravær, selv om der ikke er tale om 120 dages  

 sygdom inden for 12 måneder.
 Det henstilles til styrelserne, at ansatte, der er blevet afskediget på  

 grund af sygdom, genansættes, når de pågældende på ny er blevet  

 arbejdsduelige, og forholdene i øvrigt tillader det.
Til § 18. Opsigelse Det henstilles til styrelserne, at man i forbindelse med ansættelse af  

 personale overvejer genansættelse af personer, som uden egen skyld er blevet  

 afskediget, fx på grund af rationaliseringer, omlægninger eller udflytning.
 For månedslønnede, der tidligere har været ansat på timeløn, medtages den  

 optjente opsigelsesanciennitet under timelønsansættelse ved umiddelbar  

 overgang til månedsløn ved samme institution.
Til § 19, punkt 1 - 7. Afskedigelsesprocedure Finansministeriet skal henlede opmærksomheden på, at der altid skal gives  

 underretning om foretagne afskedigelser efter punkt 2. Underretning sendes  

 til medlemsorganisationens hovedkontor . Manglende underretning  

 medfører sædvanligvis en bod på 25.000 kr. i Arbejdsretten.
Til § 21. Flyttegodtgørelse Der kan kun ydes flyttegodtgørelse ved uansøgt forflyttelse eller  

 forflyttelse med forfremmelse.
Finansministeriet Administrations- og Personaledepartementet Den 3. juni 1992 P.M.V.
 E.B.
Oluf Emborg OC-FÆLLESOVERENSKOMST Afsnit I.
Fælles bestemmelser for måneds- og timelønnede § 1.  Overenskomstens område Denne overenskomst, der er indgået i henhold til hovedaftalen af 23. april  

 1992 mellem Finansministeriet og Overenskomstansattes Centralorganisation  

 (OC), har bindende virkning for Stk. 2. De enkelte personalegruppers specielle løn- og ansættelsesvilkår  

 fremgår af organisationsaftaler, der indgås mellem den/de berørte  

 medlemsorganisation(er) og Finansministeriet.
 Stk. 3. Der kan optages drøftelse mellem Finansministeriet og OC om  

 delegationsoverenskomsters inddragelse under fællesoverenskomsten.
Stk. 4. Overenskomsten omfatter ikke Stk. 5. Dækningsområdet i øvrigt for de enkelte forhandlingsområder vil  

 fremgå af organisationsaftalen.
 § 2.  Ansættelse mv.
 Ved eventuel annoncering skal overenskomsten og evt. den relevante  

 organisationsaftale oplyses.
§ 3.  Lønsystemet De ansatte kan være skalatrinsaflønnet efter den for perioden 1. april  

 1991 - 31. marts 1993 gældende lønjusteringsaftale, eller de kan have et  

 afvigende lønforløb, som er aftalt mellem parterne i organisationsaftalen.
 Stk. 2. Årslønnen for ansatte, som er skalatrinsaflønnet, fastsættes og  

 reguleres efter den for perioden 1. april 1991 - 31. marts 1993 gældende  

 lønjusteringsaftale.
 Stk. 3. Årslønnen for ikke skalatrinslønnede, og skalatrinslønnede med en  

 anden lønregulering end tjenestemændenes, reguleres i overenstemmelse med den  

 lønreguleringsaftale, som fremgår af organisationsaftalen.
 Stk. 4. Hvor intet andet er anført i organisationsaftalen følges den  

 stedtillægsfordeling, som er anført i lønjusteringsaftalen.
 Stk. 5. Hvis det efter arbejdets art er hensigtsmæssigt at aflønne på  

 akkord, med bonusløn eller anden præstationsbetinget aflønningsform, kan der  

 lokalt optages forhandling herom.
§ 4.  Løn Ansatte, som er omfattet af denne overenskomst, aflønnes med de lønninger  

 og eventuelt særlige tillæg, som fremgår af organisationsaftalen.
 Stk. 2. For ansatte, som er timelønnede, jf. § 27, fastsættes lønnen som  

 1/1924 af årslønnen i henhold til organisationsaftalen.
 Stk. 3. For elever i staten er lønnen en fast procentdel af lønnen for en  

 udlært på begyndelsestrin, jf. § 30, punkt 5, og organisationsaftalens  

 bestemmelser herom.
§ 5.  Lønanciennitet De ansatte er omfattet af følgende aftale, jf. punkt 1 - 5, mellem  

 Finansministeriet og centralorganisationerne:
 1. Ved ansættelsen indplaceres den ansatte på lønskalaens 1.  

 trin, medmindre der tillægges anciennitet efter punkt 2 eller 3.  

 Lønancienniteten regnes fra den 1. i ansættelsesmåneden og altid i hele  

 måneder.
2. Ved ansættelser, hvor der forudsættes en afsluttet uddannelse,  

 fastsættes lønancienniteten på grundlag af det tidsrum, den pågældende har  

 været beskæftiget med arbejde betinget af uddannelsen.
Lønancienniteten kan  

 tidligst regnes fra udgangen af den måned, i hvilken uddannelsen er  

 afsluttet.
Eventuel værnepligtstjeneste efter afsluttet uddannelse medregnes  

 i lønancienniteten.
Endvidere kan ansættelsesmyndigheden i ganske særlige tilfælde forhøje  

 lønancienniteten ved nyansættelse, selv om den forudgående beskæftigelse ikke  

 kan medregnes i lønancienniteten i henhold til forrige afsnit.
Det  

 forudsættes, at en konkret vurdering af den ansattes tidligere arbejdsmæssige  

 erfaringer og kvalifikationer mv. set i relation til stillingen giver  

 grundlag herfor.
 3. Ved ansættelser, hvor der ikke forudsættes en uddannelse, kan  

 ansættelsesmyndigheden tillægge forhøjet lønanciennitet, hvis den pågældende  

 forud for ansættelsen har erhvervet en særlig arbejdsmæssig erfaring eller  

 særlige kvalifikationer af betydning for arbejdets udførelse.
 Såfremt en lønmodtager, der tidligere har været beskæftiget ved  

 ansættelsesmyndigheden, genansættes inden for samme arbejdsområde inden 3 år  

 efter den tidligere beskæftigelses ophør, medregnes tidligere optjent  

 lønanciennitet ved ansættelsesmyndigheden, for så vidt den tidligere  

 beskæftigelses ophør var begrundet i sygdom, graviditet og fødsel, adoption  

 eller et forhold, der ikke kan tilregnes den pågældende.
 4. Fuld lønanciennitet optjenes ved mindst 15 timers  

 beskæftigelse pr. uge i gennemsnit.
 Ved en beskæftigelsesgrad på under 15 timer pr. uge i gennemsnit optjenes  

 lønanciennitet forholdsmæssigt.
 5. Der kan i ganske særlige tilfælde ske begrænsning af  

 lønancienniteten efter forudgående aftale mellem parterne i  

 organisationsaftalen.
§ 6.  Pension De ansatte er omfattet af aftale af 20.8.1990 om pensionsordning for  

 ikke-pensionssikrede ansatte under Tjenestemænds og Overenskomstansattes  

 Centralorganisation, jf.
Finansministeriets cirkulære af 20.8.1990. (APD.nr.  

 112/90.), jf. bilag 1. Justering af pensionsaftalen og bidragenes størrelse  

 pr. 1. april 1991 fremgår af Finansministeriets cirkulære om højere  

 pensionsbidrag mv. af 27. juni 1991, jf. bilag 2.
 Stk 2. Pensionsordninger, der afviger fra den i stk. 1 nævnte, vil fremgå  

 af organisationsaftalen.
§ 7.  Gruppeliv For ansatte, som ikke er omfattet af en pensionsordning med  

 gruppelivsforsikring, indbetaler styrelsen fortsat 19,03 kr. månedligt til  

 Forenede Gruppeliv (fortsættelse af ordningen fra 1985) som bidrag til en  

 gruppelivsforsikring.
Forsikringssummen er 50.000 kr, hvortil kommer  

 bonustilskrivning, for tiden i alt 80.000 kr., og beløbet udbetales til  

 nærmeste pårørende i tilfælde af den ansattes død inden udgangen af den  

 måned, hvor den pågældende fylder 67 år.
Der henvises til cirkulære af 26.  

 juni 1991, der er optaget som bilag 3.
 § 8.  Lønudbetaling, lønberegning mv.
 De ansatte er omfattet af følgende aftale, jf. punkt 1 - 2 mellem  

 Finansministeriet og centralorganisationerne:
 1. Lønudbetaling og indbetaling af eventuelle pensionsbidrag  

 finder sted månedsvis bagud.
 2. Medarbejderne følger de regler, der gælder for tjenestemænd om  

 lønfradrag/lønberegning, jf. for tiden cirkulære af 24. maj 1985 om  

 lønfradrag/-beregning for tjenestemænd.
§ 9.  Lokalløn Der kan ydes tillæg i henhold til Finansministeriets cirkulære af 18.  

 april 1991 om lokalløn med tilhørende vejledning.
 § 10.  Arbejdsbestemte tillæg mv.
 Der kan i ganske særlige tilfælde aftales arbejdsbestemte tillæg mv., som  

 i så fald vil fremgå af organisationsaftalen.
§ 11.  Arbejdstid De ansatte er omfattet af de i organisationsaftalen fastsatte  

 arbejdstidsregler.
§ 12.  Arbejdstidsbestemte tillæg De ansatte er omfattet af aftale af 15. maj 1991 mellem Finansministeriet  

 og centralorganisationerne om natpenge mv.
 Stk. 2. Natpenge mv. kan ikke ydes samtidig med  

 overarbejdsbetaling/afspadsering på overenskomstområder, hvor der er hjemmel  

 til større overarbejdstillæg end 50 pct. for nogle eller alle  

 overarbejdstimer.
§ 13.  Ferie De ansatte er omfattet af følgende aftale, jf. punkt 1 - 5 mellem  

 Finansministeriet og centralorganisationerne:
 1. Til timelønnede ydes feriegodtgørelse efter ferielovens  

 regler.
 2. Til månedslønnede ydes ferie med løn efter ferielovens regler  

 med de afvigelser, der fremgår af følgende bestemmelser:
 3. Til månedslønnede, som ved feriens afholdelse har anden  

 arbejdstid end i det forudgående kalenderår (optjeningsår), ydes ferielønnen  

 med samme brøkdel, som tjenesten har andraget i gennemsnit i det foregående  

 kalenderår (optjeningsår).
 4. Til månedslønnede ydes særlig feriegodtgørelse i stedet for  

 ferietillæg efter ferielovens § 14, stk. 1.
Beregningsgrundlaget for den særlige feriegodtgørelse er den ansattes  

 skattepligtige indkomst for tjenstligt arbejde i optjeningsåret med tillæg af og fradrag af Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1,5 pct. af dette beregningsgrundlag.
 5. Til deltidsansatte, der i optjeningsåret har udført tjeneste  

 ud over den faste arbejdstid, men inden for den normale 37 timers arbejdsuge,  

 ydes for sådan tjeneste feriegodtgørelse med 12,5 pct.
Stk. 2. Når en medarbejder overgår til månedslønsansættelse, jf. § 27,  

 stk. 2, skal der ske fradrag i lønnen, når medarbejderen holder ferie med  

 feriegodtgørelse.
Der foretages fradrag i lønnen for hver afholdt ferietime.  

 Fradraget beregnes som 1/1924 af årslønnen for en fuldtidsansat på det  

 aktuelle løntrin.
§ 14.  Sygdom De ansatte er omfattet af følgende aftale, jf. punkt 1 - 6 mellem  

 Finansministeriet og centralorganisationerne:
1. Funktionærer og månedslønnede ikke-funktionærer får fuld løn  

 under sygdom, herunder fravær på grund af tilskadekomst i tjenesten.
I  

 grundlaget for beregningen af løn i disse fraværssituationer indgår visse  

 fast påregnelige særlige ydelser, jf.
Finansministeriets cirkulære af 25. maj  

 1977 og 2. maj 1978.
 2. For timelønnede ikke-funktionærer gælder i sygdomstilfælde og  

 ved tilskadekomst i tjenesten reglerne i dagpengeloven.
3. En ansat, der har været syg i i alt 120 dage inden for et  

 tidsrum af 12 på hinanden følgende måneder, kan opsiges med forkortet varsel  

 under forudsætning af, at der skriftligt er indgået aftale herom mellem den  

 ansatte og ansættelsesmyndigheden.
Det forkortede opsigelsesvarsel udgør  

 følgende:
Fratræden sker til udgangen af en måned.
For timelønnede, som har et  

 kortere varsel end de ovenfor nævnte, vil det være det kortere varsel, der er  

 gældende.
4. Ved opgørelsen af de 120 dage medregnes samtlige fraværsdage  

 på grund af sygdom inden for 12 på hinanden følgende måneder.
Fridage  

 medregnes, hvis den ansatte har været sygemeldt på arbejdsdage såvel forud  

 for som efter fridagene.
 5. Opsigelsens gyldighed er betinget af, at den sker i umiddelbar  

 tilknytning til udløbet af de 120 sygedage, og medens medarbejderen endnu er  

 syg, hvorimod gyldigheden ikke berøres af, at medarbejderen er vendt tilbage  

 til arbejdet, efter at opsigelsen er sket.
 6. Fravær på grund af arbejdsulykke medregnes ikke ved opgørelsen  

 af fravær på grund af sygdom efter punkt 4. Dog kan opsigelse med forkortet  

 varsel finde sted efter tilsvarende regler som i punkterne 3 - 5, når  

 fraværet som følge af samme arbejdsulykke har varet 120 dage.
§ 15.  Graviditet, barsel og adoption De ansatte er omfattet af aftale af 5.juli 1991 mellem Finansministeriet  

 og Centralorganisationerne om fravær fra tjenesten på grund af graviditet,  

 barsel og adoption.
§ 16.  Tjenestefrihed De ansatte er omfattet af følgende aftale, jf. punkt 1 - 8 mellem  

 Finansministeriet og centralorganisationerne :
1. Tjenestefrihed uden løn kan gives, når det ikke strider mod  

 ansættelsesmyndighedens interesser.
Der optjenes ikke ret til ferie med løn  

 eller feriegodtgørelse.
 2. Det er vedkommende ansættelsesmyndigheds ansvar, at der er en  

 stilling ledig til den pågældende ved tjenestefrihedens ophør.
 3. Den ansatte har i øvrigt ret til tjenestefrihed uden løn til  

 de formål, der er nævnt i Finansministeriets bekendtgørelse nr. 518 af 3.  

 juli 1991 om ret for tjenestemænd til tjenestefrihed uden løn til nærmere  

 afgrænsede formål, udsendt med Finansministeriets cirkulære af 3. juli 1991.
4. Tjenestefrihed med hel eller delvis løn og evt. pensionsbidrag  

 til uddannelsesformål kan gives efter reglerne i Finansministeriets  

 bekendtgørelse nr. 543 af 14. september 1988, jf.
Finansministeriets  

 cirkulære af 8. marts 1990.
 5. Finansministeriet og vedkommende organisation kan aftale, at  

 styrelsen og den ansatte indbetaler sædvanlige pensionsbidrag af den  

 hidtidige løn i de tilfælde, hvor tjenestefrihed ville kunne medregnes i  

 pensionsalderen for tjenestemænd.
Barns 1. sygedag 6. Ansættelsesmyndigheden kan give den ansatte hel eller delvis  

 tjenestefrihed til pasning af et sygt barn, når:
- det er barnets første sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Fraværet noteres på den liste, der føres om de ansattes sygefravær.
 7. Den ansatte oppebærer under tjenestefriheden indtægt, svarende  

 til den indtægt, som den ansatte ville have oppebåret i sygdomstilfælde, idet  

 der dog i denne fraværssituation ikke indgår de særlige ydelser, som er  

 omhandlet i Finansministeriets vejledning om udbetaling af visse særlige  

 ydelser under sygdom, jf. cirkulærer af 25. maj 1977 og 2. maj 1978.
 8. Adgangen til tjenestefrihed efter punkt 6 kan for den enkelte  

 ansatte inddrages ved misbrug.
§ 17.  Efterindtægt De ansatte er omfattet af funktionærlovens regler om efterindtægt.
Stk. 2. Efterindtægten er lønnen på tidspunktet for dødsfaldet.
Lønnen i  

 den måned, i hvilken dødsfaldet sker, medregnes ikke i efterindtægten.
§ 18.  Opsigelse De ansatte er omfattet af følgende aftale, jf. punkt 1 - 2 mellem  

 Finansministeriet og centralorganisationerne :
 1. For funktionærer og månedslønnede ikke-funktionærer gælder  

 funktionærlovens regler om varsling af opsigelse og om  

 fratrædelsesgodtgørelse.
 2. For timelønnede ikke-funktionærer gælder følgende  

 opsigelsesvarsler:
 Det er forudsat, at den ansatte har været uafbrudt ansat ved institutionen  

 i de anførte tidsrum.
 Varslerne bortfalder i tilfælde af, at der midlertidigt ikke kan tilbydes  

 beskæftigelse på grund af arbejdsmangel.
§ 19.  Afskedigelsesprocedure De ansatte er omfattet af følgende aftale, jf. punkt 1 - 10 mellem  

 Finansministeriet og centralorganisationerne:
 1. Ved afskedigelse af en arbejdstager må vilkårligheder ikke  

 finde sted, og klager over påståede urimelige afskedigelser kan behandles  

 efter nedenstående regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
2. Det påhviler ansættelsesmyndigheden at meddele enhver  

 opsigelse til den ansatte skriftligt med begrundelse for opsigelsen.
Såfremt  

 den pågældende har været uafbrudt beskæftiget hos ansættelsesmyndigheden i  

 mere end 9 måneder, gives der samtidig meddelelse til organisationen ved kopi  

 af opsigelsesskrivelsen.
 3. Såfremt den pågældende har været uafbrudt beskæftiget hos  

 ansættelsesmyndigheden i mere end 9 måneder og organisationen skønner, at  

 afskedigelsen ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af 14  

 dage (for månedslønnede 1 måned) efter opsigelsen kræve spørgsmålet  

 forhandlet med den lokale ansættelsesmyndighed.
 4. Opnås der ikke ved forannævnte forhandling enighed mellem  

 organisationen og ansættelsesmyndigheden, kan organisationen inden for en  

 frist af 14 dage (for månedslønnede 1 måned) efter forhandlingen begære sagen  

 forhandlet med Finansministeriet.
5. Opnås der ikke enighed ved forhandlingen mellem  

 Finansministeriet og organisationen, kan sagen inden for en frist af 14 dage  

 (for månedslønnede 1 måned) kræves gjort til genstand for behandling i en i  

 denne anledning nedsat voldgift.
Voldgiften nedsættes efter reglerne i  

 vedkommende hovedaftale.
6. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet ved staten.
 7. Med hensyn til de særlige regler ved afskedigelse af  

 tillidsrepræsentanter henvises til overenskomstens § 24.
 8. Bortvisning er ikke omfattet af ovennævnte  

 afskedigelsesregler.
 Berettigelsen af en bortvisning kan dog efterfølgende inden for en frist  

 af 14 dage (for månedslønnede 1 måned) af organisationen begæres forhandlet  

 med Finansministeriet.
 9. Opnås der ikke enighed ved forhandlingen mellem  

 Finansministeriet og organisationen, kan bortvisningens berettigelse kræves  

 gjort til genstand for behandling i en i denne anledning nedsat voldgift.  

 Voldgiften nedsættes efter reglerne i vedkommende hovedaftale.
10. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne bortvisning ikke er  

 begrundet i arbejdstagerens forhold, kan det pålægges ansættelsesmyndigheden  

 at afbøde virkningerne af bortvisningen.
 Det kan herved pålægges ansættelsesmyndigheden at betale den pågældende en  

 erstatning, hvis størrelse fastsættes af voldgiftsretten og skal være  

 afhængig af sagens omstændigheder og pågældendes anciennitet ved staten.
§ 20.  Udgiftsdækkende ydelser9 De ansatte får på tjenesterejser og ved udstationering  

 befordringsgodtgørelse samt time/dagpenge mv efter de regler og satser, der  

 til enhver tid er gældende for statens tjenestemænd.
§ 21.  Flyttegodtgørelse Såfremt en ansat forflyttes til et andet tjenestested inden for  

 ansættelsesområdet og i denne anledning bliver nødsaget til at foretage  

 flytning af husstand og bohave, ydes der godtgørelse efter de regler, der  

 gælder for tjenestemænd i staten.
Eventuel graddeling af den supplerende  

 flyttegodtgørelse fremgår af organisationsaftalen.
§ 22.  Funktionærbolig Såfremt der til en stilling er knyttet en funktionærbolig, og det af  

 tjenstlige grunde er nødvendigt, at denne bliver beboet af den ansatte, er  

 den pågældende forpligtet til at flytte ind i boligen, idet lejevilkårene  

 fastsættes efter de for tjenestemænds tjenesteboliger fastsatte regler.
8§ 23. Arbejdstøj Der kan udleveres arbejdstøj i overensstemmelse med de lokalaftaler mv.,  

 der er gældende på institutionerne.
§ 24.  Tillidsrepræsentantregler De ansatte er omfattet af aftale af 3. december 1991 mellem  

 Finansministeriet og CFU om tillidsrepræsentanter for ansatte på  

 overenskomstvilkår i staten, folkekirken mv.
§ 25.  Lokal uoverensstemmelse Forinden en sag om lokal uenighed, om forståelsen eller anvendelsen af  

 fællesoverenskomsten og tilhørende bilag og organisationsaftalen indbringes  

 for mæglingsmøde, jf. hovedaftalens § 7, stk. 1, skal der lokalt afholdes  

 møde mellem repræsentanter for institutionen og forbundets lokale afdeling  

 for vedkommende aftaleområde.
 Såfremt en af parterne ønsker det, udarbejdes skriftlige mødereferater,  

 som bør indeholde:
 Der kan ikke ved lokale forhandlinger træffes aftale, som strider mod  

 overenskomstens og/eller organisationsaftalens bestemmelser.
§ 26.  Hovedaftale De ansatte er omfattet af den mellem Finansministeriet og  

 Overenskomstansattes Centralorganisation indgåede hovedaftale af 23. april  

 1992.
Afsnit II.
Særlige bestemmelser § 27.  Timelønnede Ansættelse på timelønsvilkår sker, enten når det er bestemt i  

 organisationsaftalen, eller når ansættelsen er af midlertidig forbigående  

 karakter (fx vikariater, sæson-, tids- eller opgavebestemt arbejde).
Stk. 2. Overgang til månedslønsansættelse sker normalt efter 1 års  

 ansættelse, medmindre andet er aftalt i organisationsaftalen.
Ved overgang  

 til ansættelse på månedsløn ved den samme institution medregnes ansættelsen  

 som timelønnet som anciennitetsgivende.
 Stk. 3. Fortsat anvendelse af timelønsansættelse ud over 1 år fra  

 ansættelsestidspunktet kan ske i ganske særlige tilfælde, fx hvor der er tale  

 om en løs beskæftigelse på arbejdspladsen.
§ 28.  Søgnehelligdagsbetaling Timelønnede ydes betaling for søgnehelligdage, svarende til lønnen ekskl.  

 særlige ydelser for det antal timer, som pågældende skulle have udført,  

 såfremt søgnehelligdagen havde været en normal arbejdsdag.
§ 29.  Øvrige vilkår Overenskomstens fællesbestemmelser (§§ 1-26) er gældende for  

 timelønsansatte med følgende undtagelser: §§ 7, 16 (punkt 1-5), 17.
Afsnit III.
Elever § 30.  Følgende vilkår gælder for elever 1. Område De i denne paragraf nævnte bestemmelser gælder for elever, der indgår  

 uddannelsesaftaler i henhold til lov nr. 480 af 22.6 1990 om  

 erhvervsuddannelser, og tilhørende uddannelsesbekendtgørelser inden for  

 overenskomstens dækningsområde, jf. i øvrigt organisationsaftalerne.
 Overenskomstens fælles bestemmelser i afsnit I er gældende for elever med  

 undtagelse af §§ 5, 7, 13 (punkt 1-3 og 5), 14 (punkt 3-6), 16 (punkt 1-5),  

 17, 18, 19, 21, 22, og afsnit II.
2. Formkrav Der oprettes ved ethvert ansættelsesforhold en skriftlig uddannelsesaftale  

 på den af Undervisningsministeriet godkendte formular.
Aftalen skal  

 underskrives af parterne ved ansættelsesforholdets begyndelse.
 3. Læretid mv.
 Uddannelsens varighed fremgår på de enkelte områder af lov om  

 erhvervsuddannelser og den relevante uddannelsesbekendtgørelse.
4. Prøvetid Prøvetiden er 3 måneder.
Eventuelle skoleophold medregnes ikke i  

 prøvetiden, der forlænges tilsvarende.
 I prøvetiden kan uddannelsesaftalen hæves af begge parter uden begrundelse  

 og uden varsel.
5. Løn Lønnen for elever i staten fremgår af organisationsaftalens bestemmelser  

 herom.
6. Lønanciennitet Elever, som tidligere har været i et uddannelsesforløb i henhold til  

 Erhvervsuddannelsesloven og har gennemgået relevante fag i forhold til det  

 nye uddannelsesforløb, kan ved beregning af lønanciennitet medtage dette.
7. Ferie Elever er omfattet af overenskomstens § 13, punkt 4, med de tilføjelser,  

 som følger af Ferielovens § 7.
Elever har ret til 5 ugers ferie med fuld løn.
Elevers ferieret gælder i  

 det første og andet ferieår efter at ansættelsen er påbegyndt.
Har elever  

 ikke optjent feriegodtgørelse for alle feriedagene, betaler arbejdsgiveren  

 løn i de resterende dage, jf.
Ferielovens § 7, stk. 1.
Er uddannelsesforholdet påbegyndt inden 1. juli, har elever ret til 5  

 ugers ferie i dette ferieår, jf.
Ferielovens § 7, stk. 2 (tidligere Ferielovs  

 § 7, stk. 3).
 Fortsætter en elev i institutionen efter udstået læretid, ydes der ferie  

 med løn.
8. Arbejdstid Elevers arbejdstid er den normale ugentlige arbejdstid, jf.  

 organisationsaftalen 9. Overarbejde Elever kan ikke deltage i overarbejde.
10. Befordring Elever/lærlinge er omfattet af den aftale om befordringsgodtgørelse, som  

 er indgået mellem centralorganisationerne og Finansministeriet.
11. Uoverensstemmelser Uoverensstemmelser mellem elev og praktiksted søges forligt ved  

 forhandling under organisationsaftaleparternes medvirken forinden  

 indbringelse for tvistighedsnævnet.
 Parterne er enige om, at der optages forhandlinger om ovennævnte regler,  

 såfremt der sker ændringer i lov om erhvervsuddannelser og Ferieloven.
Afsnit IV.
Opsigelse9 § 31.  Opsigelse af overenskomsten Overenskomsten har virkning fra 1. april 1991 og kan af parterne opsiges  

 skriftligt med 3 måneders varsel til en 31. marts dog tidligst den 31. marts  

 1993.
 Stk 2. En opsigelse af overenskomsten medfører, at de indgåede  

 organisationsaftaler bortfalder samtidig med overenskomsten med virkning fra  

 varslets udløb, jf. stk. 1.
København, den 23. april 1992 Overenskomstansattes Finansministeriet Centralorganisation P.M.V.
 E.B.
Finn Busse Jensen Niels Paludan Bilag 1 Cirkulæreskrivelse om pensionsordning for ikke-pensionssikrede ansatte  

 under Tjenestemænds- og Overenskomstansattes Kartel (TOK) I TOK: PENSION Med virkning fra 1. april 1990 etableres en forsikringsmæssig  

 pensionsordning (TOK:PENSION) i PFA Pension for hidtil ikke-pensionssikrede  

 ansatte i staten, folkekirken og tilskudsområderne, der er ansat efter  

 overenskomster og aftaler mv. på TOK's forhandlingsområde.
Pensionsordningen  

 indgik i overenskomstforliget i 1989.
 Stampersonel og ansatte i forsvaret, der er omfattet af civilarbejderloven  

 (lov nr. 82 af 12. marts 1970), er ikke omfattet af ordningen.
 Pensionsordningen omfatter heller ikke tjenestemænd eller pensionerede  

 tjenestemænd.
 Følgende overenskomstområder er omfattet af pensionsordningen:
Erhvervssprogligt Forbund Teaterteknikere Dansk Skuespillerforbund Dansk Sø- og Restaurationsforening Radiotelegrafistforeningen Personkreds Pensionsordningen omfatter ansatte i staten mv. der er ansat efter en  

 overenskomst eller aftale på TOK's forhandlingsområde mellem  

 Finansministeriet og Tjenestemænds- og Overenskomstansattes Kartel, og som  

 ikke er omfattet af anden obligatorisk pensionsordning, hvis de pågældende * har mindst 15 timers ugentlig beskæftigelse i gennemsnit * er fyldt 25 år * har i alt 4 års sammenlagt beskæftigelse i det offentlige før eller  

 efter det 25. år.
 Ved det offentlige forstås staten, folkeskolen, tilskudsområder,  

 (amts) kommuner, kommunale værker, koncessionerede selskaber o.l.
Fravær på grund af tjenestefrihed med løn, barsel, sygdom, ferie uden løn  

 medregnes ved opgørelsen af karenstiden.
Anden tjenestefrihed uden løn  

 medregnes ikke i karenstiden.
Størrelsen af bidragene Der sigtes ifølge pensionsaftalen mellem Finansministeriet og TOK mod en  

 pensionsordning med pensionsbidrag på 4+8 pct. i eget- og arbejdsgiverbidrag.
Pensionsbidragene pr. 1. april 1990 på de enkelte overenskomstområder er  

 vist i bilag 1. Bidragets størrelse afhænger bl.a. af, om gruppen har  

 fravalgt ATP-forhøjelsen eller ej.
Der indbetales 1/3 i egetbidrag og 2/3 i  

 arbejdsgiverbidrag.
Af pensionsbidraget, der er skattefradragsberettiget, går forlods et beløb  

 til gruppelivspræmie, hvis størrelse afhænger af størrelsen af den  

 gruppelivsordning som i forvejen måtte være etableret på området.
Størrelsen  

 af gruppelivspræmien for 1990 på de enkelte overenskomstområder fremgår af  

 bilag 2. Præmien til denne gruppelivsforsikring skal henføres til skattekode  

 5 og skal derfor tillægges den enkelte ansattes A-indkomst.  

 Gruppelivsordningen omfattet ansatte under 67 år.
For personer, der ved etableringen ikke er fyldt 60 år, indeholder  

 pensionsordningen engangsbeløb.
Den del af pensionsbidraget, der vedrører  

 disse engangsbeløb henføres til skattekode 3 (kapitalpension), resten af  

 præmien henføres til skattekode 1. Skattekode 1 og 3 medregnes ikke i den  

 skattepligtige indkomst.
Opmærksomheden henledes på det »loft« der gælder for indbetaling  

 til kapitalpensionsordninger med fradragsret (skattekode 3), og som for 1990  

 udgør 27.900 kr.
PFA sørger for indberetning af de til kapitalpension  

 indbetalte beløb til skattemyndighederne, men de enkelte  

 ansættelsesmyndigheder vil blive kontaktet af PFA vedrørende denne  

 indberetning.
Beregning af pensionsbidrag Pensionsordningen indrettes således, at den ansattes nettoløn efter  

 fradrag af egetbidrag svarer til lønnen på det pågældende  

 skalatrin/skalalønnen.
For skalatrinslønnede grupper, som har fravalgt ATP-forhøjelsen, og som i  

 alt har et pensionsbidrag på 3,9 pct., jf. bilag 1, udgør de pensionsgivende  

 løndele 100/98,7 af den pensionsgivende løn inkl. procentregulering for en  

 tjenestemand på vedkommende skalatrin.
For øvrige skalatrinslønnede  

 overenskomstgrupper udgør den pensionsgivende løn 100/98,9 af den  

 pensionsgivende løn for en tjenestemand på vedkommende skalatrin.
For ikke skalatrinslønnede grupper udgør de pensionsgivende løndele 91  

 pct. af grundlønnen i vedkommende overenskomst opregnet med 100/98,7,  

 henholdsvis 100/98,9. Under særlige omstændigheder kan en anden  

 pensionsgivende løn være aftalt for specielle grupper.
Oplysning herom vil  

 snarest tilgå de berørte ministerier.
Frivilligt bidrag Den ansatte har mulighed for at indbetale frivilligt bidrag, hvilket skal  

 aftales direkte mellem den ansatte, ansættelsesmyndigheden og PFA Pension.
Indbetaling af pensionsbidrag Det er ansættelsesmyndighedens ansvar, at der snarest indbetales  

 pensionsbidrag med virkning fra 1. april 1990 eller fra første lønudbetaling  

 efter denne dato for alle ansatte, der opfyldte betingelserne på dette  

 tidspunkt.
 Pensionsbidrag påbegyndes i øvrigt indbetalt den første i måneden efter at  

 betingelserne er opfyldt - evt. fra førstkommende lønudbetaling.
 Indbetaling af pensionsbidrag finder sted på den af den lønudbetalende  

 myndighed med PFA Pension aftalte betalingsmåde.
 Der indbetales ikke bidrag i perioder, hvor der ikke udbetales løn.
Der skal ikke indsendes begæring om forsikring.
PFA Pension kontakter selv  

 de enkelte på grundlag af de fra den lønudbetalende myndighed indbetalte  

 pensionsbidrag.
 PFA Pension kan give oplysning om ordningen på telefon 31207716, Lars  

 Andersen eller Pia Corfixen.
Andre spørgsmål Eventuelle tvivlsspørgsmål om, hvorvidt konkrete ansatte er omfattet af  

 pensionsordningen, kan forelægges Finansministeriet, Administrations- og  

 Personaledepartementet med oplysning om ansættelsessted, stillingsbetegnelse,  

 ansættelsesform, ansættelsestidspunkt, beskæftigelsesgrad og  

 centralorganisations tilhørsforhold.
 Pensionsordningens indhold er fastlagt i en særskilt pensionsoverenskomst,  

 men der vil fra PFA blive udarbejdet materiale vedrørende ordningen, som den  

 enkelte ansatte vil blive informeret om.
 Ordningen vil også blive beskrevet i Finansministeriets  

 Personaleadministrative Vejledning.
Den gruppelivsordning, der har været gældende for flere af de  

 heromhandlede overenskomstgrupper, jf.
Finansministeriets cirkulære af 20.  

 august 1985 fortsætter uændret indtil videre - uanset at TOK's  

 pensionsordning også måtte indeholde gruppelivsordning.
II Overgangsordning i forbindelse med ophør af adgangen til  

 understøttelse Personale, der omfattes af de nye pensionsordninger, har efter gældende  

 retningslinier ikke adgang til understøttelse efter 1. april 1990.
 Ved pensionsordningens start kan udbetalingen fra pensionsordningen ved  

 f.eks. alders- eller sygdomspensionering i en overgangsperiode være mindre  

 end den understøttelse, som de pågældende havde ret til efter hidtil gældende  

 regler.
 Der vil derfor blive etableret en overgangsordning, så der kan ydes et  

 beløb til udligning af forskellen mellem understøttelse og pension  

 (»poseopfyldning«).
 Der vil inden for kortere tid blive udsendt særskilt cirkulære om denne  

 overgangsordning.
 P.M.V.
 E.B.
Lene Larsen Bilag til bilag 1 Pensionsbidraget på de af pensionsordningen omfattede overenskomstområder Gruppelivspræmien for 1990 for de enkelte overenskomstområder (pr. medlem) Bilag 2 CIRKULÆRESKRIVELSE OM HØJERE PENSIONSBIDRAG FOR ANSATTE UNDER STK'S OG OC'S FORHANDLINGSRET.
 1.
 Som led i overenskomstforliget er der aftalt forhøjelse af  

 pensionsbidragene i de pensionsordninger, der er under opbygning inden for  

 Statsansattes Kartels (STK) og Tjenestemænds- og Overenskomstansattes Kartels  

 (TOK) forhandlingsområde, jf. vedhæftede bilag med en samlet oversigt over de  

 personalegrupper, for hvilke der skal indbetales pensionsbidrag.
 Der henvises til Finansministeriets cirkulæreskrivelser af 2. april 1990  

 (APD nr. 059/90) og 20. august 1990 (APD nr. 112/90).
 2.
 Pensionsbidragene forhøjes til følgende procentsatser med virkning  

 fra henholdsvis 1. april 1991 og 1. april 1992:
 3.
 Pensionsbidragene beregnes af følgende dele af den pensionsgivende løn,  

 inkl. procentregulering:
 Herudover er der ikke ændringer i indholdet af de forannævnte cirkulærer.
Det tilføjes, at den i cirkulærerne omtalte overgangsordning vil betyde,  

 at alle der var fyldt 60 år 1. april 1990 kan få fuld  

 supplementsunderstøttelse ved siden af alderspension fra de nye  

 pensionsordninger.
Særskilt cirkulære herom er udsendt den 26. juni 1991  

 APD/nr. 37/91.
 P.M.V.
 E.B.
Lene Larsen Bilag til bilag 2 STK:Pension - opdelt efter personalekategori (PKAT):
A.
Fravalgt ATP-bidragsforhøjelsen 2. Personalegrupper under TOK's forhandlingsret, der er omfattet  

 af pensionsordning i PFA - opdelt efter personalekategori (PKAT):
A.
Fravalgt ATP-bidragsforhøjelsen Bilag 3 CIRKULÆRESKRIVELSE OM GRUPPELIVSORDNING FOR TJENESTEMÆND M.FL.
OG VISSE OVERENSKOMSTANSATTE I  

 STATEN Indledning Som led i overenskomstforliget med Centralorganisationernes Fællesudvalg  

 (CFU) er der aftalt indført en ny gruppelivsordning for tjenestemænd i  

 staten, folkeskolen og folkekirken samt tjenestemandslignende ansatte med  

 tjenestemandspensionsrettigheder.
Endvidere er der aftalt ændringer i den personkreds, der hidtil har været  

 omfattet af den gældende gruppelivsordning for overenskomstansatte i det  

 statslige område, jf.
Finansministeriets cirkulære af 20. august 1985.
 Begge ordninger administreres af Forenede Gruppeliv (FG), men er  

 indholdsmæssigt forskellige og er derfor beskrevet i hvert sit afsnit i dette  

 cirkulære.
 De lønanvisende myndigheder kan få tilsendt girokort fra Forenede  

 Gruppeliv, Strandboulevarden 122, 2100 København Ø, tlf. 31 18 40 11.
 Styrelser og institutioner skal sørge for at indbetale præmierne til  

 Forenede Gruppeliv, og ved dødsfald at anmelde dette til Forenede Gruppeliv  

 med angivelse af gruppelivsordningens nummer (tjenestemænd m.fl. nr. 91002  

 /overenskomstansatte, nr. 85034). Samtidig vedlægges kopi af sidste  

 lønudbetaling.
I GRUPPELIVSORDNING FOR TJENESTEMÆND OG TJENESTEMANDSLIGNENDE ANSATTE Personkreds Denne gruppelivsordning omfatter med virkning fra 1. april 1991 tjenestemænd i staten, folkeskolen og folkekirken.
 tjenestemandslignende ansatte i staten og statstilskudsberettigede  

 institutioner med tjenestemandspensionsrettigheder, herunder  

 tjenestemandslignende ansatte civilarbejdere i forsvaret samt visse  

 håndværkere i DSB, jf. lønnings- og klassificeringslovens § 22, stk. 10.
timelærere, faste vikarer, vakancevikarer samt årsvikarer i folkeskolen  

 mv., jf.
Undervisningsministeriets cirkulære af 25. februar 1987.
 Indbetaling af præmie til gruppelivsordningen forudsætter mindst 15 timers  

 ugentlig beskæftigelse i gennemsnit og 6 måneders ansættelse.
 Tjenestemænd samt tjenestemandslignende ansatte, der straks fra  

 ansættelsen optages i den statsgaranterede pensionskasse, er omfattet af  

 gruppelivsordningen straks fra ansættelsen.
Gruppelivsordningens indhold Forsikringssummen udbetales ved gruppemedlemmets død før, hvis dødsfaldet  

 indtræffer inden udgangen af den måned, hvori pågældende fylder 67 år.
Summen  

 udbetales til pågældendes nærmeste pårørende, med mindre andet er aftalt og  

 udgør (pr. 1. april 1991) følgende beløb afhængig af gruppemedlemmets alder  

 ved dødsfaldet:
 Til børn under 21 år udbetales 6.000 kr. (pr. 1. april 1991) til  

 hvert barn.
Børnesummer for umyndige fællesbørn som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, med mindre andet  

 er aftalt mellem gruppemedlemmet og Forenede Gruppeliv.
Gruppelivspræmie Styrelsen, institutionen, folkeskolen og (amts) kommunen indbetaler  

 samtidig med lønanvisningen for den pågældende måned en præmie til  

 Forenede Gruppeliv for hver person på 14,80 kr.
Præmien henhører under skattekode 5 - Livsforsikring uden fradragsret.
Der  

 indbetales præmie for perioden fra 1. april 1991 og frem til måneden for  

 første afregning med Forenede Gruppeliv.
Øvrigt Gruppelivsdækningen er virksom fra ansættelsen, henholdsvis 6 mdr. fra  

 ansættelsen, jf. pkt.
I.1.
 Under lovligt fravær på grund af sygdom, barsel og ferie uden løn samt i  

 tjenestefrihedsperioder på op til 3 mdr. gælder dækningen efter  

 gruppelivsordningen, uden præmieindbetaling, såfremt pågældende ikke omfattes  

 af anden gruppelivsordning etableret af Finansministeriet eller (amts)  

 kommunerne.
 Forsikringen ophører ved udgangen af den måned, hvori pågældende fratræder  

 sin ansættelse.
II GRUPPELIVSORDNING FOR OVERENSKOMSTANSATTE M.FL I STATEN Overenskomstansatte og visse tjenestemandslignende ansatte i staten og  

 folkekirken, der ikke er dækket af anden gruppelivsordning som led i en  

 forsikringsmæssig pensionsordning som led i ansættelsesforholdet, omfattes af  

 den gruppelivsordning, der hidtil har været gældende for overenskomstansatte  

 i staten, jf. cirkulære af 20. august 1985.
Personkreds Denne gruppelivsordning vil herefter primært omfatte overenskomstansatte,  

 der på grund af karenstidskrav eller lav alder ikke har kunnet optages i en  

 pensionsordning.
 Det vil sige, at ansatte inden for de på bilag 1 nævnte personalegrupper,  

 for hvem der indbetales bidrag til pensionsordning, ikke skal være omfattet  

 af denne gruppelivsordning med virkning fra 1. april 1991.
 Dødsfald indtrådt i tiden indtil dette cirkulæres udsendelse dækkes.
Endvidere er overenskomstansatte i forsvaret med adgang til pension  

 efter civilarbejderloven omfattet af denne gruppelivsordning og  

 gruppelivsordningen gælder i øvrigt for de på bilag 1 pkt. 2 anførte  

 personalegrupper i staten.
Tilsvarende gælder eventuelle ansatte med en  

 forsikringsmæssig pensionsordning, hvortil der ikke er knyttet en  

 gruppelivsordning.
Gruppelivsordningens indhold Forsikringssummen, der udbetales ved gruppemedlemmets død før udgangen af  

 den måned, hvori pågældende fylder 67 år, udgør for tiden indtil 1. januar  

 1992 80.000 kr.
 Forsikringssummen er på grundlag af udløst bonus løbende forhøjet fra  

 50.000 kr. for afgrænsede perioder.
Forsikringssummen udbetales til nærmeste pårørende.
Hvis gruppemedlemmet  

 ikke efterlader ægtefælle eller børn (under 21 år) kan anden  

 udbetalingsbestemmelse aftales mellem gruppemedlemmet og Forenede Gruppeliv.
 Gruppelivsordningen hindrer ikke, at gruppemedlemmet inden for gældende  

 regler begunstiger sine børn frem for ægtefællen eller begunstiger ægtefællen  

 frem for børn over 21 år.
Gruppelivspræmien Styrelsen/institutionen indbetaler gruppelivspræmien på 19,03 kr.  

 om måneden til Forenede Gruppeliv i forbindelse med lønudbetaling for den  

 pågældende måned.
 Præmien henhører under skattekode 5 - Livsforsikring uden fradragsret.
 Fra 1. april 1991 er alle pensionssikrede med gruppelivsordning udgået af  

 ordningen og der skal derfor heller ikke indbetales bidrag fra denne dato.
Regulering af eventuelt for meget indbetalte beløb kan ske ved modregning  

 i de fremtidige præmiebeløb.
Såfremt der ikke bliver dækning, kan særlig  

 opgørelse sendes til Forenede Gruppeliv, der herefter anviser beløbet.
Øvrigt Under fravær på grund af sygdom, barsel eller tjenestefrihed til  

 militærtjeneste er gruppemedlemmet dækket af gruppelivsordningen uden  

 præmieindbetaling.
 Forsikringen ophører ved udgangen af den måned, hvori pågældende fratræder  

 sin ansættelse, eller hvor et gruppemedlem f.eks. på grund af udstået  

 karenstid omfattes af en pensionsordning med gruppelivsordning.
 Finansministeriets cirkulære af 20. august 1985 og senere cirkulærer  

 ophæves samtidig hermed.
 P.M.V.
 E.B.
Lene Larsen Bilag til bilag 3 Personalegrupper, hvor de ansatte er omfattet af gruppelivsordningen for  

 overenskomstansatte mv. i staten indtil de kan optages i den for grupperne  

 aftalte overenskomstmæssige pensionsordning:
