Ankestyrelsens principafgørelse 91-10 om personlig assistance - timetal - maksimum Resume:
Der var ikke hjemmel til at yde tilskud til personlig assistance i mere end fuld normal arbejdstid.
Ansøgeren kunne derfor ikke få tilskud til assistance i mere end 37 timer pr. uge.
 Love:
Lov om kompensation til handicappede i erhverv - lovbekendtgørelse nr. 727 af 7. juli 2009 - § 7, stk. 3 Afgørelse:
 Ankestyrelsens Beskæftigelsesudvalg har i møde truffet afgørelse i din sag om, hvorvidt der er hjemmel i loven til at yde kompensation i videre omfang, end hvad der svarer til den almindelige arbejdstid for lønmodtagere.
Resultatet er  Du har ikke ret til personlig assistance med mere end 37 timer ugentligt Vi er således kommet til samme resultat som Beskæftigelsesankenævnet i Statsforvaltningen YY.
Begrundelsen for afgørelsen Efter loven kan der ydes tilskud til ansættelse af en personlig assistent i gennemsnitlig indtil 20 timer pr. uge for en bestemt periode eller indtil videre.
En person, der har mere end én funktionsnedsættelse eller har en meget betydelig funktionsnedsættelse, kan efter en konkret vurdering få tilskud op til fuld tid.
 Der er ikke hjemmel til at yde tilskud til mere end fuld normal arbejdstid efter arbejdsmarkedslovgivningen.
Bemærkninger til klagen Du finder, at det helt klart må være sådan, at en handicappet har lov til at arbejde mere end 37 timer pr. uge og ikke skal holde 5 ugers ferie.
 Vi henviser til begrundelsen ovenfor.
Oplysninger i sagen Vi har afgjort sagen på grundlag af:
