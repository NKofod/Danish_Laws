 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Ministeren for Landbrug og Fiskeri skal være bemyndiget til under de for  

 de ferske Vande gældende Retsregler at inddrage Dele af Søterritoriet, der  

 som Følge af Naturkræfternes Indvirken, kunstige Anlæg eller paa anden Maade  

 er gaaet over til at have Karakteren af ferske Vande.
 Inddragelsen er betinget af, at en i Sagens Anledning nedsat  

 Landvæsenskommission har udtalt, at de faktiske Forhold har forandret sig som  

 nævnt, og at Anvendelsen af de for de ferske Vande gældende Retsregler paa  

 det omhandlede Vandomraade er rimelig og naturlig.
§ 2 Begæring om Nedsættelse af den i § 1 omhandlede Landvæsenskommission kan  

 fremsættes af de i Sagen interesserede Lodsejere, af Bestyrelserne for de til  

 den paagældende Del af Søterritoriet grænsende Kommuner samt af Ministeriet  

 for Landbrug og Fiskeri.
Nedsættelse af Landvæsenskommissionen og Sagens Behandling for samme  

 finder Sted i Overensstemmelse med Reglerne i Lov af 30. December 1858 om  

 Landvæsenskommissioners og Overlandvæsenskommissioners Sammensætning og  

 Forretningsgang m.v.
Det paahviler Kommissionen dels ved særskilt Indkaldelse  

 at indkalde de paagældende Lodsejere og Kommunalraad, dels ved offentlig  

 Bekendtgørelse 1 Gang i Statstidende og de vigtigste stedlige Blade at  

 indkalde alle i Vandomraadet i øvrigt interesserede Fiskere, Jægere og andre,  

 saaledes at disse kan faa Lejlighed til at udtale sig for Kommissionen, inden  

 Kendelse afsiges.
§ 3 De af Landvæsenskommissionen afsagte Kendelser kan af Ministeriet for  

 Landbrug og Fiskeri og enhver, der har paaviselig Interesse i det paagældende  

 Omraade, indankes for Overlandvæsenskommissionen.
 Med Hensyn til Sagens Indankning og dens Behandling for  

 Overlandvæsenskommissionen forholdes ligeledes efter Reglerne i Loven af 30.  

 December 1858.
§ 4 I disse Sager skal tillige udmeldes et fiskerikyndigt Medlem til at  

 deltage i den paagældende Landvæsenskommissions eller  

 Overlandvæsenskommissions Behandling og Paakendelse af Sagen.
 I Tilfælde af Stemmelighed gør Formandens Stemme Udslaget.
 Det fiskerikyndige Medlem erholder samme Diæter og Befordringsgodtgørelse  

 som de øvrige Medlemmer af disse kommissioner.
§ 5 Sager, der inden for et rimeligt Tidsrum efter den af Ministeren for  

 Landbrug og Fiskeri udstedte Bekendtgørelse maatte opstaa i Anledning af et  

 Søterritoriums Inddragning under de for de ferske Vande gældende Retsregler,  

 og som ifølge den øvrige Lovgivning, henhører under Landvæsenskommissioners  

 og Overlandvæsenskommissioners Afgørelse, skal henvises til Behandling af den  

 Landvæsenskommission, der har behandlet Sagen om Inddragningen, eventuelt  

 under Appel til den Overlandvæsenskommission, som har paakendt Anke over  

 Inddragningen.
§ 6 Udskrift af den af Landvæsenskommissionen (Overlandvæsenskommissionen)  

 afsagte Kendelse indsendes af Kommissionens Formand til Ministeren for  

 Landbrug og Fiskeri, der, saafremt Kendelsen gaar ud paa, at vedkommende  

 Vandareal bør inddrages under de for de ferske Vande gældende Retsregler,  

 udsteder en Bekendtgørelse herom, hvilken Bekendtgørelse vil være at optage i  

 Lovtidende.
§ 7 § 1,  8de Stykke, i Lov Nr. 94 af 31. Marts 1931 om  

 Ferskvandsfiskeri saavel som beføjelsen til at meddele Bevillinger til  

 Inddæmning eller Opfyldelse m.v. berøres ikke af denne Lov.
§ 8 Denne Lov, der ikke gælder for Færøerne, træder i Kraft straks.
 Hvorefter alle vedkommende sig have at rette.
 Givet paa Christiansborg, den 7. Maj  

 1937.
 Under Vor Kongelige Haand og Segl.
 Christian R.
(L.S.) ------- Kr.
Bording.
(* 1) Udfærdiget gennem Ministeriet for Landbrug og Fiskeri.
Se  

 Rigsdagstidenden for 1936-37: Landst.
Tid.
Sp. 19, 27, 1276, 1343; Folket.  

 Tid.
Sp. 5177, 5799, 6093; Till.
A.
Sp. 2465; Till.
B.
Sp. 731, 2199; Till.  

 C.
Sp. 427, 1777.
