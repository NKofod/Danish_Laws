Resumé A klagede til ombudsmanden over Finansministeriets (FM's) afslag  

 på aktindsigt i ministeriets sag vedrørende afskedigelse af A's fader fra en  

 stilling på Handelshøjskolen.
FM afslog anmodningen under henvisning til  

 forvaltningslovens § 12, stk. 1, nr. 1, og § 14, stk. 1, nr. 4. FM's akter  

 indeholdt bl.a. interne notater om retssagen vedrørende afskedigelsen,  

 korrespondancen mellem Kammeradvokaten og FM og kopier af skrivelser mellem  

 Kammeradvokaten og Handelshøjskolen.
Ombudsmanden udtalte, at ansøgningen skulle bedømmes efter  

 offentlighedsloven, da FM ikke traf afgørelse i sagen.
Det gav ikke  

 ombudsmanden anledning til bemærkninger, at aktindsigt for en del af  

 dokumenterne blev nægtet under henvisning til, at der var tale om interne  

 arbejdsdokumenter.
Ombudsmanden fandt det endvidere ubetænkeligt at  

 anerkende,  

 at FM var berettiget til at undtage de modtagne kopier af korrespondancen  

 mellem  

 Kammeradvokaten og Handelshøjskolen.
Korrespondance ført mellem  

 Kammeradvokaten  

 og FM og mellem FM og Handelshøjskolen med direkte sigte på retssagen mellem  

 A's fader og Handelshøjskolen var efter ombudsmandens opfattelse ført som et  

 led i ministeriets personaleretlige rådgivningsvirksomhed.
Ombudsmanden anså  

 derfor brevvekslingen for omfattet af § 10, nr. 5, i offentlighedsloven, og  

 FM's afslag på aktindsigt kunne ikke indholdsmæssigt give grundlag for  

 kritik.  

 (J. nr. 1990-1666-20).
 Aktindsigt i korrespondance mellem Kammeradvokaten,  

 Handelshøjskolen og Finansministeriet om retssag.
 A klagede til mig over  

 Finansministeriets afslag på aktindsigt i en afgørelse af 2. november 1990,  

 hvorved ministeriet afslog at meddele aktindsigt i A's faders  

 afskedigelsessag.
Det fremgik af akterne, at  

 A's fader den 25. september 1984 blev afskediget fra sin stilling som lektor  

 ved Institut for Engelsk på Handelshøjskolen i København.
Afskedigelsen skete  

 uden pension.
Den 7. oktober 1986 fandt  

 Landsretten Handelshøjskolens afskedigelse ugyldig.
Dommen blev anket til  

 Højesteret, der den 10. marts 1989 stadfæstede dommen. (Dommen er trykt i  

 Ugeskrift for Retsvæsen 1989, s. 451). Kammeradvokaten førte for  

 Handelshøjskolen sagen for Højesteret, men ikke for Landsretten.
Forinden havde  

 Handelshøjskolen den 28. april 1987 på ny opsagt A's fader.
Efter Højesterets  

 dom var det usikkert, hvilke retsvirkninger dommen havde for A's fader.
 Den 11. oktober 1990 begærede  

 A over for Finansministeriet aktindsigt i ministeriets sag vedrørende sin  

 fader (B). Dette afslog Finansministeriet den 2. november 1990. Ministeriet  

 anførte herved:
 "(B's) og Deres  

 brevveksling med Finansministeriet i perioden 6. januar 1984 - 31. juli 1984  

 om  

 aktindsigt i lægeerklæringer går vi ud fra, at De allerede kender.
 Finansministeriets  

 brevveksling med Kammeradvokaten i anledning af Højesteretssagen og interne  

 arbejdsnotater er ikke omfattet af retten til aktindsigt, jf.  

 forvaltningslovens § 12, stk. 1, pkt. 1, og § 14, stk. 1, pkt. 4.
Sagen indeholder ikke  

 yderligere dokumenter." Herefter klagede A til mig.  

 Jeg forstod A's klage således, at A var interesseret i at få aktindsigt i det  

 materiale, som beroede i Finansministeriet, og som vedrørte retssagen.
 Finansministeriets akter  

 indeholdt bl.a. interne notater om retssagen, korrespondance mellem  

 Kammeradvokaten og Finansministeriet, kopier af skrivelser mellem  

 Kammeradvokaten og Handelshøjskolen indsendt til ministeriet af  

 Kammeradvokaten  

 og korrespondance mellem Finansministeriet og Handelshøjskolen.
 Finansministeriet udtalte  

 bl.a. til sagen:
 "...
 Til (A's) brev af 3. november  

 1990, som vedlægges, skal bemærkes, at repræsentanter for Finansministeriet,  

 som ikke var part i sagen, under forberedelse af sagen for Højesteret  

 drøftede  

 denne med Handelshøjskolen og Kammeradvokaten som advokat for  

 Handelshøjskolen.
..." I en skrivelse til A udtalte  

 jeg følgende:
"Finansministeriets  

 afgørelse af 2. november 1990 blev truffet under henvisning til  

 forvaltningslovens § 12, stk. 1, nr. 1, og § 14, stk. 1, nr. 4.  

 Forvaltningsloven gælder for behandlingen af sager, hvori der er eller vil  

 blive truffet afgørelse af en forvaltningsmyndighed, jf. § 2, stk. 1. Da  

 Finansministeriet ikke traf afgørelse i sagen, skulle ansøgningen ikke  

 bedømmes  

 på grundlag af forvaltningsloven, men i stedet efter lov om offentlighed i  

 forvaltningen.
Denne lov indeholder i §§ 7, 10 og 11 bestemmelser, der i alt  

 væsentligt svarer til indholdet af §§ 12 og 14 i forvaltningsloven.  

 Offentlighedslovens  

 §§ 7, 10 og 11 har følgende indhold:
"  

  

 § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug.
brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer  

 indbyrdes." "  

  

 § 10.  

  

 Retten til aktindsigt omfatter ikke:
 Statsrådsprotokoller, referater af møder mellem  

 ministre og dokumenter, der udarbejdes af en myndighed til brug for sådanne  

 møder.
 Brevveksling mellem ministerier om lovgivning, herunder  

 bevillingslove.
 Dokumenter, der udarbejdes i forbindelse med  

 behandlingen af forslag til EF-vedtagelser, eller som vedrører spørgsmål om  

 fortolkningen eller opfyldelsen af fællesskabsretlige regler.
 4) Dokumenter, der udveksles i forbindelse med, at  

 en  

 myndighed udfører  

 sekretariatsopgaver for en anden myndighed.
 5) Myndigheders brevveksling med sagkyndige til brug  

 i  

 retssager eller ved overvejelse af,  

 om retssag bør føres.
6) Materiale, der tilvejebringes som grundlag for  

 udarbejdelse af offentlig statistik eller videnskabelige undersøgelser." "  

  

 § 11.  

  

 Oplysninger i dokumenter, der er omfattet af § 7 og § 10, nr.  

 1-5, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler.
Stk. 2  


.  

  

 Vedkommende  

 minister kan efter forhandling med justitsministeren fastsætte regler om, at  

 pligten efter stk. 1 ikke skal gælde nærmere angivne grupper af sager om  

 udøvelse af faktisk forvaltningsvirksomhed." Som det fremgår af  

 offentlighedslovens § 7, nr. 1, omfatter retten til aktindsigt ikke en  

 myndigheds interne arbejdsdokumenter.
Som interne arbejdsdokumenter anses  

 bl.a.  

 dokumenter, som udarbejdes af en myndighed til eget brug ved behandlingen af  

 en  

 sag.
 Efter en gennemgang af sagens  

 akter kan det ikke give mig anledning til bemærkninger, at aktindsigt for en  

 del af dokumenternes vedkommende blev nægtet under henvisning til, at der var  

 tale om interne arbejdsdokumenter.
 Efter offentlighedslovens §  

 10, nr. 5, omfatter retten til aktindsigt heller ikke myndigheders  

 brevveksling med sagkyndige til brug for retssager.
 Bestemmelsen har til formål  

 at sikre, at det offentlige - på samme måde som en modpart - som grundlag for  

 sine overvejelser har ret til at søge den fornødne sagkyndige vejledning uden  

 adgang for andre til at gøre sig bekendt med sådanne responsa, jf. betænkning  

 nr. 325/1963, s. 67.
I den dengang verserende  

 retssag sagsøgte A's fader Handelshøjskolen i København for uberettiget  

 afskedigelse.
Jeg har ved min behandling af sagen lagt til grund, at  

 Handelshøjskolen - selv om den er organiseret som en selvejende institution -  

 må henregnes til den offentlige forvaltning.
Kammeradvokaten førte sagen  

 ved Højesteret for Handelshøjskolen.
Under ankesagens forberedelse deltog  

 Finansministeriet i drøftelser med Handelshøjskolen og med Kammeradvokaten.
Nogle af de dokumenter, der  

 befinder sig i Finansministeriet, er fotokopier af Handelshøjskolens  

 korrespondance med Kammeradvokaten til brug for retssagen.
Denne  

 korrespondance  

 kunne utvivlsomt undtages fra aktindsigt efter forvaltningslovens § 14, stk.  

 1,  

 nr. 4 (der er enslydende med offentlighedslovens § 10, nr. 5), såfremt  

 aktindsigtsbegæringen var indgivet til Handelshøjskolen.
Spørgsmålet er, om  

 videregivelsen - i kopi - til en anden myndighed, der ikke selv er part i  

 retssagen, udelukker anvendelsen af § 14, stk. 1, nr. 4 (jf. de  

 begrænsninger,  

 der følger af, at internt arbejdsmateriale afgives til udenforstående).  

 Spørgsmålet har været drøftet i den juridiske teori, jf. betænkning nr.  

 857/1978, s. 240, og den der citerede litteratur samt senest Den kommenterede  

 Offentlighedslov ved Asbjørn Jensen m.fl. (1986), s. 142. Uden at jeg i  

 øvrigt  

 finder anledning til at udtale mig generelt om spørgsmålet, er det min  

 opfattelse, at korrespondancen i dette tilfælde fortsat -af Handelshøjskolen  

 -  

 vil kunne undtages fra aktindsigt efter § 14, stk. 1, nr. 4, selv om den er  

 sendt i kopi til Finansministeriet.
Herefter anser jeg det for ubetænkeligt  

 at  

 anerkende, at Finansministeriet var berettiget til at undtage de modtagne  

 kopier af denne korrespondance fra aktindsigt i henhold til  

 offentlighedslovens § 10, nr. 5.
 Andre af de dokumenter, der  

 befinder sig i Finansministeriet, er den korrespondance, der har været ført  

 direkte mellem Kammeradvokaten og Finansministeriet henholdsvis  

 Handelshøjskolen og Finansministeriet.
 Afgørelsen af, om disse  

 dokumenter skulle udleveres, skulle som anført træffes på grundlag af  

 offentlighedslovens § 10, nr. 5.
Bestemmelsen undtager myndigheders  

 brevveksling med  

  

 sagkyndige  

 fra aktindsigt.
Der er efter forarbejderne  

 fortrinsvis tænkt på udtalelser, der indhentes fra andre sagkyndige end  

 administrative myndigheder.
Brevveksling mellem offentlige myndigheder,  

 herunder ministerier, falder normalt uden for bestemmelsens  

 anvendelsesområde,  

 jf.
Folketingstidende 1984/1985, tillæg A, sp. 371, jf. betænkning nr.  

 857/1978, s. 239.
Det er dog i betænkning nr.  

 857/1978, s. 239, anført, at "... udtalelser i det angivne øjemed fra  

 offentlige myndigheder, der er etableret som særligt sagkyndige rådgivende  

 organer som f.eks.
Retslægerådet .. (må) antages at være omfattet af  

 undtagelsesbestemmelsen ... I et vist begrænset omfang gælder dette dog  

 muligvis også andre offentlige myndigheder, der er i besiddelse af en særlig  

 faglig ekspertise, og som over for sideordnede eller underordnede myndigheder  

 udøver rådgivningsvirksomhed på tilsvarende måde som private  

 konsulentfirmaer,  

 advokater o.s.v. ..." Til illustration anfører betænkningen, at  

 Justitsministeriets  

 lovafdelings responderende virksomhed i forhold til andre ministerier  

 vedrørende tvivlsomme juridiske spørgsmål er blevet anset for omfattet af den  

 tilsvarende bestemmelse i partsoffentlighedsloven af 1964.
 Som det fremgår, vil  

 dokumenter udarbejdet i forbindelse med en offentlig myndigheds bistand til  

 en  

 anden offentlig myndighed (til brug for en retssag) undtagelsesvis kunne  

 undtages fra aktindsigt efter forvaltningslovens § 14, stk. 1, nr. 4, eller  

 offentlighedslovens § 10, nr. 5. Det er herved en betingelse, at myndigheden  

 -ud over at besidde en særlig ekspertise - udøver en rådgivningsvirksomhed,  

 der kan sidestilles med den rådgivning, der ydes af advokater, private  

 konsulentfirmaer o.s.v.
Finansministeriet er  

 ressortmyndighed i personalesager/tjenestemandssager, og Finansministeriets  

 Administrations- og Personaledepartement er således den centrale myndighed  

 for  

 behandlingen af sager om løn- og andre ansættelsesvilkår for personale i  

 staten.
For så vidt angår tjenestemandsansat personale følger dette af  

 tjenestemandsloven  

 af 1969, og for overenskomstansattes vedkommende af Statsministeriets  

 bekendtgørelse nr. 21 af 11. januar 1973. Finansministeriet udøver som  

 særligt  

 sagkyndigt organ en udstrakt rådgivningsvirksomhed i forhold til den øvrige  

 del af statsforvaltningen i personaleretlige spørgsmål.
Brevveksling mellem  

 Finansministeriet og Kammeradvokaten og flere andre myndigheder som et led i  

 en sådan personaleretlig rådgivningsvirksomhed og med henblik på de formål,  

 der er angivet i offentlighedslovens § 10, nr. 5, må efter min mening  

 sidestilles med responderende udtalelser fra Justitsministeriets lovafdeling  

 og følgelig kunne undtages fra aktindsigt.
Den heromhandlede  

 korrespondance blev ført mellem Kammeradvokaten og Finansministeriet samt  

 mellem Finansministeriet og Handelshøjskolen med direkte sigte på retssagen  

 mellem Deres fader og højskolen, og må efter min mening anses for ført som et  

 led i ministeriets personaleretlige rådgivningsvirksomhed.
Brevvekslingen må  

 på denne baggrund anses for omfattet af § 10, nr. 5, i offentlighedsloven, og  

 jeg har derfor ikke grundlag for at kritisere ministeriets afslag på  

 aktindsigt  

 i disse dokumenter.
 Sammenfattende er det min  

 opfattelse, at Finansministeriets afslag på at meddele aktindsigt ikke  

 indholdsmæssigt giver mig grundlag for kritik.
