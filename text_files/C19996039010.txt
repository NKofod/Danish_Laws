 Cirkulæreskrivelse om meddelelse om  

 udbetaling af feriedagpenge til et fuldtidsforsikret medlem, der arbejder  

 på nedsat tid uden at modtage supplerende dagpenge.
 Kommentar m.v.:
 Det kan ikke i sig selv begrunde, at et deltidsbeskæftiget medlem  

 ikke kan få feriedagpenge som fuldtidsforsikret, at medlemmet har  

 frasagt sig retten til supplerende dagpenge.
 Meddelelse om afgørelsen:
 Et fuldtidsforsikret medlem, der arbejdede 29 ½ om ugen med mulighed for  

 merarbejde, søgte om feriedagpenge.
Medlemmet havde over for kassen oplyst, at han på daværende  

 tidspunkt havde truffet beslutning om, at han ikke ønskede at  

 stå til rådighed for et fuldtids-arbejde.
Han var glad for sit  

 nuværende arbejde, hvorfor han ikke ønskede at forlade dette til  

 fordel for et fuldtidsarbejde.
 Han ønskede fortsat at være fuldtidsforsikret, og han var  

 fortsat tilmeldt Arbejdsformidlingen.
 Direktoratet tiltrådte kassens afgørelse om, at medlemmet  

 ikke opfyldte betingelserne for at modtage feriedagpenge, da medlemmet som  

 fuldtidsforsikret med arbejde på nedsat tid havde valgt ikke  

 længere at stå til rådighed for formidlet  

 fuldtidsbeskæftigelse og modtage supplerende dagpenge, men havde  

 forbeholdt sin arbejdskraft for en bestemt arbejdsgiver.
 Direktoratet fandt derfor, at medlemmet ikke ville være berettiget  

 til dagpenge ved ledighed i tilfælde af en afskedigelse eller en  

 midlertidig virksomheds-lukning.
I klagen til Arbejdsmarkedets Ankenævn anførte medlemmet  

 bl.a., at han var personligt tilmeldt Arbejdsformidlingen og stod til  

 rådighed for fuldtidsarbejde.
I tilfælde af, at han blev  

 afskediget fra sit nuværende arbejde, var han villig til at tage et  

 fuldtidsarbejde.
 Arbejdsmarkedets Ankenævn ændrede direktoratets  

 afgørelse og fandt, at medlemmet var berettiget til feriedagpenge.
 Ankenævnet lagde vægt på, at det forhold, at medlemmet  

 havde valgt at arbejde på nedsat tid hos sin nuværende  

 arbejdsgiver uden at modtage supplerende dagpenge, ikke i sig selv kunne  

 begrunde, at han i tilfælde af ledighed fra dette arbejde ikke ville  

 kunne anses for at stå til rådighed for fuldtidsarbejde.
 Ankenævnet lagde endvidere vægt på medlemmets egne  

 oplysninger om, at såfremt han blev fyret fra sit arbejde, var han  

 villig til at tage fuldtidsarbejde.
