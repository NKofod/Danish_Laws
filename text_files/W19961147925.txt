Arbejdsmark.bidrag-ambassadeansat Reference: AMFL § 7, stk. 1, litra a samt § 8, stk. 1, litra a.
KSL §  

 44 Personer, der modtager løn fra ambassader, internationale  

 organisationer og udenlandske virksomheder, er principielt bidragspligtige  

 efter AMFL § 7, stk. 1.
Lønnen udbetales imidlertid som B-indkomst efter KSL § 44 og er  

 derfor ikke omfattet af AMFL § 8, stk. 1, litra a, som alene omfatter  

 løn som nævnt i KSL § 43, stk. 1. Lønnen er heller ikke  

 omfat tet af AMFL § 8, stk. 1, litra e, da den er optjent i et  

 ansættelsesforhold.
Der er således ikke hjemmel til at  

 opkræve arbejdsmarkedsbidrag af de nævnte  

 lønindkomster.
Der var i § 4, stk. 2, i bekendtgørelse nr. 827 af 20. september  

 1994 om arbejdsmarkedsbidrag, fastsat beregnings- og opkrævningsregler  

 for løn, der udbetaltes af arbejdsgivere uden hjemting her i landet.  

 Bestemmelsen blev ophævet ved bekendtgørelse nr. 636 af 20. juli  

 1995 som følge af den manglende lovhjemmel.
Ambassader og  

 internationale organisationer har ikke opkrævet bidrag i forbindelse  

 med lønudbetalingen, men der kan efterfølgende være  

 opkrævet arbejdsmarkedsbidrag, afhængig af om lønnen er  

 indberettet i et bidragspligtigt eller et bidragsfrit felt på  

 selvangivelsen.
Skatteydere, som fejlagtigt har betalt arbejdsmarkedsbidrag af de  

 nævnte lønindkomster, har krav på at få  

 tilbagebetalt indbetalte arbejdsmarkedsbidrag, som vedrører disse  

 indkomster.
Bidraget vil være skattepligtigt, medmindre den løn,  

 bidraget er beregnet af, er objektiv skattefri.
Bidrag, som vedrører  

 1994, vil blive beskattet i 1994.
 Told og Skat kan ikke identificere de personer, der har betalt for meget i  

 bidrag for indkomståret 1994, og har derfor ikke mulighed for at  

 informere alle skatteydere direkte.
 Skatteydere, som mener at være berettiget til at få  

 tilbagebetalt arbejdsmarkedsbidrag, bør for så vidt angår  

 arbejdsmarkedsbidrag, som vedrører 1994, rette henvendelse til  

 slutligningskommunen.
 For så vidt angår arbejdsmarkedsbidrag, som vedrører  

 indkomståret 1995, vil told- og skatteregionerne udbetale bidraget,  

 uden at skatteyderen selv behøver at rette henvendelse herom.
 Told og Skat vil underrette ambassader og internationale organisationer  

 med domicil i Danmark om, at ansatte, som måtte have betalt for meget i  

 arbejdsmarkedsbidrag, har mulighed for at få bidraget  

 tilbagebetalt.
