1. Indledning Efter § 3, stk. 6, i lov om midlertidig opholdstilladelse til visse  

 personer fra det tidligere Jugoslavien m.v. som affattet ved lov nr. 425 af  

 1. juni 1994 og lov nr. 33 af 18. januar 1995 kan indenrigsministeren efter  

 forhandling med socialministeren fastsætte regler om, i hvilket omfang  

 personer, der er meddelt opholdstilladelse i medfør af denne lov, er omfattet  

 af reglerne i lov om forsikring mod følger af arbejdsskade.
De herved  

 forbundne udgifter afholdes af staten.
 Indenrigsministeren har i medfør af denne lovregel efter forhandling med  

 socialministeren udstedt bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade.
 I det følgende vil bekendtgørelsens regler blive nærmere gennemgået.
2. Baggrund for lovbestemmelsen Ved lov nr. 425 af 1. juni 1994 om ændring af lov om midlertidig  

 opholdstilladelse til visse personer fra det tidligere Jugoslavien m.v. blev  

 der indsat en lovregel om, at indenrigsministeren efter forhandling med  

 socialministeren kan fastsætte regler om, i hvilket omfang personer med  

 midlertidig opholdstilladelse under det særligt tilrettelagte trænings- og  

 arbejdsprogram er omfattet af reglerne i lov om forsikring mod følger af  

 arbejdsskade.
De herved forbundne udgifter afholdes af staten, jf. lovens §  

 3, stk. 6.
 Hensigten med denne bestemmelse er bl.a. at skabe det fornødne retlige  

 grundlag for, at der kunne etableres følordninger, hvor en person med  

 midlertidig opholdstilladelse får en vis mulighed for at opretholde sine  

 praktiske færdigheder ved at blive knyttet til en eller flere personer på en  

 arbejdsplads og her »kigge over skulderen« og eventuelt fungere som  

 ulønnet medhjælp.
 Det bemærkes herved, at der i lov om midlertidig opholdstilladelse til  

 visse personer fra det tidligere Jugoslavien m.v. er åbnet mulighed for, at  

 personer med midlertidig opholdstilladelse, selv om de ikke har  

 arbejdstilladelse, kan tage beskæftigelse i forbindelse med et særligt  

 trænings- og arbejdsprogram, jf. lovens § 3, stk. 3.
 Baggrunden for denne bestemmelse er bl.a., at praktikanter efter  

 Arbejdsskadestyrelsens praksis alene antages at være omfattet af de gældende  

 regler i lov om forsikring mod følger af arbejdsskade, såfremt praktikanten  

 enten direkte erstatter anden arbejdskraft eller på anden måde bidrager til  

 virksomhedens produktion i et ikke uvæsentligt omfang (nyttekriteriet). En  

 person med midlertidig opholdstilladelse, som deltager i et særligt  

 tilrettelagt trænings- og arbejdsprogram, vil følgelig alene under disse  

 betingelser blive omfattet af lov om forsikring mod følger af arbejdsskade.
 Ved lov nr. 33 af 18. januar 1995 om ændring af udlændingeloven,  

 lov om midlertidig opholdstilladelse til visse personer fra det tidligere  

 Jugoslavien m.v. og lov om social bistand blev bemyndigelsesbestemmelsen i §  

 3, stk. 6, i lov om midlertidig opholdstilladelse til visse personer fra det  

 tidligere Jugoslavien m.v. udvidet til at gælde alle personer, der er meddelt  

 opholdstilladelse efter denne lov.
 Hensigten med denne udvidelse af bemyndigelsesbestemmelsen er at skabe  

 mulighed for at fastsætte regler om, at personer med midlertidig  

 opholdstilladelse, der udfører opgaver i forbindelse med driften af det  

 indkvarteringscenter, hvor vedkommende er indkvarteret, eller den  

 undervisning, som udbydes der, (selvaktivering) er omfattet af lov om  

 forsikring mod følger af arbejdsskade.
 Efter § 3, stk. 1, i lov om midlertidig opholdstilladelse til visse  

 personer fra det tidligere Jugoslavien m.v. må personer fra det tidligere  

 Jugoslavien med midlertidig opholdstilladelse udføre opgaver i forbindelse  

 med driften af det indkvarteringscenter, hvor vedkommende er indkvarteret,  

 samt medvirke ved den undervisning, der tilbydes efter § 5.
 Baggrunden for ønsket om fastsættelse af administrative retningslinier i  

 disse relationer er, at det efter lov om forsikring mod følger af  

 arbejdsskade § 1 er en betingelse, at skadelidte skal være antaget til at  

 udføre arbejde i en arbejdsgivers tjeneste, og at det efter  

 Arbejdsskadestyrelsens praksis i situationer, hvor der er et vist  

 interessesammenfald imellem yder og modtager af tjenesteydelsen, vil være  

 afgørende, om arbejdet ligger ud over de naturlige pligter som forenings-  

 eller familiemedlem, og efter sin karakter ellers skulle udføres af personer,  

 der mod løn var antaget hertil.
 Personer med midlertidig opholdstilladelse, som udfører  

 arbejdspladslignende opgaver som led i selvaktiveringsordningen, ville  

 således kun under disse betingelser være omfattet af de gældende regler i lov  

 om forsikring mod følger af arbejdsskade.
 Det er endvidere hensigten at udnytte bemyndigelsen til at fastsætte  

 regler om, at personer med midlertidig opholdstilladelse, der gennemfører et  

 praktikforløb som en nødvendig del af uddannelsen, eller som modtager  

 undervisning under arbejdspladslignende forhold, stilles, som om de var  

 omfattet af lov om forsikring mod følger af arbejdsskade.
 Baggrunden for ønsket om fastsættelse af administrative retningslinier i  

 disse relationer er, at det efter lov om forsikring mod følger af  

 arbejdsskade § 1 er en betingelse, at skadelidte er antaget til at udføre  

 arbejde i en arbejdsgivers tjeneste, og at personer med midlertidig  

 opholdstilladelse derfor kun under denne betingelse ville være omfattet af de  

 gældende regler i lov om forsikring mod følger af arbejdsskade.
 3. Den forsikrede personkreds: Personer fra det  

 tidligere Jugoslavien med midlertidig opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v.
 Efter §§ 1- 4 i bekendtgørelse nr. 545 af 29. juni 1995 om, i hvilket  

 omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade er det en grundbetingelse for dækning efter denne  

 bekendtgørelse, at skadelidte er en person, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v.
Den personkreds, som efter bekendtgørelsen er forsikret efter lov om  

 forsikring mod følger af arbejdsskade, omfatter herefter alene personer med  

 midlertidig opholdstilladelse, som Direktoratet for Udlændinge har udstedt i  

 medfør af lov om midlertidig opholdstilladelse til visse personer fra det  

 tidligere Jugoslavien m.v.
Personer med opholdstilladelse i henhold til  

 udlændingeloven eller personer, der uden at have opholdstilladelse har  

 lovligt ophold her i landet, fx. asylansøgere, er ikke omfattet af dækningen.
Direktoratet for Udlændinge har i 1995 påbegyndt asylsagsbehandlingen af  

 asylansøgninger, der er indgivet af personer med midlertidig  

 opholdstilladelse.
Såfremt Direktoratet for Udlændinge som første instans  

 eller Flygtningenævnet som anden instans meddeler en person med midlertidig  

 opholdstilladelse efter bestemmelserne i lov om midlertidig opholdstilladelse  

 til visse personer fra det tidligere Jugoslavien m.v. opholdstilladelse efter  

 udlændingelovens § 7 (asyl), vil vedkommende ikke længere være  

 omfattet af dækningen efter denne bekendtgørelse.
 Såfremt Direktoratet for Udlændinge og Flygtningenævnet meddeler en person  

 med midlertidig opholdstilladelse efter bestemmelserne i lov om midlertidig  

 opholdstilladelse til visse personer fra det tidligere Jugoslavien m.v.  

 endeligt afslag på asyl efter udlændingelovens § 7, vil vedkommende, hvis man  

 finder, at den pågældende fortsat på grund af krigshandlinger eller lignende  

 uroligheder i hjemlandet har behov for midlertidig beskyttelse her i landet,  

 få opholdstilladelse efter udlændingelovens § 9, stk. 2, nr. 5. Såfremt en  

 person med midlertidig opholdstilladelse efter bestemmelserne i lov om  

 midlertidig opholdstilladelse til visse personer fra det tidligere  

 Jugoslavien m.v. meddeles opholdstilladelse efter udlændingelovens § 9, stk.  

 2, nr. 5, vil vedkommende ikke længere være omfattet af dækningen  

 efter denne bekendtgørelse.
 Opmærksomheden må her henledes på, at det er vedkommendes opholdsstatus på  

 skadestidspunktet, der er afgørende, jf. nærmere § 10, stk. 2, i denne  

 bekendtgørelse.
Det er ikke nogen betingelse for dækning efter denne bekendtgørelse, at en  

 person med midlertidig opholdstilladelse efter bestemmelserne i lov om  

 midlertidig opholdstilladelse til visse personer fra det tidligere  

 Jugoslavien m.v. er indkvarteret på et af de særlige indkvarteringscentre for  

 denne persongruppe.
En person med midlertidig opholdstilladelse efter  

 bestemmelserne i lov om midlertidig opholdstilladelse til visse personer fra  

 det tidligere Jugoslavien m.v., der i medfør af § 7 a, stk. 1, eller stk. 2,  

 i lov om midlertidig opholdstilladelse til visse personer fra det tidligere  

 Jugoslavien m.v. er privat indkvarteret eller har taget ophold i en af  

 Direktoratet for Udlændinge godkendt bolig (satellitbolig), vil være omfattet  

 af reglerne i lov om forsikring mod følger af arbejdsskade, såfremt  

 betingelserne herfor i § 1 og § 4 i denne bekendtgørelse i øvrigt er opfyldt.
 Skadelidtes opholdsstatus bør i almindelighed fremgå af skadesanmeldelsen,  

 som efter bekendtgørelsens § 8 foretages gennem Dansk Røde Kors eller Dansk  

 Flygtningehjælp.
Såvel Dansk Flygtningehjælp som Dansk Røde Kors vil normalt være i  

 besiddelse af oplysninger om skadelidtes opholdsstatus.
I tvivlstilfælde kan  

 der rettes henvendelse til Direktoratet for Udlændinge.
4. Betingelser for dækning 4.1. Personer med midlertidig opholdstilladelse i et særligt trænings- og  

 arbejdsprogram Efter § 1, stk. 1 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, er en person fra det tidligere Jugoslavien med midlertidig  

 opholdstilladelse, der efter lovens § 3, stk. 3, 1. pkt., har taget  

 beskæftigelse i forbindelse med et særligt tilrettelagt trænings- og  

 arbejdsprogram, forsikret efter lov om forsikring mod følger af arbejdsskade  

 mod skade, der skyldes praktikken eller de forhold, hvorunder denne del  

 foregår.
 Dækningen efter bekendtgørelsens § 1 omfatter alene personer med  

 midlertidig opholdstilladelse, som tager beskæftigelse i forbindelse med et  

 særligt tilrettelagt trænings- og arbejdsprogram.
 Trænings- og arbejdsprogrammet kan efter bemærkningerne til lovforslaget  

 til lov nr. 425 af 1. juni 1994 iværksættes på tre forskellige måder:
 - et særskilt tilrettelagt undervisningsprogram for en given faggruppe,  

 der sigter mod at vedligeholde og udbygge den teoretiske faglige kunnen,  

 eventuelt således at institutions/virksomhedsbesøg indgår i projektet.
 - en følordning, hvor en person med midlertidig opholdstilladelse får en  

 vis mulighed for at opretholde sine praktiske færdigheder ved at blive  

 knyttet til en eller flere personer på en arbejdsplads og her »kigge  

 over skulderen« og eventuelt fungere som ulønnet medhjælp.
 - et træningsforløb, som indeholder elementer af både teoretisk og  

 praktisk karakter, der ligeledes har til formål at vedligeholde og udbygge  

 den faglige kunnen.
 Det må her understreges, at dækningen efter bekendtgørelsen alene omfatter  

 følordninger samt den praktiske del af et kombineret teoretisk og praktisk  

 træningsforløb, hvor der er tale om, at en person med midlertidig  

 opholdstilladelse udfører beskæftigelse eller beskæftigelseslignende  

 funktioner.
 Derimod omfatter dækningen efter bekendtgørelsen ikke det rent teoretiske  

 undervisningsforløb eller den teoretiske del af en kombineret teoretisk og  

 praktisk undervisning, hvor der er tale om, at en person med midlertidig  

 opholdstilladelse modtager undervisning.
 I sådanne situationer skal vurderingen af, om en person er forsikret efter  

 reglerne i lov om forsikring mod følger af arbejdsskade, foretages efter de  

 sædvanlige regler: En skole- eller uddannelsessøgende er som hovedregel ikke  

 arbejdstager ved den skole, hvor vedkommende modtager undervisning, men kan i  

 særlige situationer alligevel anses for omfattet af lov om forsikring mod  

 følger af arbejdsskade, jf. nærmere Arbejdsskadestyrelsens vejledning af 25.  

 november 1992 om erstatningsordninger for skole- og uddannelsessøgende.
 En person, der er meddelt opholdstilladelse efter lov om midlertidig  

 opholdstilladelse til visse personer fra det tidligere Jugoslavien m.v., og  

 som under arbejdspladslignende forhold modtager undervisning, der tilbydes  

 efter lovens § 5, er omfattet af reglerne i lov om forsikring mod følger af  

 arbejdsskade for så vidt angår skader, der skyldes modtagelsen af den  

 pågældende undervisning eller de forhold, hvorunder denne foregår.
Det bør i almindelighed fremgå af skadesanmeldelsen, som efter  

 bekendtgørelsens § 8 foretages gennem Dansk Røde Kors eller Dansk  

 Flygtningehjælp, hvorvidt skaden er sket under et praktisk eller teoretisk  

 træningsforløb.
Dansk Flygtningehjælp vil i almindelighed være i besiddelse  

 af oplysninger om de faktiske forhold.
I tvivlstilfælde må  

 Arbejdsskadestyrelsen træffe særskilt afgørelse om, hvorvidt skaden er sket  

 under en teoretisk eller praktisk del af træningsforløbet.
Er skaden sket  

 under en teoretisk del af træningsforløbet, men er undervisningen sket under  

 arbejdspladslignende vilkår, vil der være mulighed for dækning efter  

 bekendtgørelsens § 4.
Efter lovens § 3, stk. 3, 3. pkt., må en person med midlertidig  

 opholdstilladelse tage lønnet beskæftigelse, såfremt den pågældende stilling  

 har været udbudt gennem arbejdsformidlingen, relevante fagblade eller på  

 lignende måde i 3 måneder uden at være blevet besat.
Denne personkreds vil  

 heller ikke være omfattet af bekendtgørelsens dækning, men vil til gengæld  

 som følge af, at der er tale om et egentligt ansættelsesforhold, i  

 almindelighed være omfattet af arbejdsskadeforsikringsloven.
Efter bekendtgørelsens § 1, stk. 2, er det endvidere en betingelse  

 for dækning, at praktikopholdet har været godkendt af Dansk Flygtningehjælp.  

 Dette indebærer ikke, at Dansk Flygtningehjælp behøver at stå som den  

 umiddelbare arrangør af praktikopholdet, men alene at Dansk Flygtningehjælp  

 har godkendt, at den pågældende person med midlertidig opholdstilladelse  

 udtages til praktikopholdet, og evt. tillige at praktikopholdet finansieres  

 af den særlige bevilling, som Dansk Flygtningehjælp ved Akt 353 af 24. juni  

 1994 har fået tildelt til dette formål.
Det bemærkes herved, at initiativerne  

 til etableringen af følordninger ud over Dansk Flygtningehjælp vil kunne  

 tages af de faglige organisationer, de enkelte virksomheder, humanitære  

 organisationer m.v.
At praktikopholdet er etableret med Dansk Flygtningehjælps godkendelse,  

 vil i almindelighed fremgå af selve praktikaftalen, der underskrives af Dansk  

 Flygtningehjælp, arbejdsgiver og praktikanten.
Det fremgår også af  

 praktikaftalen, at der er tale om et særligt trænings- og arbejdsprogram, som  

 er etableret i henhold til lov om midlertidig opholdstilladelse til visse  

 personer fra det tidligere Jugoslavien m.v.
I tvivlstilfælde kan der rettes  

 henvendelse til Dansk Flygtningehjælp.
 Der vedlægges en kopi af de af Dansk Flygtningehjælp godkendte blanketter.
4.2. Personer med midlertidig opholdstilladelse i praktik som led i  

 uddannelse Efter § 2, stk. 1 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, er en person fra det tidligere Jugoslavien med midlertidig  

 opholdstilladelse, som efter lovens § 3, stk. 3, 2. pkt., tager beskæftigelse  

 i forbindelse med et praktikophold, der indgår som led i den undervisning,  

 der tilbydes efter lovens § 5, omfattet af reglerne i lov om forsikring mod  

 følger af arbejdsskade for så vidt angår skader, der skyldes praktikopholdet  

 eller de forhold, hvorunder dette foregår.
 Dækningen efter § 2 omfatter alene personer med midlertidig  

 opholdstilladelse, som tager beskæftigelse i forbindelse med et  

 praktikophold, der indgår som led i den undervisning, der tilbydes efter § 5  

 i lov om midlertidig opholdstilladelse m.v.
 Dækningen efter § 2 omfatter alene skader under et praktikophold og ikke  

 skader i forbindelse med selve undervisningen, heller ikke selv om  

 undervisningen måtte være af praktisk karakter, sml. bekendtgørelsens § 4 om  

 undervisning under arbejdspladslignende forhold.
Dækningen efter § 2 omfatter alene skader under et praktikophold, der  

 indgår som et led i undervisningen.
Dette gælder, hvad enten praktikopholdet  

 er obligatorisk eller valgfrit som et led i uddannelsen.
Praktikopholdet skal  

 derfor være godkendt af vedkommende undervisningsinstitution, jf. § 2, stk.  

 2.
 Undervisningen skal være tilbudt i medfør af lov om midlertidig  

 opholdstilladelse til visse personer fra det tidligere Jugoslavien m.v. § 5,  

 dvs. undervisningen skal være iværksat af Dansk Flygtningehjælp eller med  

 Dansk Flygtningehjælps godkendelse, jf. bekendtgørelsens § 2, stk. 2.
 Det bør i almindelighed fremgå af skadesanmeldelsen, som efter  

 bekendtgørelsens § 8 foretages gennem Dansk Røde Kors eller Dansk  

 Flygtningehjælp, hvorvidt skaden er sket under et praktikophold i forbindelse  

 med undervisning, som er udbudt i medfør af § 5. Dansk Flygtningehjælp vil i  

 almindelighed være i besiddelse af oplysning herom.
 Efter bekendtgørelsens § 2, stk. 2 , er det en betingelse for  

 dækning efter stk. 1, at undervisningen er godkendt af Dansk Flygtningehjælp,  

 og at praktikopholdet er godkendt af vedkommende undervisningsinstitution.  

 Bestemmelsen er en præcisering af de betingelser, som følger af § 2, stk. 1,  

 hvortil henvises.
4.3. Personer med midlertidig opholdstilladelse under udførelsen af  

 opgaver i forbindelse med driften og undervisningen på indkvarteringscentrene  

 (selvaktivering) Efter § 3, stk. 1 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, er en person fra det tidligere Jugoslavien med midlertidig  

 opholdstilladelse, som efter lovens § 3, stk. 1, udfører opgaver i  

 forbindelse med driften af det indkvarteringscenter, hvor vedkommende er  

 indkvarteret, eller medvirker ved gennemførelsen af den undervisning, der  

 tilbydes efter lovens § 5, efter de nærmere regler i stk. 2-3 omfattet af  

 reglerne i lov om forsikring mod følger af arbejdsskade for så vidt angår  

 skader, der skyldes udførelsen af den pågældende opgave eller de forhold,  

 hvorunder denne foregår.
 Efter § 3, stk. 1, i lov om midlertidig opholdstilladelse til visse  

 personer fra det tidligere Jugoslavien m.v. må personer med midlertidig  

 opholdstilladelse udføre opgaver i forbindelse med driften af det  

 indkvarteringscenter, hvor vedkommende er indkvarteret, samt medvirke ved den  

 undervisning, der tilbydes efter § 5.
 Efter § 7, stk. 3, 1. pkt., har personer med midlertidig opholdstilladelse  

 pligt til at medvirke ved udførelsen af de nødvendige opgaver i forbindelse  

 med drif ten af det indkvarteringscenter, hvor vedkommende er indkvarteret.
 Indenrigsministeren har ved bekendtgørelse nr. 138 af 28. februar 1994  

 udstedt nærmere retningslinier om beboernes opgaver og beboerråd på  

 indkvarteringscentre for personer fra det tidligere Jugoslavien med  

 midlertidig opholdstilladelse.
 Efter bekendtgørelse nr. 138 af 28. februar 1994 kan de opgaver, som  

 beboerne skal eller kan udføre i forbindelse med indkvarteringscentrets drift  

 og undervisningen, inddeles i tre grupper:
 § 1  omhandler nødvendige opgaver i forbindelse med  

 driften af indkvarteringscentret, såsom:
 Dansk Røde Kors er ansvarlig for tilrettelæggelsen og gennemførelsen af  

 disse opgaver, men beboerrådet kan inden for de rammer, Dansk Røde Kors  

 fastsætter, forestå tilrettelæggelsen af disse opgaver, jf. §§ 5 og 15 i  

 bekendtgørelse nr. 138 af 28. februar 1994.
 § 2  omhandler medvirken til gennemførelsen af  

 undervisningen af børn og voksne, der tilbydes efter § 5 i lov om midlertidig  

 opholdstilladelse til visse personer fra det tidligere Jugoslavien m.v.
 Dansk Flygtningehjælp er ansvarlig for tilrettelæggelsen og gennemførelsen  

 af undervisningen, men beboerrådet medvirker inden for de rammer, Dansk  

 Flygtningehjælp fastsætter, ved tilrettelæggelsen af undervisningen, jf. §§ 6  

 og 19 i bekendtgørelse nr. 138 af 28. februar 1994.
 § 3  omhandler andre ikke-nødvendige opgaver i  

 forbindelse med driften af indkvarteringscentret, herunder forbedringer af  

 indkvarteringscentret, sociale og kulturelle aktiviteter, børnepasning og  

 sundhedshygiejniske opgaver, hvortil der efter lovgivningen ikke kræves  

 særlig autorisation eller godkendelse.
 Beboerrådet kan med bistand fra Dansk Røde Kors og inden for de rammer,  

 Dansk Røde Kors fastsætter, forestå tilrettelæggelsen af de ikke-nødvendige  

 opgaver i forbindelse med driften af indkvarteringscentret, jf. §§ 7 og 16 i  

 bekendtgørelsen nr. 138 af 28. februar 1994.
 Efter bekendtgørelsens § 3, stk. 2 , omfatter dækning efter lov om  

 forsikring mod følger af arbejdsskade opgaver, der er omfattet af § 1, nr.  

 3-5, i bekendtgørelse nr. 138 af 28. februar 1994 om beboernes opgaver og  

 beboerråd på indkvarteringscentre for personer fra det tidligere Jugoslavien  

 med midlertidig opholdstilladelse, og som er organiseret af Dansk Røde Kors,  

 det på centret valgte beboerråd eller et af beboerrådet nedsat udvalg.
 Efter bekendtgørelsens § 3, stk. 2, er der tale om to betingelser for  

 dækning:
 Det er ikke noget krav for dækning, at Dansk Røde Kors, beboerrådet eller  

 et beboerråds udvalg har organiseret opgaven i overensstemmelse med de  

 kompetence- og procedureregler, der er fastsat i bekendtgørelse nr. 138 af  

 28. februar 1994. Afgørende er, hvem der faktisk har organiseret opgaven.
 Det bør i almindelighed fremgå af skadesanmeldelsen, som efter  

 bekendtgørelsens § 8 foretages gennem Dansk Røde Kors eller Dansk  

 Flygtningehjælp, hvorvidt skaden er sket under udførelsen af en organiseret  

 opgave, som nærmere beskrevet i § 3, stk. 2. Dansk Røde Kors vil i  

 almindelighed være i besiddelse af oplysning herom.
 Efter bekendtgørelsens § 3, stk. 3 , omfatter dækning efter lov om  

 forsikring mod følger af arbejdsskade opgaver, der er omfattet af § 2 i  

 bekendtgørelse nr. 138 af 28. februar 1994 om beboernes opgaver og beboerråd  

 på indkvarteringscentre for personer fra det tidligere Jugoslavien med  

 midlertidig opholdstilladelse, og som er organiseret af Dansk Flygtningehjælp  

 eller det på centret valgte beboerråd.
 Efter bekendtgørelsens § 3, stk. 3, er der to betingelser for dækning:
 Det er ikke noget krav for dækning, at Dansk Flygtningehjælp, beboerrådet  

 eller et beboerråds udvalg har organiseret opgaven i overensstemmelse med de  

 kompetence- og procedureregler, der er fastsat i bekendtgørelse nr. 138 af  

 28. februar 1994.
 Det bør i almindelighed fremgå af skadesanmeldelsen, som efter  

 bekendtgørelsens § 8 foretages gennem Dansk Røde Kors eller Dansk  

 Flygtningehjælp, hvorvidt skaden er sket under udførelsen af en organiseret  

 opgave, som nærmere beskrevet i § 3, stk. 3. Dansk Flygtningehjælp vil i  

 almindelighed være i besiddelse af oplysning herom.
Det bør i almindelighed fremgå af skadesanmeldelsen, som efter reglerne om  

 anmeldelse i lov om forsikring mod følger af arbejdsskade, hvorvidt skaden er  

 sket under udførelsen af en organiseret opgave, som er omfattet af § 1, nr.  

 1-2, og § 3 i bekendtgørelse nr. 138 af 28. februar 1994 om beboernes opgaver  

 og beboerråd på indkvarteringscentre for personer fra det tidligere  

 Jugoslavien med midlertidig opholdstilladelse.
Dansk Røde Kors vil i  

 almindelighed være i besiddelse af oplysning herom.
På dette faktiske  

 oplysningsgrundlag må Arbejdsskadestyrelsen træffe afgørelse om, hvorvidt der  

 efter de almindelige regler i lov om forsikring mod følger af arbejdsskade er  

 tale om en arbejds skade.
 Opgaver, der er omfattet af § 1, nr. 1-2 , og § 3 i  

 bekendtgørelse nr. 138 af 28. februar 1994 om beboernes opgaver og  

 beboerråd på indkvarteringscentre for personer fra det tidligere Jugoslavien  

 med midlertidig opholdstilladelse vil være omfattet af de almindelige  

 bestemmelser i lov om forsikring mod følger af arbejdsskade.
 Ifølge Arbejdsskadestyrelsens praksis i de situationer, hvor der er et  

 vist sammenfald imellem yder og modtager af tjenesteydelsen, herunder ved  

 udførelsen af arbejder i familieforhold eller inden for en forening, er det  

 en selvstændig betingelse for forsikringsdækning, at opgaven efter sin  

 karakter ellers skulle udføres af personer, der mod løn var antaget hertil.  

 Et sådant interessesammenfald vil typisk foreligge ved selvaktivering, hvor  

 arbejdets udførelse bliver til gavn for alle centrets beboere.
 Denne betingelse indebærer, at der i hvert enkelt tilfælde må foretages en  

 konkret vurdering af, om arbejdet ligger ud over de naturlige pligter som  

 familiemedlem eller centerbeboer, og efter sin karakter ellers skulle lønnes  

 af sædvanlig lønnet arbejdskraft.
 Det vil endvidere i almindelighed være en forudsætning, at opgaven er  

 organiseret af Dansk Røde Kors, det på centret valgte beboerråd eller et  

 beboerråds udvalg.
 Madlavning til sig selv eller familien samt rengøring af egne rum vil i  

 almindelighed ikke være omfattet af forsikringsdækningen efter denne  

 bekendtgørelse, jf. § 1, nr. 1 og 2, efter bekendtgørelse nr. 138 af 28.  

 februar 1995. Omvendt vil forbedringer af indkvarteringscenteret, som nævnt i  

 samme bekendtgørelses § 3, ofte være omfattet.
4.4. Personer med midlertidig opholdstilladelse, der modtager  

 undervisning under arbejdspladslignende forhold Efter § 4, stk. 1 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, er en person, der er meddelt opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v., og som under arbejdspladslignende forhold modtager  

 undervisning, der tilbydes efter denne lov, omfattet af reglerne i lov om  

 forsikring mod følger af arbejdsskade for så vidt angår skader, der skyldes  

 modtagelsen af den pågældende undervisning eller de forhold, hvorunder denne  

 foregår.
 Bekendtgørelsens § 4, stk. 1, indeholder en særlig bestemmelse om  

 forsikringsdækning efter lov om forsikring mod følger af arbejdsskade, som  

 gælder personer med midlertidig opholdstilladelse, som modtager undervisning.
 Det er en betingelse for forsikringsdækningen, at den modtagne  

 undervisning tilbydes i medfør af lov om midlertidig opholdstilladelse til  

 visse personer fra det tidligere Jugoslavien m.v., dvs. undervisningen skal  

 være iværksat af Dansk Flygtningehjælp eller en ekstern institution efter  

 forudgående aftale med Dansk Flygtningehjælp.
Den modtagne undervisning vil kunne være tilbudt i medfør af et særskilt  

 undervisningsprogram, som iværksættes efter § 5 i lov om midlertidig  

 opholdstilladelse til visse personer fra det tidligere Jugoslavien m.v., men  

 vil også kunne være en teoretisk del af et trænings- og arbejdsprogram, som  

 iværksættes efter § 3 i lov om midlertidig opholdstilladelse til visse  

 personer fra det tidligere Jugoslavien m.v.
Det bemærkes, at alene den  

 praktiske del af trænings- og arbejdsprogrammet vil være omfattet af  

 forsikringsdækningen efter bekendtgørelsens § 1.
Forsikringsdækningen omfatter endvidere kun undervisning, som tilbydes  

 under arbejdspladslignende vilkår.
Betingelsen svarer til bestemmelserne i  

 lov om erhvervsuddannelser § 66, stk. 2, lov om landbrugsuddannelser § 19,  

 stk. 2, og lov om de erhvervsgymnasiale uddannelser til højere handelseksamen  

 og højere teknisk eksamen § 22.
 Efter bekendtgørelsens § 4, stk. 2 , er det en betingelse for  

 forsikringsdækning efter stk. 1, at den i stk. 1 omhandlede undervisning er  

 godkendt af Dansk Flygtningehjælp.
Det bør i almindelighed fremgå af skadesanmeldelsen, som efter  

 bekendtgørelsens § 8 foretages gennem Dansk Røde Kors eller Dansk  

 Flygtningehjælp, hvorvidt skaden er sket under modtagelsen af undervisning,  

 der tilbydes efter lov om midlertidig opholdstilladelse til visse personer  

 fra det tidligere Jugoslavien m.v. § 5, og som er godkendt af Dansk  

 Flygtningehjælp.
Dansk Flygtningehjælp vil i almindelighed være i besiddelse  

 af oplysning herom.
 I anmeldelsen skal der være oplysning om, hvorvidt undervisningen er  

 modtaget under arbejdspladslignende forhold, jf. bekendtgørelsens § 8, stk.  

 2.
5. De forsikrede skader Det er en grundbetingelse efter bekendtgørelsens §§ 1- 4, at personer med  

 midlertidig opholdstilladelse under de i bekendtgørelsen nævnte betingelser  

 alene er forsikret mod skade, der - afhængig af hvilken aktivitet de  

 pågældende personer udfører - skyldes den praktiske del af trænings- og  

 arbejdsprogrammet (§ 1), praktikopholdet (§ 2), udførelsen af opgaven (§ 3)  

 eller modtagelsen af undervisningen (§ 4) eller de forhold, hvorunder dette  

 foregår.
Vurderingen af, om der foreligger en skade, som er forsikringsdækket efter  

 bekendtgørelsen, skal foretages efter samme retningslinier som efter § 9 i  

 lov om forsikring mod følger af arbejdsskade.
Man skal dog her være opmærksom  

 på, at skaden skal være forvoldt af praktikken/opgaven/undervisningen eller  

 de forhold, hvorunder den foregår, og ikke af arbejdet eller de forhold,  

 hvorunder dette foregår.
Ved begrebet »skade« i bekendtgørelsens forstand må herefter  

 forstås dels et ulykkestilfælde, jf. § 9, stk. 1, nr. 1, dels en skadelig  

 påvirkning af højst 5 dages varighed, jf. § 9, stk. 1, nr. 2, dels en  

 erhvervssygdom, jf. § 9, stk. 1, nr. 3. Ved ulykkestilfælde må efter  

 Arbejdsskadestyrelsens praksis forstås en udefra kommende, af den forsikredes  

 vilje uafhængig, pludselig indtrædende begivenhed, der har skadelig  

 påvirkning af sikredes helbredstilstand til følge.
Der kan her henvises til  

 Arbejdsskadestyrelsens praksis vedrørende den medicinske anerkendelse af  

 skaden.
6. Forsikringsydelserne Når der foreligger en skade, som har ramt den forsikringsberettigede  

 personkreds, jf. vejledningens afsnit 3, hvor betingelserne for  

 forsikringsdækning er til stede, jf. vejledningens afsnit 4, og som må  

 anerkendes som en erstatningsberettiget skade, jf. vejledningens afsnit 5,  

 udbetales der erstatning efter de almindelige regler i lov om forsikring mod  

 følger af arbejdsskade, jf. lovens kapitel 5 om ydelserne, kap. 6 om  

 årslønsfastsættelsen samt kap. 7 om erstatningsforvaltning og  

 erstatningsudbetaling.
 Det bemærkes herved, at bekendtgørelsens § 9 indeholder en  

 almindelig regel om, at reglerne i lov om forsikring mod følger af  

 arbejdsskade, finder tilsvarende anvendelse for så vidt andet ikke følger af  

 bekendtgørelsens §§ 1-8.
 De ydelser, som kommer til udbetaling, vil være, jf. lov om forsikring mod  

 følger af arbejdsskade § 25:
 Med hensyn til betaling af udgifter til sygehusbehandling, optræning og  

 hjælpemidler m.m. er der efter lov om forsikring mod følger af arbejdsskade §  

 30 givet en nærmere angivelse af, under hvilke betingelser udgifter til  

 sygebehandling, optræning, jf. stk. 1, anskaffelse af proteser, briller og  

 lignende hjælpemidler samt sygevogne, jf. stk. 2, vil kunne afholdes efter  

 lov om forsikring mod følger af arbejdsskade.
 Opmærksomheden må imidlertid henledes på, at sådanne udgifter under de  

 betingelser, der er nævnt i § 6 i lov om midlertidig opholdstilladelse til  

 visse personer fra det tidligere Jugoslavien m.v., i forvejen vil kunne  

 betales af Sundhedsministeriet eller Direktoratet for Udlændinge.
Efter § 6, stk. 1, i lov om midlertidig opholdstilladelse til visse  

 personer fra det tidligere Jugoslavien m.v. har en person med midlertidig  

 opholdstilladelse ret til sygehusbehandling af de sygdomme eller lidelser,  

 der har dannet grundlag for meddelelse af opholdstilladelse.
Udgifterne  

 hertil afholdes af Sundhedsministeriet.
Bestemmelsen får relevans for  

 personer, som er inviteret her til landet med henblik på lægelig behandling i  

 medfør af § 1 i lov om midlertidig opholdstilladelse til visse personer fra  

 det tidligere Jugoslavien m.v.
Efter § 6, stk. 2, i lov om midlertidig opholdstilladelse til visse  

 personer fra det tidligere Jugoslavien m.v. har en person med midlertidig  

 opholdstilladelse ret til sygehusbehandling og lægelig behandling af andre  

 sygdomme og lidelser.
Udgifterne afholdes af Direktoratet for Udlændinge.
 Der opstår således det problem, om ydelsen eller lov om forsikring mod  

 følger af arbejdsskade er subsidiær i forhold til den sundhedsmæssige  

 bistand, som vil kunne afholdes efter lov om midlertidig opholdstilladelse  

 til visse personer fra det tidligere Jugoslavien m.v.
 Bekendtgørelsens § 6 indeholder derfor en særregel om at ydelsen efter lov  

 om forsikring mod følger af arbejdsskade er subsidiær i forhold til ydelsen  

 efter lov om midlertidig opholdstilladelse til visse personer fra det  

 tidligere Jugoslavien m.v.
 Ifølge bekendtgørelsens § 6 , kan de i lov om forsikring mod følger  

 af arbejdsskade § 30, stk. 1, nævnte udgifter betales, i det omfang  

 udgifterne ikke kan afholdes efter lov om midlertidig opholdstilladelse til  

 visse personer fra det tidligere Jugoslavien m.v.
 Med hensyn til erstatningen for tab af erhvervsevne skal der efter lov om  

 forsikring mod følger af arbejdsskade § 32, stk. 2, ved bedømmelsen af  

 erhvervsevnetabet tages hensyn til skadelidtes muligheder for at skaffe sig  

 indtægt ved sådant arbejde, som med rimelighed kan forlanges af den  

 pågældende efter dennes evner, uddannelse, alder og muligheder for  

 erhvervsmæssig omskoling.
 Med hensyn til erstatningen for tab af erhvervsevne indeholder  

bekendtgørelsens § 5 den særlige bestemmelse, at der ved bedømmelsen  

 af erhvervsevnetabet tages hensyn til skadelidtes muligheder her i landet og  

 i udlandet for at skaffe sig indtægt ved arbejde og for erhvervsmæssig  

 omskoling, såfremt vedkommende havde arbejdstilladelse her i landet.
Bestemmelsen, der supplerer reglen i arbejdsskadeforsikringslovens § 32,  

 stk. 2, skal ses på baggrund af de vanskeligheder ved  

 erhvervsevnetabsbedømmelsen, som er en følge af, dels at en person med  

 midlertidig opholdstilladelse i almindelighed ikke må tage arbejde her i  

 landet, dels at vedkommende kun har en midlertidig og tidsbegrænset  

 opholdstilladelse her i landet.
Uanset at skadelidte har en midlertidig  

 opholdstilladelse her i landet uden arbejdstilladelse, skal mulighederne for  

 at skaffe sig arbejdsindtægt her i landet inddrages i bedømmelsen i samme  

 omfang som for herboende udlændinge, der har arbejdstilladelse.
Efter bestemmelsen skal der endvidere ved bedømmelsen af erhvervsevnetabet  

 tages hensyn til skadelidtes muligheder for at skaffe sig arbejdsindtægt i  

 udlandet.
Såfremt en person med midlertidig opholdstilladelse efterfølgende  

 vender tilbage til det tidligere Jugoslavien, bør der i disse situationer ske  

 en justering af den forsikringsydelse, som vedkommende måtte være tilkendt,  

 under hensyn til de muligheder, den pågældende har for at skaffe sig en  

 arbejdsindtægt i det tidligere Jugoslavien.
I givet fald må der fremlægges  

 dokumentation herfor.
 De øvrige bestemmelser i arbejdsskadeforsikringsloven vedrørende  

 erhvervsevnetabserstatningen (§ 32, kap. 6 om årslønsfastsættelsen samt kap.  

 7 om muligheden for løbende erstatning) finder tilsvarende anvendelse, jf.  

 bekendtgørelsens § 9.
 Endelig bemærkes, at bestemmelserne i kap. 11 i lov om forsikring mod  

 følger af arbejdsskade om bl.a. adgangen til regres mod skadevolder (§ 59) og  

 adgangen til retsforfølgning (§ 61) finder tilsvarende anvendelse.
7. Forsikringspligten Efter § 7, stk. 4 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, afholder staten de udgifter, der er forbundet med udredelse af  

 erstatning efter §§ 1-4, dvs. staten betaler de skader, som i forbindelse med  

 de i §§ 1-4 nævnte praktikophold/opgaver/undervisning påføres personer med  

 midlertidig opholdstilladelse.
Den arbejdsgiver, som har en person med  

 midlertidig opholdstilladelse i praktik, har følgelig ikke i de i §§  

 1-4 nævnte situationer, forsikringspligt for disse personer.
 Når Arbejdsskadestyrelsen har truffet afgørelse om erstatning, udbetales  

 beløbet af Arbejdsskadestyrelsen med refusion fra Indenrigsministeriet, jf.  

bekendtgørelsens § 7, stk. 4. Indenrigsministeriet refunderer  

 endvidere de udgifter, der er forbundet med Arbejdsskadestyrelsens og Den  

 Sociale Ankestyrelses administration og oplysning af disse sager.
 Tilfælde, der er omfattet af reglerne i lov om forsikring mod følger af  

 arbejdsskade, vil fortsat være underkastet de sædvanlige regler om  

 anmeldelsespligt.
8. Kompetence- og procedureregler Efter § 7, stk. 1 , i bekendtgørelse nr. 545 af 29. juni 1995 om, i  

 hvilket omfang personer fra det tidligere Jugoslavien med midlertidig  

 opholdstilladelse er omfattet af reglerne i lov om forsikring mod følger af  

 arbejdsskade, træffes afgørelse om ydelse af den i §§ 1-4 omhandlede  

 erstatning af Arbejdsskadestyrelsen.
Arbejdsskadestyrelsen skal såvel tage stilling til, om betingelserne i  

 denne bekendtgørelse som om betingelserne i lov om forsikring mod følger af  

 arbejdsskade er opfyldte.
Det bemærkes, at lov om forsikring mod følger af  

 arbejdsskade finder anvendelse, såfremt ikke andet følger af bekendtgørelsen,  

 jf. bekendtgørelsens § 9.
 Arbejdsskadestyrelsens afgørelser vil efter bekendtgørelsens § 7, stk.  

 2, kunne indbringes for Den Sociale Ankestyrelse af:
- skadelidte eller dennes efterladte - Indenrigsministeriet - vedkommende arbejdsgiver/institution (dog kun hvorvidt et anmeldt  

 tilfælde er omfattet af lov om forsikring mod følger af arbejdsskade eller  

 denne bekendtgørelse).
 Med vedkommende arbejdsgiver/institution sigtes til den arbejdsgiver, hvor  

 praktikopholdet finder sted som led i et særligt trænings- og arbejdsprogram  

 for personer med midlertidig opholdstilladelse, jf. § 1, den arbejdsgiver,  

 hvor en person med midlertidig opholdstilladelse er i praktik som led i  

 undervisning, jf. § 2, den institution, hvor de i bekendtgørelsens § 3 nævnte  

 selvaktiveringsopgaver udføres, dvs. typisk enten Dansk Røde Kors eller Dansk  

 Flygtningehjælp, samt den institution, hvor en person med midlertidig  

 opholdstilladelse modtager undervisning under arbejdspladslignende forhold.
 Arbejdsgiverens/institutionens og Indenrigsministeriets klage har  

 opsættende virkning, jf. bekendtgørelsens § 7, stk. 3.
 Arbejdsgiverens/institutionens aktindsigt er begrænset til oplysninger,  

 der alene vedrører virksomhedens forhold, jf. lov om forsikring mod følger af  

 arbejdsskade § 55, stk. 1, 3. pkt. og bekendtgørelsens § 7, stk. 3.
 Klagen skal indgives inden for den i arbejdsskadeforsikringslovens § 55,  

 stk. 2, nævnte klagefrist, men Ankestyrelsen kan i særlige tilfælde se bort  

 fra fristoverskridelser, jf. lov om forsikring mod følger af arbejdsskade §  

 55, stk. 3 og bekendtgørelsens § 7, stk. 3.
Efter bekendtgørelsens § 8, stk. 1 , anmeldes de i bekendtgørelsens  

 §§ 1-4 omfattede skader af den arbejdsgiver, hvor praktikken efter §§ 1-2  

 finder sted, eller den institution, hvor den i §§ 3-4 nævnte undervisning  

 eller opgave foretages.
Anmeldelsen foretages gennem Dansk Flygtningehjælp i  

 de i §§ 1, 2, § 3, stk. 3, og § 4 nævnte tilfælde og gennem Dansk Røde Kors i  

 de i § 3, stk. 2, nævnte tilfælde.
 Indtræffer der en arbejdsskade under et praktikophold som led i et særligt  

 trænings- og arbejdsprogram for personer med midlertidig opholdstilladelse (§  

 1) eller som et led i undervisning, som tilbydes en person med midlertidig  

 opholdstilladelse (§ 2), foretages anmeldelsen af arbejdsgiveren på  

 praktikstedet, som herefter foretager anmeldelsen gennem Dansk  

 Flygtningehjælp.
 Indtræffer der en arbejdsskade under udførelsen af de i bekendtgørelsens §  

 3, stk. 2, nævnte opgaver i forbindelse med driften af det  

 indkvarteringscenter, hvor vedkommende er indkvarteret, foretages anmeldelsen  

 af den institution, hvor opgaven udføres, dvs. typisk Dansk Røde Kors.  

 Anmeldelsen skal under alle omstændigheder indgives via Dansk Røde Kors.
 Indtræffer der en arbejdsskade som led i gennemførelsen af den i  

 bekendtgørelsens § 3, stk. 3, nævnte undervisning, foretages anmeldelsen af  

 den institution, hvor opgaven udføres, dvs. typisk Dansk Flygtningehjælp.  

 Anmeldelsen skal under alle omstændigheder indgives via Dansk  

 Flygtningehjælp.
Indtræffer der en arbejdsskade under modtagelse af undervisning under  

 arbejdspladslignende forhold (§ 4), foretages anmeldelsen af den institution,  

 hvor undervisningen foretages.
Anmeldelsen indgives via Dansk  

 Flygtningehjælp.
 Hensigten med bestemmelsen om, at anmeldelse af skade i henhold til denne  

 bekendtgørelse skal foretages gennem Dansk Røde Kors eller Dansk  

 Flygtningehjælp, er, at Dansk Røde Kors eller Dansk Flygtningehjælp kan  

 påføre anmeldelsen de relevante oplysninger til brug for bedømmelsen af, om  

 betingelserne i bekendtgørelsen er opfyldt for at yde erstatning, herunder  

 navnlig om der foreligger en af de i bekendtgørelsens §§ 1-4 nævnte  

 situationer.
 I bekendtgørelsens § 8, stk. 2 , er der derfor en regel om, at lov  

 om forsikring mod følger af arbejdsskade § 19 finder tilsvarende anvendelse  

 på Dansk Flygtningehjælps og Dansk Røde Kors' medvirken til indgivelse af  

 anmeldelse, der er nævnt i stk. 1.
 Henvisningen indebærer bl.a., at chefen for Arbejdsskadestyrelsen kan  

 fastsætte, hvilke oplysninger Dansk Flygtningehjælp og Dansk Røde Kors skal  

 påføre en skadesanmeldelse, hvilke blanketter Dansk Flygtningehjælp og Dansk  

 Røde Kors skal benytte, og hvorledes anmeldelse kan ske, jf. lovens § 19,  

 stk. 2 og 3.
 Bestemmelsen i lov om forsikring mod følger af arbejdsskade § 19 finder  

 direkte anvendelse på arbejdsgiverens eller institutionens anmeldelse af en  

 arbejdsskade, jf. bekendtgørelsens § 9.
 Bekendtgørelsens § 9 indeholder en almindelig regel om, at  

 reglerne i lov om forsikring mod følger af arbejdsskade finder tilsvarende  

 anvendelse, for så vidt andet ikke følger af bekendtgørelsens §§ 1-8.
 Bestemmelsen indebærer bl.a., at reglerne i kap. 3 i lov om forsikring mod  

 følger af arbejdsskade om anmeldelse og sagsoplysning, kap. 4 om  

 arbejdsskadens anerkendelse og kap. 9 om afgørelser og klageadgang finder  

 tilsvarende anvendelse.
9. Ikrafttræden Efter bekendtgørelsens § 10, stk. 1 , træder ordningen i kraft den  

 1. juli 1995.
 Bekendtgørelsens § 9 indeholder en almindelig regel om, at  

 reglerne i lov om forsikring mod følger af arbejdsskade finder tilsvarende  

 anvendelse, for så vidt andet ikke følger af bekendtgørelsens §§ 1-8.
 Arbejdsskadestyrelsen skal på denne baggrund såvel tage stilling til, om  

 betingelserne i denne bekendtgørelse som om betingelserne i lov om forsikring  

 mod følger af arbejdsskade er opfyldte for at yde forsikringsdækning.
 Den personkreds, som er omfattet af reglerne i denne bekendtgørelse,  

 afskæres således ikke fra efter de almindelige regler i lov om forsikring med  

 følger af arbejdsskade at få forsikringsdækning.
 Efter bekendtgørelsens § 10, stk. 2 , anvendes bekendtgørelsen på:
 Bestemmelsen svarer til lov om forsikring mod følger af arbejdsskade § 70,  

 stk. 2.
Indenrigsministeriet, den 29. juni 1995 Birte Weiss / Claes Nilas BILAG 1: Bekendtgørelse nr. 138 af 28. februar 1994 om beboernes opgaver og  

 beboerråd på indkvarteringscentre for personer fra det tidligere Jugoslavien  

 med midlertidig opholdstilladelse.
 2: Kopi af de af Dansk Flygtningehjælp godkendte blanketter vedrørende  

 praktikaftaler.
