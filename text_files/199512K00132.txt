Nr LSF 132 Forslag til Lov om ændring af lov om påligningen af indkomst- og  

 formueskat til staten (ligningsloven) (Ph.d.-studerendes studierejser i  

 udlandet m.v.) Fremsat af skatteministeren (Carsten Koch) den 13. december 1995 Vedtaget ved tredjebehandling den 23. april 1996 Lov nr. 305 af 24/04/1996 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved lov nr. 1107 af 20. december 1995, affattes § 7 K  

 således:
» § 7 K.
Legater, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet.
Legater bortset fra stipendium og  

 legater m.v. efter stk. 3 og 4, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige meromkostninger  

 ved opholdet på studiestedet.
 Stk. 2. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
 Stk. 3. Stipendium til ph.d.-uddannelse efter lov om statens  

 uddannelsesstøtte, afsnit II, som en ph.d.-studerende oppebærer under  

 studieophold i udlandet, Færøerne eller Grønland, er indkomstskattefri for  

 den dels vedkommende, der ikke overstiger et grundbeløb på 8.500 kr. pr.  

 måned, når studierne sker som et led i en ph.d.-uddannelse.  

 Indkomstskattefrihed i samme omfang gælder for legater til ph.d.-studerende  

 efter 1. pkt., der er betinget af, at de anvendes til studieophold i  

 udlandet, Færøerne eller Grønland.
 Stk. 4. Beløb bortset fra stipendium efter stk. 3, der udbetales  

 til en ph.d.-studerende efter afsnit II i lov om statens uddannelsesstøtte af  

 den pågældendes uddannelsesinstitution, og som anvendes til studieophold i  

 udlandet, er indkomstskattefri, i det omfang beløbet ikke overstiger de efter  

 stk. 2 fastsatte beløb for sædvanlige meromkostninger ved opholdet på  

 studiestedet reduceret med den indkomstskattefri del af stipendium efter stk.  

 3.
 Stk. 5. Legater til dækning af dokumenterede udgifter i  

 forbindelse med studierejsen i udlandet, Færøerne eller Grønland er  

 indkomstskattefri, når de udgifter, der dækkes, er betaling af undervisning,  

 deltagerafgifter og lign., herunder betaling for kurser i studiestedets  

 sprog.
 Stk. 6. Legater er indkomstskattefri, såfremt de er betinget af,  

 at de anvendes til dækning af omkostninger ved videnskabelige arbejder,  

 herunder en højere uddannelsesinstitutions udgifter til ph.d.-studerendes  

 studier.
Stk. 7. Legater er indkomstskattefri, når de ydes til en  

 stipendiat under midlertidigt ophold her i landet, såfremt stipendiaten, når  

 denne påbegynder opholdet her i landet, både var statsborger og hjemmehørende  

 i et udviklingsland.
Ligningsrådet fastsætter, hvilke lande der efter denne  

 bestemmelse skal anses for udviklingslande.
 Stk. 8. Stipendier i øvrigt efter lov om statens uddannelsesstøtte  

 er ikke indkomstskattefri.
Stk. 9. Udgifter, som dækkes af et indkomstskattefrit legat som  

 nævnt i stk. 1, 5, 6 og 7, kan ikke fradrages eller afskrives i den  

 skattepligtige indkomst.
Skattefriheden for ellers skattefri godtgørelser  

 bortfalder, i det omfang udgifterne kan dækkes af den skattefri del af  

 legater.
Udgifter i forbindelse med studier uden for landet for  

 ph.d.-studerende efter afsnit II i lov om statens uddannelsesstøtte kan ikke  

 fradrages, ud over hvad der følger af stk. 3 og 4. Skattefriheden for ellers  

 skattefri stipendier efter lov om statens uddannelsesstøtte bortfalder, i det  

 omfang det skattefri beløb efter stk. 3 kan dækkes af den indkomstskattefri  

 del af andre legater.
Stk. 10. Grundbeløbet i stk. 3 reguleres efter personskattelovens  

 § 20.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1995, jf. dog stk. 2 og 3.
 Stk. 2. Ligningslovens § 7 K, stk. 3, stk. 4, stk. 9, 3. og 4.  

 pkt., og stk. 10, som affattet ved denne lovs § 1, har dog kun virkning for  

 beløb, der er ydet med virkning for indkomstårene 1995-97.
 Stk. 3. Personer, der modtager legater, løn, stipendier m.v.  

 omfattet af ligningslovens § 7 K, kan for indkomståret 1995 vælge at anvende  

 bestemmelserne i ligningslovens § 7 K som affattet ved lovbekendtgørelse nr.  

 869 af 15. november 1995.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, affattes  

§ 7 K således:
» § 7 K.
Legater, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet.
Legater, bortset fra stipendium og  

 legater m.v. efter stk. 3 og 4, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige meromkostninger  

 ved opholdet på studiestedet.
 Stk. 2. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
Stk. 3. Stipendium til Ph.D.-uddannelse efter lov om statens  

 uddannelsesstøtte, afsnit II, som en Ph.D.-studerende oppebærer under  

 studieophold i udlandet, Færøerne eller Grønland er indkomstskattefri for den  

 dels vedkommende, der ikke overstiger et grundbeløb på 8.500 kr. pr. måned,  

 når studierne sker som et led i en Ph.D.-uddannelse.
Indkomstskattefrihed i  

 samme omfang gælder for legater til Ph.D.-studerende efter 1. pkt., der er  

 betinget af, at de anvendes til studieophold i udlandet, Færøerne eller  

 Grønland.
 Stk. 4. Beløb, bortset fra stipendium efter stk. 3, der udbetales  

 til en Ph.D.-studerende efter afsnit II i lov om statens uddannelsesstøtte,  

 af den pågældendes uddannelsesinstitution, og som anvendes til studieophold i  

 udlandet, er indkomstskattefri i det omfang, beløbet ikke overstiger de efter  

 stk. 2 fastsatte beløb for sædvanlige meromkostninger ved opholdet på  

 studiestedet, reduceret med den indkomstskattefri del af stipendium efter  

 stk. 3.
 Stk. 5. Legater til dækning af dokumenterede udgifter i  

 forbindelse med studierejsen i udlandet, Færøerne eller Grønland, er  

 indkomstskattefri, når de udgifter, der dækkes, er betaling af undervisning,  

 deltagerafgifter og lign., herunder betaling for kurser i studiestedets  

 sprog.
 Stk. 6. Legater er indkomstskattefri, såfremt de er betinget af,  

 at de anvendes til dækning af omkostninger ved videnskabelige arbejder,  

 herunder en højere uddannelsesinstitutions udgifter til Ph.D.-studerendes  

 studier.
Stk. 7. Legater er indkomstskattefri, når de ydes til en  

 stipendiat under midlertidigt ophold her i landet, såfremt stipendiaten, når  

 denne påbegynder opholdet her i landet, både var statsborger og hjemmehørende  

 i et udviklingsland.
Ligningsrådet fastsætter, hvilke lande der efter denne  

 bestemmelse skal anses for udviklingslande.
 Stk. 8. Stipendier i øvrigt efter lov om statens uddannelsesstøtte  

 er ikke indkomstskattefri.
Stk. 9. Udgifter, som dækkes af et indkomstskattefrit legat som  

 nævnt i stk. 1, 5, 6 og 7 kan ikke fradrages eller afskrives i den  

 skattepligtige indkomst.
Skattefriheden for ellers skattefri godtgørelser  

 bortfalder, i det omfang udgifterne kan dækkes af den skattefri del af  

 legater.
Udgifter i forbindelse med studier uden for landet for  

 Ph.D.-studerende efter afsnit II i lov om statens uddannelsesstøtte kan ikke  

 fradrages, ud over hvad der følger af stk. 3 og 4. Skattefriheden for ellers  

 skattefri stipendier efter lov om statens uddannelsesstøtte bortfalder, i det  

 omfang det skattefri beløb efter stk. 3 kan dækkes af den indkomstskattefri  

 del af andre legater.
Stk. 10. Grundbeløbet i stk. 3 reguleres efter personskattelovens  

 § 20.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1995, jf. dog stk. 2-3.
 Stk. 2. Ligningslovens § 7 K, stk. 3, stk. 4, stk. 9, 3. og 4.  

 pkt. og stk. 10, som affattet ved denne lovs § 1, har dog kun virkning for  

 beløb, der er ydet med virkning for indkomstårene 1995-1997.
 Stk. 3. Personer, der modtager legater, løn, stipendier m.v.  

 omfattet af ligningslovens § 7 K, kan for indkomståret 1995 vælge at anvende  

 bestemmelserne i ligningslovens § 7 K, som affattet ved lovbekendtgørelse nr.  

 851 af 30. september 1994.
Bemærkninger til lovforslaget Almindelige bemærkninger Indledning Ph.d. reformen i 1993 har vist sig at give økonomiske problemer for ph.d.  

 studerende, når den ph.d. studerende er på studieophold i udlandet.
 Den gældende skattefri grænse på 10.600 kr. pr. måned (1995-beløb) ved  

 ph.d. studerendes studieophold i udlandet, har i praksis vist sig ikke i  

 tilstrækkeligt omfang at kunne rumme de ph.d. studerendes udgifter især ved  

 kortere studierejser.
Problemerne har sammenhæng med, at en ph.d. studerende skattemæssigt anses  

 for en studerende, hvorfor den ph.d. studerende ikke kan anvende regler for  

 lønmodtagere om skattefri time- og dagpenge m.v. ved arbejde i udlandet.
I  

 det omfang uddannelsesinstitutionerne har udbetalt beløb til dækning af de  

 ph.d. studerendes meromkostninger ved studierejser i udlandet, er beløbet  

 skattepligtigt.
 Efter forslaget kan ph.d. studerende inden for visse rammer skattefrit  

 modtage beløb fra deres uddannelsesinstitution til dækning af udgifter til  

 studieophold i udlandet.
Det foreslås, at skattefritagelsesbestemmelserne for ph.d. studerende får  

 midlertidig virkning.
Det er hensigten at søge forhandling med Akademikernes  

 Centralorganisation (AC) med henblik på overvejelser om en ændring af de  

 ph.d. studerendes status til en fremtidig overenskomstmæssig ansættelse som  

 lønmodtagere.
Lønmodtagerstatus vil betyde, at der ikke vil være behov for  

 skattemæssige særregler for denne gruppe, idet lønmodtagere efter gældende  

 regler allerede er berettiget til at modtage skattefri time- og dagpenge m.v.  

 fra deres arbejdsgiver.
Det skal tilstræbes, at samtlige ph.d. studerende med virkning fra næste  

 overenskomstperiode, der starter den 1. april 1997, skal omfattes af en  

 overenskomst.
Det gælder også de ph.d. studerende, som pr. 31. marts 1997 er  

 omfattet af den gældende finansiering med stipendier fra statens  

 uddannelsesstøtte.
Det skal sikres, at en eventuel overgang til  

 lønmodtagerstatus vil være udgiftsneutral i forhold til den nuværende  

 ordning.
Såfremt det ikke viser sig muligt at overføre ph.d. studerende, som  

 har påbegyndt deres ph.d. studium under stipendieordningen, til  

 overenskomstmæssig ansættelse, kan det blive aktuelt at give disse ph.d.  

 studerende mulighed for at færdiggøre deres studium med opretholdelse af de  

 skattemæssige særregler i ligningslovens § 7 K.
En eventuel forlængelse af  

 skattefritagelsesbestemmelserne vil blive taget op til vurdering i lys af  

 overenskomstforhandlingernes resultat.
Nærværende lovforslag omfatter alene ph.d. studerendes studierejser i  

 udlandet.
Undervisningsministeren fremsætter lovforslag, der regulerer ph.d.  

 studerendes studierejser i Danmark.
Gældende regler Indledningsvis redegøres der for, hvad begrebet »studierejse i  

 udlandet« nærmere indeholder.
Ved studierejse i udlandet forstås såvel ophold i udlandet som  

rejse til udlandet.
Den skattemæssige behandling sondrer herimellem.  

 Endvidere er den skattemæssige behandling forskellig afhængig af  

 studierejsens varighed . Der kan være tale om korte studierejser med  

 en varighed på indtil 28 dage.
Fra og med den 29. dag er der tale om lange  

 studierejser.
Forskerstuderende Ved en forskerstuderende forstås en person, der er indskrevet ved en  

 forskeruddannelse ved et dansk eller udenlandsk universitet eller anden  

 højere uddannelsesinstitution.
Den forskerstuderende vil typisk have bestået  

 en almindelig kandidateksamen, inden forskerstudierne påbegyndes.
Betegnelsen forskerstuderende er uafhængig af, hvordan studierne  

 finansieres.
En forskerstuderende kan modtage et stipendium fra statens  

 uddannelsesstøtte, der gives som en eller flere stipendierater.
Disse  

 betegnes i det følgende som ph.d. studerende, der modtager stipendium.
En  

 forskerstuderende kan også modtage overenskomstmæssig løn enten som  

 kandidatstipendiat eller ved anden ansættelse.
En forskerstuderende kan  

 endvidere modtage legater fra fonde og lignende.
 Den afgørende forskel mellem en forskerstuderende, der modtager SU (ph.d.  

 studerende), og en forskerstuderende, der modtager løn (kandidatstipendiat),  

 er, at førstnævnte skattemæssigt anses for studerende, mens sidstnævnte i  

 kraft af sit ansættelsesforhold anses for lønmodtager.
Efter ligningslovens § 7 K, stk. 3, er løn eller stipendium som en  

 forskerstuderende oppebærer under studier med ophold i udlandet,  

 Færøerne eller Grønland, indkomstskattefri for den del, der ikke overstiger  

 et grundbeløb på 8.500 kr. pr. måned.
Beløbet reguleres efter  

 personskattelovens § 20. For 1995 er beløbet 10.600 kr.
Hvis opholdet varer mindre end en måned, opgøres det skattefrie beløb  

 forholdsmæssigt.
Pr. dag svarer det til et skattefrit beløb på 353 kr.  

 (1995).
Skattefriheden gælder kun ved studier under ophold i udlandet.
Det  

 er endvidere en betingelse, at studierne sker som led i en forskeruddannelse.
 Skattefrihedsgrænsen på 10.600 kr. (1995) gælder under et for stipendier  

 efter lov om statens uddannelsesstøtte, løn og legater, der er bestemt til  

 studier i udlandet.
Hvis en forskerstuderende, der modtager SU, foretager en studierejse til  

 udlandet, kan uddannelsesinstitutionen udbetale en godtgørelse til dækning af  

 udgifter til ophold.
Denne godtgørelse er skattepligtig for den studerende.  

 Godtgørelsen kan dække den studerendes merudgifter til opholdet på  

 studierejsen, idet det normale stipendium i nogle tilfælde ikke er  

 tilstrækkeligt til at dække udgifter til ophold i forbindelse med f.eks.  

 kongresser og lignende.
Da godtgørelsen er skattepligtig, skal den  

 forskerstuderende selv betale skatten af andre midler, idet hele godtgørelsen  

 almindeligvis anvendes til at dække de faktiske udgifter med.
 Ved studierejser i udlandet, hvor de faktiske opholdsudgifter således  

 overstiger de skattefrie 353 kr. pr. dag, bliver den forskerstuderende på SU  

 således påført ekstraudgifter som følge af skattepligten af ydelsen fra  

 uddannelsesinstitutionen.
Hvis en kandidatstipendiat, der modtager løn, foretager en studierejse til  

 udlandet, og uddannelsesinstitutionen udbetaler time- og dagpenge m.v. inden  

 for fastsatte takster, er godtgørelsen skattefri for kandidatstipendiaten.  

 Godtgørelse for rejseudgifter, som udbetales af arbejdsgiveren til dækning af  

 de udgifter, lønmodtageren påføres som følge af arbejdet, er skattefri for  

 lønmodtageren, hvis godtgørelsen ikke overstiger beløbsgrænser, der  

 fastsættes af Ligningsrådet, jf. ligningslovens § 9, stk. 5. For offentligt  

 ansatte følger det af ligningslovens § 9, stk. 8, jf. statsskattelovens § 5,  

 litra d.
Skattefriheden for kandidatstipendiater er en konsekvens af, at der  

 er tale om et lønmodtagerforhold.
Legater Den skattemæssige behandling af legater til studierejser i udlandet  

 afhænger af, om man er forskerstuderende eller ej, og af studierejsens  

 varighed.
 Legater til forskerstuderendes ophold i udlandet er omfattet af  

 skattefrihedsgrænsen på 10.600 kr. pr. måned (1995), jf. ovenfor, uanset  

 studierejsens varighed.
 Legater til forskerstuderendes dokumenterede rejseudgifter er altid  

 skattefri, jf. ligningslovens § 7 K, stk. 4, 2. led.
For legater til studierejser til andre personer end  

 forskerstuderende sondres der mellem korte og lange studierejser, og  

 mellem opholds- og rejseudgifter.
For korte studierejser med en varighed på  

 indtil 28 dage (incl.) er legatet til meromkostninger ved opholdet skattefrit  

 i det omfang, det ikke overstiger beløbsgrænser fastsat af Ligningsrådet ved  

 TS-cirkulære 1994-23. For lange studierejser gælder skattefrihedsgrænsen på  

 de 10.600 kr. pr. måned.
For selve rejseudgiften til rejse mellem Danmark og studiestedet for andre  

 personer end forskerstuderende, har Ligningsrådet ved ovennævnte cirkulære  

 fastsat beløbsgrænser afhængig af destinationen.
Legater til rejseudgifter,  

 der ikke overstiger de fastsatte beløb, er skattefrie.
Der gælder samme  

 beløbsgrænser for korte som for lange studierejser.
Ikke-forskerstuderende personer For personer, der ikke er forskerstuderende, finder ligningslovens § 7 K,  

 anvendelse på legater til studierejser i udlandet, jf. ovenfor om legater.
(Det bemærkes, at betegnelsen »forskerstuderende« er ændret i  

 lov nr. 448 af 14. juni 1995 om statens uddannelsesstøtte.
I stedet anvendes  

 betegnelsen »ph.d. studerende«.) Forslaget Ph. d. studerende, der modtager stipendium Som følge af at de gældende regler for skattefrihed ved studierejser i  

 udlandet i ligningslovens § 7 K ikke giver mulighed for at udbetale skattefri  

 godtgørelser, der altid fuldt ud kan dække de ph.d. studerendes faktiske  

 udgifter i forbindelse med disse studierejser, foreslås det, indtil  

 overvejelser om en eventuel fremtidig overenskomstmæssig ansættelse som  

 lønmodtagere er tilendebragt, at der etableres en midlertidig løsning,  

 hvorefter der udover den gældende grænse for indkomstskattefrihed på 10.600  

 kr. pr. måned/353 kr. pr. dag (1995-beløb) gives skattefrihed for beløb, der  

 udbetales af den pågældendes uddannelsesinstitution til dækning af udgifter  

 til studieophold i udlandet.
Det foreslås, at der er skattefrihed for beløb,  

 der ikke overstiger beløbsgrænser fastsat af Ligningsrådet, reduceret med den  

 skattefri del af stipendiet.
 Det foreslås, at Ligningsrådet ved fastsættelse af beløbsgrænser for  

 meromkostninger ved ophold i udlandet tager udgangspunkt i statens regler om  

 ansattes arbejde i udlandet.
 Ved en lønmodtagers arbejde i udlandet kan arbejdsgiveren udbetale beløb  

 til dækning af merudgifter til kost m.v. og hotelophold.
En ansat i staten på tjenesterejse i udlandet modtager et fast beløb  

 (time- og dagpenge) til merudgifter til kost og andre udgifter ved  

 udlandsopholdet.
Herudover dækkes den ansattes hoteludgifter efter regning,  

 hvis de ikke overskrider det såkaldte hoteldispositionsbeløb.
Er der ikke  

 dokumentation for udgifterne dækkes en tredjedel af hoteldispositionsbeløbet.  

 Time- og dagpenge og hoteldispositionsbeløb varierer fra land til land.  

 Beløbene ajourføres årligt.
Ved ophold i udlandet ud over 28 dage dækkes kun  

 3/4 af de ovenfor anførte beløb.
Nedsættelsen sker fra det 29. døgn.
Tilsvarende regler gælder for privatansatte lønmodtagere, jf.
TS-cirkulære  

 1994-21.
 Arbejdsgiveren kan således skattefrit udbetale et beløb svarende til  

 taksten for merudgifter til kost m.v. (time- og dagpenge) med tillæg af en  

 tredjedel af hoteldispositionsbeløbet uden dokumentation for udgifterne.
 Ovennævnte regler gælder som nævnt kun for lønmodtagere.
For ph.d. studerende, der modtager stipendium foreslås det , at  

 Ligningsrådet skal fastsætte beløbsgrænser for sædvanlige meromkostninger ved  

 studieophold i udlandet efter de nævnte regler.
Beløbsgrænserne fastsættes  

 pr. døgn.
Den ph.d. studerende foreslås skattefri i det omfang  

 godtgørelsesbeløbet, sammen med den indkomstskattefri del af stipendiet pr.  

 døgn, ikke overstiger Ligningsrådets beløbsgrænser.
Uddannelsesinstitutionen kan således skattefrit udbetale differencen til  

 den ph.d. studerende.
Der skal ikke foreligge dokumentation for udgifterne.  

 Det er ikke muligt at få skattefrihed for godtgørelsesbeløb, der overstiger  

 ovennævnte beløbsgrænse reduceret med den skattefri del af stipendiet, uanset  

 dokumentation for udgifterne.
 En ph.d. studerende vil efter forslaget således være skattefri af  

 stipendium og legater til studieophold i udlandet for et beløb på indtil  

 10.600 kr. (1995) og skattefri af godtgørelsesbeløb fra den studerendes  

 uddannelsesinstitution til dækning af opholdsudgifter i udlandet indenfor  

 beløbsgrænser fastsat af Ligningsrådet, reduceret med den skattefri del af  

 stipendiet.
 Skattefriheden for godtgørelsesbeløbet gælder kun i det omfang, der rent  

 faktisk udbetales ekstra beløb fra uddannelsesinstitutionen til  

 udlandsopholdet.
Beløbsgrænsen for korte studieophold skal således fastsættes som statens  

 takster for time- og dagpenge i det pågældende land med tillæg af 1/3 af  

 hoteldispositionsbeløbet.
For de lange studieophold reduceres beløbsgrænsen  

 til 3/4.
 Beløbsgrænserne vil herefter variere fra land til land og afhænge af  

 studierejsens varighed.
 Hvis der er mindre end 30 dage mellem afslutningen af et ophold og  

 begyndelsen af det næste ophold i samme land, lægges opholdene sammen.
 Ligningsrådet skal efter forslaget endvidere fastsætte beløbsgrænser for  

 sædvanlige rejseudgifter.
Ligningsrådet har ved TS-cirkulære 1994-23 fastsat beløb for skattefrie  

 studierejse legater.
Det er forudsat, at dette cirkulære skal ændres  

 og også omfatte godtgørelsesbeløb og rejseudgifter for ph.d. studerende, jf.  

 nedenfor.
Legater Efter de gældende regler er legater til korte studierejser i udlandet til  

 andre personer end ph.d. studerende (forskerstuderende) skattefri, hvis  

 legatet ikke overstiger Ligningsrådets beløbsgrænser.
Ligningsrådet har i  

 henhold til gældende regler ved TS-cirkulære 1994-23 med virkning fra 1.  

 januar 1995 fastsat beløbsgrænser for studierejser, der ikke overstiger 28  

 dage.
Disse svarer til de foreslåede beløbsgrænser for ph.d.  

 studerendes lange studierejser.
Legater til lange studierejser er  

 efter gældende regler omfattet af 10.600 kr.s-reglen, og er således ens,  

 uanset studierejsens destination.
Af forenklingsmæssige hensyn foreslås det , at beløbsgrænserne for  

 skattefri studierejselegater og det foreslåede nye godtgørelsesbeløb for  

 ph.d. studerendem skal fastsættes efter samme regler.
Dvs. beløbsgrænsen for  

 korte studieophold fastsættes som statens takster for time- og dagpenge i det  

 pågældende land med tillæg af 1/3 af hotedispositionsbeløbet.
For de lange  

 studieophold reduceres beløbsgrænsen til 3/4.
For legater til korte studieophold vil der være tale om en forhøjelse af  

 de skattefri beløb, idet 3/4-delsreduktionen ikke længere skal gælde på denne  

 del.
Ved lange studieophold kan der for nogle destinationer med særligt lave  

 leveomkostninger være tale om stramninger ved ændring af den faste  

 beløbsgrænse til en variabel beløbsgrænse.
Legater til dækning af udgifter til rejse mellem Danmark og studiestedet  

foreslås omfattet af stk. 1. Legaterne foreslås skattefri i det  

 omfang, udgifterne ikke overstiger beløbsgrænserne fastsat af Ligningsrådet.  

 Rejseudgifter behandles herefter ens for ph.d. studerende, der modtager  

 stipendium, og andre legatmodtagere.
Der kræves ikke dokumentation for  

 udgifterne.
Legatet er skattefrit inden for Ligningsrådets beløbsgrænse.
For  

 andre personer end ph.d. studerende, der modtager stipendium, ophæves den  

 skattefri grænse på 10.600 kr. pr. måned helt.
 10.600 kr.s-reglen foreslås herefter kun at gælde for ph.d. studerende,  

 der modtager statens uddannelsesstøtte samt legater til disse ph.d.  

 studerendes studieophold.
Ph.d. studerende, der modtager løn, dvs. kandidatstipendiater, omfattes  

 ikke længere af § 7 K for så vidt angår løndelen.
De behandles skattemæssigt  

 fuldt ud som lønmodtagere.
En del af lønnen er derfor ikke længere  

 indkomstskattefri under 10.600 kr.s grænsen.
Kandidatstipendiaters løn er  

 herefter fuldt ud skattepligtig.
Kandidatstipendiater, som er lønmodtagere, har adgang til at modtage  

 skattefri time- og dagpenge efter statens takster.
Da de ikke foreslås  

 omfattet af § 7 K, kan de endvidere foretage standardfradrag i tilfælde, hvor  

 uddannelsesinstitutionen ikke betaler udgifter eller godtgørelser ved  

 studierejse i udlandet, når udlandsopholdet har været et nødvendigt led i  

 ansættelsesforholdet.
 Det bemærkes, at kandidatstipendiaters skattefri godtgørelse ikke vil være  

 omfattet af Ligningsrådets cirkulære vedrørende ligningslovens § 7 K, men af  

 de regler, der gælder for lønmodtagere, afhængig af om vedkommende er  

 offentlig eller privat ansat.
 Personer, der er indskrevet ved et ph.d. studium og som finansieres ved  

 hjælp af legater, er ikke omfattet af de foreslåede bestemmelser i § 7 K,  

 stk. 3 og 4. De gælder kun ph.d. studerende, der modtager stipendium.  

 Legaterne er i stedet skattefri efter bestemmelsen i § 7 K, stk. 1 om  

 studierejselegater.
Legater til studierejser til andre end ph.d. studerende  

 (forskerstuderende) med en varighed på mere end 28 dage er som nævnt ikke  

 længere omfattet af 10.600 kr.s grænsen.
De er efter forslaget omfattet af  

 stk. 1 og skattefri indenfor de af Ligningsrådet fastsatte beløbsgrænser.
 Da lovforslaget som udgangspunkt har virkning fra og med indkomståret  

 1995, er der på grund af det fremskredne tidspunkt i 1995 fastsat en særlig  

 overgangsbestemmelse, jf. nærmere § 2. For indkomståret 1995 kan der vælges  

 mellem at anvende de hidtidige regler i ligningslovens § 7 K eller den ved  

 lovforslaget foreslåede affattelse.
Det skal understreges, at en ph.d. studerende, der modtager stipendier fra  

 statens uddannelsesstøtte, kun har adgang til at modtage skattefri  

 godtgørelsesbeløb i det omfang, det fastsættes ved nærværende lovforslag.  

 Disse godtgørelsesbeløb foreslås afgrænset ved hjælp af Ligningsrådets  

 beløbsgrænser, som i forvejen finder anvendelse på legater ved  

 studierejser i udlandet.
Samtidig hæves beløbsgrænserne for skattefri  

 studierejselegater.
Administrative konsekvenser Forslaget skønnes at ville medføre engangsudgifter for TolddSkat på 0,3  

 mill. kr. i 1996.
 Derudover skønnes forslaget ikke at ville have nævneværdige administrative  

 konsekvenser.
Miljømæssige og erhvervsøkonomiske konsekvenser Forslaget har ingen miljømæssige eller erhvervsøkonomiske konsekvenser.
 Forslaget indeholder ikke EU-retlige aspekter.
Provenumæssige konsekvenser Forslaget om, at ph.d. studerende, der modtager stipendium, ved  

 studieophold i udlandet kan få skattefrihed for beløb, der udbetales af  

 uddannelsesinstitutionen til dækning af sædvanlige meromkostninger, skønnes  

 at ville medføre en skattelettelse for op imod 3.000 studerende med korte  

 eller lange studieophold i udlandet.
For skønsmæssigt 500 andre med  

 studierejselegater vil forslaget ligeledes kunne medføre en lettelse.
Tallene  

 er behæftet med usikkerhed.
Samlet skønnes forslaget for indkomståret 1995 at medføre et provenutab på  

 i størrelsesordenen 13 mill. kr., heraf ca. 8 mill. kr. for kommunerne.
For  

 indkomståret 1996 skønnes provenutabet til i størrelsesordenen 12 mill. kr.,  

 heraf ca. 8 mill. kr. for kommunerne.
 For finansåret 1996 skønnes provenutabet til ca. 25 mill. kr. omfattende  

 1995 og 1996.
Bemærkninger til de enkelte bestemmelser Til § 1 Stk. 1-2 Bestemmelsen omhandler legater til studierejser i udlandet, Færøerne eller  

 Grønland.
 For rejsen mellem Danmark og studiestedet gælder den for alle  

 legatmodtagere, også ph.d. studerende, der modtager stipendium.
 Bestemmelsen gælder for både korte studierejser (indtil 28 dage) og lange  

 studierejser (over 28 dage).
 For studieophold gælder den for alle andre personer end ph.d.  

 studerende, der modtager stipendium.
 Ph.d studerende, der ikke modtager stipendium, fra statens  

 uddannelsesstøtte, men som finansieres ved f.eks. legater, er omfattet af  

 stk. 1 i det omfang, der modtages legater til studieopholdet i udlandet.
 Bestemmelsen finder også anvendelse på legater til studierejser til  

 kandidatstipendiater, uanset rejsens varighed.
Legater efter stk. 1 er indkomstskattefri i det omfang, de medgår til  

 dækning af sædvanlige rejseudgifter mellem Danmark og studiestedet og  

 sædvanlige meromkostninger ved opholdet i udlandet.
Ligningsrådet fastsætter  

 beløbene for sædvanlige rejseudgifter og meromkostninger.
I TS-cirkulære 1994-23 har Ligningsrådet med virkning fra 1. januar 1995  

 fastsat beløbene for skattefri studierejselegater.
Beløb for sædvanlige  

 meromkostninger ved ophold på studiestedet er fastsat til statens takster for  

 godtgørelsesbeløb for merudgifter til kost m.v. med tillæg af 1/3 af  

 hoteldispositionsbeløbet.
Begge beløb reduceret til 3/4.
Det foreslås, at Ligningsrådet skal fastsætte nye beløbsgrænser.
Der  

 henvises herom til de almindelige bemærkninger.
Beløb for sædvanlige rejseudgifter fastsættes specifikt som hidtil.
For  

 ph.d. studerende betyder det, at legater ikke længere er ubegrænset skattefri  

 mod dokumentation af udgifterne.
Efter de foreslåede regler er der  

 skattefrihed indenfor de beløbsgrænser, som Ligningsrådet fastsætter.
De  

 gældende skattefri beløbsgrænser, som Ligningsrådet har fastsat, er af en  

 sådan størrelsesorden, at de synes fuldt tilstrækkelige til at dække ph.d.  

 studerendes rejseudgifter.
I praksis er der næppe tale om en stramning.
Efter  

 forslaget er legater til ph.d. studerende til rejse mellem Danmark og  

 studiestedet således omfattet af stk. 1. Beløb fra uddannelsesinstitutionen  

 til dækning af disse udgifter behandles som et legat efter stk. 1.
Stk. 3 Bestemmelsen svarer til dels til den hidtidige regel i § 7 K, stk. 3, men  

 omfatter alene ph.d. studerende, der modtager stipendium til ph.d.  

 uddannelse.
Kandidatstipendiater er herefter ikke omfattet af reglen om  

 indkomstskattefrihed under beløbsgrænsen på 10.600 kr. (1995).
 Ph.d. studerende er efter forslaget fortsat indkomstskattefri af  

stipendier og legater til ophold på studiestedet, for den dels  

 vedkommende, der ikke overstiger beløbsgrænsen på 10.600 kr. (1995). Dette  

 svarer helt til de hidtidige regler.
 Legater til ph.d. studerendes ophold er omfattet af stk. 3,  

 mens legater til rejse mellem Danmark og studiestedet er  

 omfattet af stk. 1.
 Det bemærkes, at legater til andre personer end ph.d. studerende, der  

 modtager stipendium, der er betinget af studieophold i udlandet, og hvor  

 studieopholdet overstiger 28 dage, efter forslaget er omfattet af den  

 variable skattefrihedsbestemmelse i stk. 1 (og ikke som hidtil skattefri  

 under beløbsgrænsen på 10.600 kr.).
Stk. 4 Efter denne bestemmelse kan en ph.d. studerendes uddannelsesinstitution  

 skattefrit udbetale godtgørelsesbeløb til dækning af udgifter til  

ophold under studier i udlandet.
Beløbet er skattefrit i det omfang,  

 det ikke overstiger de af Ligningsrådet fastsatte beløbsgrænser, reduceret  

 med den skattefri del af stipendiet.
Beløbet er skattefrit uden dokumentation  

 af udgifterne.
 Stk. 4 gælder kun for udbetalinger fra den uddannelsesinstitution, hvor  

 den ph.d. studerende, der modtager stipendium, er indskrevet.
 Legater fra andre behandles efter reglerne i stk. 1.
Stk. 5 Bestemmelsen svarer til det hidtidige stk. 4, 1. led.
Stk. 6 Bestemmelsen er identisk med det hidtidige stk. 6.
Stk. 7 Bestemmelsen svarer til det hidtidige stk. 9.
Stk. 8 Bestemmelsen er identisk med det hidtidige stk. 5.
Stk. 9 Bestemmelsen svarer til det hidtidige stk. 7, med de konsekvensændringer  

 som følger af ændringerne i stk. 1-4. For ph.d. studerende, der modtager både  

 stipendium og legater betyder det fortsat, at skattefriheden for stipendiet  

 bortfalder i det omfang, der er modtaget legater til studieopholdet.
Stk. 10 Bestemmelsen er identisk med det hidtidige stk. 8.
Til § 2 Lovforslaget foreslås at have virkning allerede fra og med indkomståret  

 1995. Dog foreslås det, at bestemmelserne vedrørende ph.d. studerende, der  

 modtager stipendium fra statens uddannelsesstøtte, har midlertidig virkning  

 frem til og med indkomståret 1997.
 Ved udgangen af indkomståret 1997 gælder der herefter ingen skattemæssige  

 særregler for ph.d. studerende i ligningslovens § 7 K.
 De særlige skattefrihedsbestemmelser gælder for stipendier og  

 godtgørelsesbeløb, jf. § 7 K, stk. 3 og 4, som den ph.d. studerende har  

 erhvervet ret til i indkomstårene 1995-1997.
Det foreslås, at der for indkomståret 1995 kan vælges mellem enten at  

 anvende det hidtidige regelsæt (fuldt ud) eller anvende bestemmelserne som  

 foreslået i lovforslaget.
Der kan ikke mixes mellem de enkelte bestemmelser.  

 Dette skyldes, at forslaget for langt de fleste tilfælde medfører  

 skattefrihed i et større omfang end hidtil.
For nogle kan der dog ligge  

 mindre stramninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, affattes  

§ 7 K således:
» § 7 K.
Legater, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet.
Legater, bortset fra stipendium og  

 legater m.v. efter stk. 3 og 4, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige meromkostninger  

 ved opholdet på studiestedet.
 Stk. 2. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
Stk. 3. Stipendium til Ph.D.-uddannelse efter lov om statens  

 uddannelsesstøtte, afsnit II, som en Ph.D.-studerende oppebærer under  

 studieophold i udlandet, Færøerne eller Grønland er indkomstskattefri for den  

 dels vedkommende, der ikke overstiger et grundbeløb på 8.500 kr. pr. måned,  

 når studierne sker som et led i en Ph.D.-uddannelse.
Indkomstskattefrihed i  

 samme omfang gælder for legater til Ph.D.-studerende efter 1. pkt., der er  

 betinget af, at de anvendes til studieophold i udlandet, Færøerne eller  

 Grønland.
 Stk. 4. Beløb, bortset fra stipendium efter stk. 3, der udbetales  

 til en Ph.D.-studerende efter afsnit II i lov om statens uddannelsesstøtte,  

 af den pågældendes uddannelsesinstitution, og som anvendes til studieophold i  

 udlandet, er indkomstskattefri i det omfang, beløbet ikke overstiger de efter  

 stk. 2 fastsatte beløb for sædvanlige meromkostninger ved opholdet på  

 studiestedet, reduceret med den indkomstskattefri del af stipendium efter  

 stk. 3.
 Stk. 5. Legater til dækning af dokumenterede udgifter i  

 forbindelse med studierejsen i udlandet, Færøerne eller Grønland, er  

 indkomstskattefri, når de udgifter, der dækkes, er betaling af undervisning,  

 deltagerafgifter og lign., herunder betaling for kurser i studiestedets  

 sprog.
 Stk. 6. Legater er indkomstskattefri, såfremt de er betinget af,  

 at de anvendes til dækning af omkostninger ved videnskabelige arbejder,  

 herunder en højere uddannelsesinstitutions udgifter til Ph.D.-studerendes  

 studier.
Stk. 7. Legater er indkomstskattefri, når de ydes til en  

 stipendiat under midlertidigt ophold her i landet, såfremt stipendiaten, når  

 denne påbegynder opholdet her i landet, både var statsborger og hjemmehørende  

 i et udviklingsland.
Ligningsrådet fastsætter, hvilke lande der efter denne  

 bestemmelse skal anses for udviklingslande.
 Stk. 8. Stipendier i øvrigt efter lov om statens uddannelsesstøtte  

 er ikke indkomstskattefri.
Stk. 9. Udgifter, som dækkes af et indkomstskattefrit legat som  

 nævnt i stk. 1, 5, 6 og 7 kan ikke fradrages eller afskrives i den  

 skattepligtige indkomst.
Skattefriheden for ellers skattefri godtgørelser  

 bortfalder, i det omfang udgifterne kan dækkes af den skattefri del af  

 legater.
Udgifter i forbindelse med studier uden for landet for  

 Ph.D.-studerende efter afsnit II i lov om statens uddannelsesstøtte kan ikke  

 fradrages, ud over hvad der følger af stk. 3 og 4. Skattefriheden for ellers  

 skattefri stipendier efter lov om statens uddannelsesstøtte bortfalder, i det  

 omfang det skattefri beløb efter stk. 3 kan dækkes af den indkomstskattefri  

 del af andre legater.
Stk. 10. Grundbeløbet i stk. 3 reguleres efter personskattelovens  

 § 20.« § 7 K.
Legater til andre personer end forskerstuderende, som er  

 betinget af, at de anvendes til studierejser i udlandet, Færøerne eller  

 Grønland, er indkomstskattefri for modtageren, i det omfang de medgår til  

 dækning af sædvanlige udgifter til rejse mellem Danmark og studiestedet og  

 sædvanlige meromkostninger ved opholdet på studiestedet.  

 Indkomstskattefriheden for sædvanlige meromkostninger gælder dog kun for den  

 del af opholdet, der ikke overstiger 28 dage.
Hvis der er mindre end 30 dage  

 mellem afslutningen af et ophold og begyndelsen af det næste ophold i samme  

 land, lægges opholdene sammen.
 Stk. 2. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
Stk. 3. Løn eller stipendium til forskeruddannelse efter lov om  

 statens uddannelsesstøtte, afsnit II, som en forskerstuderende oppebærer  

 under studier med ophold i udlandet, Færøerne eller Grønland, er  

 indkomstskattefri for den dels vedkommende, der ikke overstiger et grundbeløb  

 på 8.500 kr. pr. måned, når studierne sker som et led i en forskeruddannelse.  

 Skattefrihed i samme omfang gælder endvidere for legater til  

 forskerstuderende, der er betinget af, at de anvendes til studierejser i  

 udlandet, på Færøerne eller i Grønland.
Skattefriheden i samme omfang gælder  

 endvidere for legater til andre, der er betinget af, at de anvendes til  

 studierejser i udlandet, på Færøerne eller i Grønland for den del af opholdet  

 i udlandet, der overstiger 28 dage.
Hvis der er mindre end 30 dage mellem  

 afslutningen af et ophold og begyndelsen af det næste ophold i samme land,  

 lægges opholdene sammen.
 Stk. 4. Legater til dækning af dokumenterede udgifter i  

 forbindelse med studierejsen er indkomstskattefri, når de udgifter, der  

 dækkes, er betaling af undervisning, deltagerafgifter og lign., herunder  

 betaling for kurser i studiestedets sprog samt legater til dækning af  

 forskerstuderendes dokumenterede udgifter til rejse mellem Danmark og  

 studiestedet.
 Stk. 5. Stipendier i øvrigt efter lov om statens uddannelsesstøtte  

 er ikke indkomstskattefri.
 Stk. 6. Legater er indkomstskattefri, såfremt de er betinget af,  

 at de anvendes til dækning af omkostninger ved videnskabelige arbejder,  

 herunder en højere uddannelsesinstitutions udgifter til forskerstuderendes  

 studier.
Stk. 7. Udgifter, som dækkes af et indkomstskattefrit legat som  

 nævnt i stk. 1, 4 og 6 kan ikke fradrages eller afskrives i den  

 skattepligtige indkomst.
Udgifter eller standardfradrag i forbindelse med  

 arbejde eller studier uden for landet for forskerstuderende kan ikke  

 fradrages, ud over hvad der følger af stk. 3. Skattefriheden for ellers  

 skattefri godtgørelser bortfalder, i det omfang udgifterne kan dækkes af den  

 indkomstskattefri del af enten løn, stipendium efter lov om statens  

 uddannelsesstøtte eller andre legater.
Skattefriheden for ellers skattefri  

 løn efter stk. 3 bortfalder, i det omfang det skattefri beløb efter stk. 3  

 kan dækkes af den indkomstskattefri del af enten statens uddannelsesstøtte  

 eller andre legater.
Skattefriheden for ellers skattefri stipendier efter lov  

 om statens uddannelsesstøtte bortfalder, i det omfang det skattefri beløb  

 efter stk. 3 kan dækkes af den indkomstskattefri del af andre legater.
 Stk. 8. Grundbeløbet i stk. 3 reguleres efter personskattelovens §  

 20.
Stk. 9. Legater er skattefri, når de ydes til en stipendiat under  

 midlertidigt ophold her i landet, såfremt stipendiaten, når denne påbegynder  

 opholdet her i landet, både var statsborger og hjemmehørende i et  

 udviklingsland.
Ligningsrådet fastsætter, hvilke lande der efter denne  

 bestemmelse skal anses for udviklingslande.
