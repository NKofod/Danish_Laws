Cirkulære om gennemførelse af statslige byggearbejder I medfør af § 2 i lov nr. 228 af 19. maj 1971 om  

 statens byggevirksomhed mv. fastsættes:
Kapitel 1 Indledning § 1.  

  

 Dette  

 cirkulære fastsætter nærmere retningslinier for den økonomiske og  

 regnskabsmæssige behandling af statens byggesager samt for Slots- og  

 Ejendomsstyrelsens bistand til styrelser uden særlig byggeadministration.  

 Formålet med disse retningslinier er, i overensstemmelse med § 1 i lov  

 om  

 statens byggevirksomhed mv., at sikre, at statsligt byggeri sker på den for  

 staten økonomisk mest fordelagtige måde under hensyn til den påtænkte  

 anvendelse og fremtidige drift.
Dette søges opnået bl.a. ved en nøje planlagt  

 økonomisk styring og ved, at der foretages en hensigtsmæssig regnskabsmæssig  

 behandling af statens byggesager.
 Stk. 2.  

  

 Cirkulæret  

 omfatter statsligt nybyggeri og tilbygning, ombygning, vedligehold og  

 hovedistandsættelse  

 af statens bygninger og de af staten lejede ejendomme og lokaler.
 Stk. 3.  

  

 Ved  

 statsligt byggeri forstås i dette cirkulære byggeri, som har en statslig  

 myndighed som bygherre, og som derfor finansieres fuldt ud over finansloven,  

 herunder den statslige  

  

 genudlånsordning  

                                                                      .
 Stk. 4.  

  

 Cirkulæret  

 gælder både for styrelser, under hvilke der i henhold til lovens § 4,  

 stk. 1 findes særlige byggeadministrationer, og for styrelser uden  

 særlig  

 byggeadministration.
 Stk. 5.  

  

 Selvejende  

 institutioner, der ved lov vil kunne tildeles ejerskab til tidligere  

 statslige  

 ejendomme, og som opnår statsligt driftstilskud til byggeri, skal følge  

 bestemmelserne i cirkulæret, såfremt det fremgår af den pågældende  

 lovgivning.
Stk. 6.  

  

 Vedkommende  

 minister kan efter aftale med finansministeren fastsætte, at cirkulæret skal  

 finde anvendelse på andre institutioner, som modtager statstilskud til  

 bygningsmæssig drift.
Der kan i den forbindelse lægges vægt på tilskuddets  

 størrelse.
 § 2.  

  

 En  

 nærmere vejledning i  

  

 byggesagsadministration  

  

 er givet  

 i Erhvervs- og Boligstyrelsens  

  

 Bygherrevejledning  

  

 2003 af december 2003. Om  

  

 byggesagsadministrative  

  

 spørgsmål henvises til  

  

 bygherrevejledningen  

                                                                      .
Stk. 2.  

  

 De enkelte  

 styrelser har ansvaret for, at der foreligger fornøden bevilling til  

 byggeriets  

 gennemførelse.
Om bevillingsmæssige spørgsmål, herunder i hvilket omfang  

 udgifter til planlægning og projektering kan afholdes som driftsudgift,  

 henvises til budgetvejledningen.
Kapitel 2 Styrelser med særlig byggeadministration § 3.  

  

 I  

 henhold til lovens § 4, stk. 1, kan der oprettes særlige  

 byggeadministrationer.
Styrelser med særlig byggeadministration forestår selv  

 gennemførelse af en byggeopgave uden bistand fra Slots- og Ejendomsstyrelsen.
 Stk. 2  

  

 . Statens  

 Forsknings- og Uddannelsesbygninger, Forsvarets Bygningstjeneste samt Slots-  

 og  

 Ejendomsstyrelsen er særlige byggeadministrationer.
Kapitel 3 Styrelser uden særlig byggeadministration § 4.  

  

 Efter  

 lovens § 4, stk. 2, skal styrelser uden særlig byggeadministration  

 søge Slots- og Ejendomsstyrelsens bistand med det forberedende arbejde i  

 forbindelse med de enkelte byggeopgaver.
Styrelsen skal derfor rette  

 henvendelse til Slots- og Ejendomsstyrelsen, så snart et  

  

 lokalebehov  

  

 ,  

 der ikke omfattes af § 6, er blevet aktuelt, for at få aftalt formen for  

 Slots- og Ejendomsstyrelsens bistand under sagens forberedelse.
Stk. 2.  

  

 Styrelserne  

 kan selv forestå tilrettelæggelsen af mindre byggerier, dvs. sager, hvor den  

 samlede udgift - ekskl. moms og grundkøbesum og  

  

 grundkøbsomkostninger  

  

 - anslås til mindre end 3,5 mio. kr.
Disse sager kan, hvis styrelsen ønsker  

 det, forelægges for Slots- og Ejendomsstyrelsen.
Stk. 3.  

  

 Slots- og  

 Ejendomsstyrelsens bistand kan bestå i belysning af mulighederne for at dække  

 behovet ved flytning til anden statsbygning, leje af lokaler, køb af en  

 bestående ejendom, ombygning af en statsbygning eller nybyggeri.
Endvidere  

 kan  

 Slots- og Ejendomsstyrelsen rådgive om tilrettelæggelse af rådgivning ved  

 udarbejdelse og bedømmelse af programoplæg og byggeprogram, bistand ved valg  

 af  

 tekniske rådgivere også efter EUs udbudsregler, overvejelse om eventuel  

 bistand  

 fra en  

  

 bygherrerådgiver  

  

 , samt rådgivning af, om  

 byggeopgaven bør løses ved traditionel organisering eller ved indgåelse af  

 nye  

 samarbejdsformer, herunder også om opgaven  

  

 fordelagtigst  

  

 bør løses i offentlig privat partnerskab (OPP).
§ 5.  

  

 Ud  

 over den bistand, som er omtalt i § 4, stk. 3, bistår Slots- og  

 Ejendomsstyrelsen med at vurdere, hvilket materiale det vil være nødvendigt  

 at  

 udarbejde, herunder behovet for gennemførelse af alle de tekniske  

 rådgivningsfaser frem til projektforslag, eller om noget af dette materiale  

 kan  

 undværes eller udformes mere summarisk.
Hvis der i de indledende faser  

 nedsættes en styregruppe eller lignende, f.eks. en arbejdsgruppe til  

 udarbejdelse af byggeprogram, skal det drøftes med Slots- og  

 Ejendomsstyrelsen,  

 hvem der bør indtræde som medlemmer af en sådan gruppe, herunder om Slots- og  

 Ejendomsstyrelsen bør indtræde.
 Stk. 2.  

  

 I  

 projektforslaget skal tages stilling til bebyggelsens hovedtræk og udformning  

 og til alle de forhold med hensyn til kvalitetsniveau og udstyr mv., som har  

 væsentlig betydning for den endelige pris.
Stk. 3.  

  

 Det videre  

 projektarbejde må først påbegyndes, når Slots- og Ejendomsstyrelsens  

 bemærkninger  

 til projektforslaget foreligger, og når der foreligger den fornødne  

 bevillingsmæssige hjemmel.
Hvis sagen efter afholdt licitation på ny skal  

 forelægges de bevilgende myndigheder, skal licitationsresultatet forinden  

 forelægges Slots- og Ejendomsstyrelsen.
 Stk. 4.  



  

 Styrelserne skal forelægge aftaler om  

 teknisk rådgivning og bistand vedrørende byggearbejder for Slots- og  

 Ejendomsstyrelsen til godkendelse, hvis den samlede byggeudgift er på 3,5  

 mio. kr.  

 eller derover.
Stk. 5.  

  

 Forelæggelse  

 af aftaler i medfør af stk. 4 skal ske, inden rådgivningen påbegyndes,  

 og  

 inden aftalen indgås, dvs., at der til Slots- og Ejendomsstyrelsen skal  

 indsendes et udkast, udarbejdet efter oplæg fra eller efter forhandling med  

 den  

 pågældende rådgiver.
Slots- og Ejendomsstyrelsens eventuelle bemærkninger til  

 aftaleudkastet skal herefter indarbejdes i aftalen, som derefter skal  

 underskrives  

 af såvel rådgiveren som den pågældende styrelse.
Den endelige, underskrevne  

 aftale indsendes i kopi til Slots- og Ejendomsstyrelsen til orientering.
Sker  

 indgåelse af aftale om  

  

 rådgiverbistand  

  

 ved udbud,  

 forelægges udkast til  

  

 rådgiveraftalen  

  

 , der ofte  

 indgår som en del af udbudsmaterialet, forinden udsendelse, Slots- og  

 Ejendomsstyrelsen til udtalelse.
Stk. 6.  




  

 Byggesagsrapporten  

  

 ,  

 jf. § 7, skal indsendes til Slots- og Ejendomsstyrelsen enten til  

 udtalelse  

 eller til orientering, jf. nedenfor, når den samlede udgift - ekskl. moms og  

 eventuel grundkøbesum samt  

  

 grundkøbsomkostninger  

  

 -  

 overstiger 3,5 mio. kr.
Fremsendelsen sker som led i Slots- og  

 Ejendomsstyrelsens behandling af byggesagens indledende faser.
 Stk. 7.  

  

 Medmindre  

 andet er aftalt med Slots- og Ejendomsstyrelsen, skal  

  

 byggesagsrapporten  

  

 indsendes til Slots- og Ejendomsstyrelsen på følgende tidspunkter:
 1)  

 	  

    

  

 Byggesagsrapportens  

  

 tidsplan, investeringsbudget samt budgetoversigt med eventuelle bilag skal  

 indsendes til Slots- og Ejendomsstyrelsen til  

  

 udtalelse  



  

 efter  

 udarbejdelsen af byggeprogrammet.
 2)  

 	  

    

  

 Byggesagsrapportens  

  

 tidsplan, investeringsbudget samt budgetoversigt med bilag 1 og eventuelt  

 også  

 bilag 2 skal indsendes til Slots- og Ejendomsstyrelsen til  

  

 udtalelse  

  

 efter udarbejdelsen af projektforslaget.
 3)  

  

 	  

    


  

 Byggesagsrapportens  

  

 tidsplan, investeringsbudget samt budget- og licitationsoversigt med bilag 1  

 og  

 eventuelt også bilag 2 samt regnskabsoversigten med bilag til Slots- og  

 Ejendomsstyrelsen til  

  

 orientering  



  

 efter afholdelse af licitation.
Kapitel 4 Lokaler omfattet af den statslige  

  

 huslejeordning  

  

 (  

  

 SEA-ordningen  

  

 ) § 6.  

  

 Såfremt  

 centraladministrationen i hovedstadsområdet får behov for lokaler til  

 administrativt formål og lignende, skal institutionen rette henvendelse til  

 Slots- og Ejendomsstyrelsen, der har til opgave at stille kontorlokaler til  

 rådighed for ministerier, styrelser og andre centrale statskontorer i  

 hovedstadsområdet.
Ved behov for lokaler uden for hovedstadsområdet afgør den  

 pågældende institution selv, om den vil leje hos Slots- og Ejendomsstyrelsen  

 eller hos private.
Ved hovedstadsområdet forstås i denne forbindelse  

 Københavns  

 og Frederiksberg Kommuner og Københavns, Frederiksborg og Roskilde  

 Amtskommuner.
Stk. 2.  

  

 Erhvervelse  

 af administrationsbyggeri og lignende til statsligt kontorformål i og uden  

 for  

 hovedstadsområdet tilkommer alene Slots- og Ejendomsstyrelsen.
Statens  

 Forsknings-  

 og Uddannelsesbygninger under Ministeriet for Videnskab, Teknologi og  

 Udvikling  

 har, med undtagelse af institutioner omfattet af universitetsloven,  

 ejerskabet  

 til universitetsbygninger og lignende.
Institutioner med  

  

 lokalebehov  

  

 for universitetsbyggeri og lignende har frit  

  

 leverandørvalg  

  

 af lokaler enten hos Statens Forskning og Uddannelsesbygninger eller hos  

 private udlejere.
Lokalisering af institutioner inden for ministerområdet,  

 som  

 ikke varetages af Statens Forsknings- og Uddannelsesbygninger, vil alene  

 kunne  

 ske ved hjælp af lejemål.
Gennemføres lokalisering af et lejemål via en  

  

 OPP-model  

  

 , hvor forudsætningen er, at staten efter en  

 årrække erhverver byggeriet, vil dette alene kunne foretages af Statens  

 Forsknings- og Uddannelsesbygninger som kontraktpart.
Selvejende  

 institutioner  

 omfattet af universitetsloven og lignende lovgivning, der vil kunne opnå  

 ejerskab til bygningerne, vil ligeledes kunne indgå  

  

 OPP-aftaler  

                                                                      .
 Stk. 3.  

  

 Lejemål  

 vedrørende kontorlokaler og lignende uden for hovedstadsområdet, der  

 etableres  

 via en  

  

 OPP-model  

  

 med endeligt ejerskab til staten,  

 kan alene indgås af Slots- og Ejendomsstyrelsen.
Stk. 4.  

  

 Slots- og  

 Ejendomsstyrelsen og Statens Forsknings- og Uddannelsesbygninger er som  

 bygningsejere  

 forpligtet til at varetage  

  

 bygherrerollen  

  

 på  

 byggeopgaver, som relaterer sig til rollen som udlejer og bygningsejer, samt  

 på  

 brugerdefinerede om-, tilbygninger og hovedistandsættelser, hvor  

 byggeudgifter  

 kan modsvares af en  

  

 huslejeforhøjelse  

  

 . De statslige  

 lejere i disse ejendomme vil alene råde over driftsbevillinger til indvendige  

  

 lejerrelaterede  

  

 vedligeholdsopgaver.
Den statslige lejer  

 varetager i henhold til cirkulæret  

  

 bygherrerollen  

  

 på  

 disse vedligeholdsopgaver.
Kapitel 5 Budget- og regnskabsoplysninger § 7.  

  

 I  

 tilknytning til dette cirkulære er udsendt en  

  

 byggesagsrapport  

  

 vedrørende statslige byggearbejder med tilhørende vejledning.  

  

 Byggesagsrapporten  

  

 består af et skema med tidsplan og  

 investeringsbudget, budget og licitationsoversigt med to bilag samt en  

 regnskabsoversigt og dispositionsregnskab med bilag.
Om anvendelse og  

 udfyldelse af  

  

 byggesagsrapportens  

  

 skemaer henvises  

 til vejledningen.
Stk. 2.  

  

 Ved  

 gennemførelse af byggeopgaver skal styrelser uden særlig byggeadministration  

 benytte  

  

 byggesagsrapportens  

  

 skema.
Skemaerne er  

 elektronisk tilgængelige hos Slots- og Ejendomsstyrelsen (www.ses.dk).  

 Styrelser med særlig byggeadministration er ikke pligtige at benytte  

  

 byggesagsrapportens  

  

 skema, men  

  

 afrapporteringen  

  

 skal indeholde tilsvarende oplysninger som indeholdt i  

  

 byggesagsrapporten  

                                                                      .
 Stk. 3.  


  

 Byggesagsrapporten  

  

 skal udarbejdes for samtlige  

 byggearbejder af såvel styrelser med som uden særlig byggeadministration,  

 hvor  

 den samlede udgift - ekskl. moms og evt. grundkøbesum samt  

  

 grundkøbsomkostninger  

  

 - overstiger 3,5 mio. kr.  

  

 Byggesagsrapporten  

  

 skal til  

 enhver tid kunne forelægges for Rigsrevisionen med tilhørende dokumentation,  

 men skal ikke løbende indsendes til Rigsrevisionen.
Kapitel 6 Ikrafttræden § 8.  

  

 Cirkulæret  

 træder i kraft den 1. januar 2004.
Stk. 2.  

  

 Samtidig  

 hermed ophæves cirkulære nr. 165 af 1. november 1986 om gennemførelse af  

 statslige byggearbejder.
Cirkulæret gælder dog fortsat for statsbyggerier  

 igangsat før 1. januar 2004.
