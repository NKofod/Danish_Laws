Ifølge Sundhedsministeriets bekendtgørelse af 13. maj 1993 om gratis  

 vaccination mod visse smitsomme sygdomme m.v. omfatter det danske  

 vaccinationsprogam fra 26. maj 1993 tilbud om gratis vaccination mod 1. Generelt om vaccination Sundhedsstyrelsen skal anbefale, at vaccinationerne gives efter følgende  

 skema:
 For at få vaccineret børnene på den hurtigste og mest hensigtsmæssige  

 måde, anbefales vaccinationsplanen så vidt muligt overholdt.
Såfremt et barn ikke har fået vaccinationerne til de anbefalede  

 tidspunkter, gives den eller de manglende vaccinationer hurtigst muligt, det  

 vil sige med de mindste intervaller (se under de enkelte vacciner). Man skal  

 aldrig begynde forfra på en vaccinationsserie.
For børn, hvis vaccination er  

 påbegyndt i udlandet gælder, at supplerende vaccination gives efter det  

 danske program.
Flere forskellige vacciner kan gives samtidig.
Hvis vacinerne ikke gives  

 samtidig, bør der inden næste vaccination gå 4 uger efter levende vacciner  

 (MFR-vaccine, OPV, røde hunde-vaccine og BCG) og 1 uge efter dræbte vacciner  

 (kighoste-vaccine, Di-Te-Pol-vaccine og Hib-vaccine).
 Ved samtidig vaccination med forskellige vacciner gives disse på  

 forskellige steder og med forskellige sprøjter.
Børn, der har feber, bør ikke vaccineres.
Almindelig forkølelse uden feber  

 giver ikke anledning til at udskyde vaccination.
Vedrørende kontraindikationer iøvrigt, bivirkninger, administrationsmåde,  

 dosering, opbevaring og holdbarhed samt tilsætningsstoffer henvises til de  

 brugsanvisninger, der følger med de enkelte vacciner.
I tvivlstilfælde kan  

 der rettes henvendelse til Statens Seruminstitut, epidemiologisk afdeling.
2. De enkelte vaccinationer Kighostevaccination Vaccinen indeholder dræbte kighostebakterier.
 Vaccinationen tilsigter at beskytte børnene mod alvorlig kighoste, mens de  

 er helt små, og effekten aftager efter nogle år.
Barnet skal være 5 uger gammelt og veje mindst 4 kg, før vaccinationen  

 påbegyndes.
Der gives aldrig mere end 3 kighostevaccinationer.
Mindste  

 interval mellem kighoste I og II er 3 uger og mellem II og III 6 måneder.
Ved  

 kighoste I gives 1/2 dosis.
Er vaccinationen påbegyndt for sent, vaccineres  

 kun, hvis mindst 2 vaccinationer kan gives, inden barnet er 2 år.
Difteri-, tetanus- og poliovaccination (Di-Te-Pol) Vaccinen er en blandingsvaccine, som indeholder difteri- og tetanus-toxoid  

 og dræbt poliovirus type 1, 2 og 3 (Salk).
Barnet bør være 5 måneder, før vaccinationen påbegyndes, da maternelle  

 antistoffer ellers kan reducere virkningen af poliokomponenten.
Mindste  

 interval mellem Di-Te-Pol I og II er 3 uger og mellem Di-Te-Pol II og III 6  

 måneder.
Vaccinen må gerne gives samtidig med andre vacciner.
Det anbefales  

 at give MFR I samtidig med Di-Te-Pol III.
Efter 3 doser Di-Te-Pol er beskyttelsen mod difteri langvarig.  

 Beskyttelsen mod tetanus er af mindst 5 års varighed.
Uanset tidsintervallet  

 efter den primære vaccinationsserie (3 injektioner) gives ved revaccination  

 mod tetanus kun 1 injektion.
Såfremt revaccination finder sted inden 5 år  

 efter den primære vaccinationsserie, vil beskyttelsen hos personer yngre end  

 40 år vare i 20 år og hos personer ældre end 40 år i 15 år.
Ved  

 revaccination, der foretages mere end 5 år efter primær vaccinationsserie,  

 varer beskyttelsen 10 år uanset personens alder.
Børn som f.eks. på grund af vaccination i udlandet mangler en eller flere  

 af komponenterne i vaccinationsserien, bør snarest fuldende  

 vaccinationsprogrammet.
Til dette formål kan enkeltkomponentvacciner mod  

 henholdsvis difteri, tetanus og polio, samt blandingsvaccine Di-Te  

 rekvireres.
Di-Te-Pol-vaccine er en børnevaccine og bør kun anvendes indtil  

 15-års alderen.
Difteri- og Di-Te-vaccine findes i een styrke til børn og en  

 svagere til voksne (ældre end 15 år). Tetanus-vaccine og polio-vaccine kan  

 anvendes til både børn og voksne.
Hæmophilus influenzae type b vaccination (Hib) Vaccinen er en polysaccharidvaccine koblet til tetanustoxoid.
 Vaccinationen tilsigter at beskytte børnene mod invasive infektioner  

 forårsaget af Hæmophilus influenzae b i den alder, hvor de endnu ikke har  

 immunitet overfor infektionen.
Vaccinen gives i 3 doser.
De 2 første doser gives med 1-2 måneders  

 interval, den 3. dosis efter 6-12 måneder.
 1. og 2. dosis gives i alderen 5 måneder og 6 måneder  

 samtidig med Di-Te-Pol-vaccine, dog i to forskellige sprøjter og på to  

 forskellige steder af kroppen. 3. dosis gives i 16 måneders alderen, 1 måned  

 efter Di-Te-Pol og MFR-vaccination.
Børn under 1 år, som tidligere har fået en eller to  

 Di-Te-Pol-vaccinationer, gives kun 2 doser Hib-vaccine.
Vaccinationerne gives  

 i så fald med 2 måneders mellemrum.
 Børn i alderen 1-5 år gives kun een enkelt dosis.
 Immuniteten efter Hib-vaccination anses for at være mangeårig.
Mæslinge-, fåresyge- og røde hunde vaccination (MFR) Vaccinen er en blandingsvaccine mod mæslinger, fåresyre og røde hunde.
Den  

 indeholder levende svækket virus.
 Udover at yde den enkelte beskyttelse er formålet på langt sigt helt at  

 udrydde de pågældende sygdomme.
 For at sikre god immunitet hos så mange som muligt er der valgt et  

 to-dosis program, hvor den enkelte vaccineres i 15-måneders alderen og igen i  

 12-års alderen.
MFR I gives samtidig med Di-Te-Pol III på to forskellige steder af kroppen  

 og i to forskellige sprøjter.
MFR-vaccine bør sædvanligvis ikke gives før  

 15-måneders alderen, da selv små rester maternelle antistoffer kan reducere  

 virkningen af vaccinen.
Under særlige omstændigheder, f.eks. i  

 epidemisituationer eller hvis barnet skal rejse, kan MFR gives ned til  

 12-måneders alderen.
MFR II gives i 12-års alderen.
Den gives til alle, også de der har haft en  

 eller flere af sygdommene eller er vaccineret mod dem.
Børn i andre aldersgrupper kan også tilbydes MRF-vaccination, hvis det er  

 hensigtsmæssigt.
Dette gælder især børn, der ikke har haft mæslinger og/eller  

 fåresyge eller ikke har fået MFR-vaccination på det anbefalede tidspunkt.
 Enkeltkomponentvacciner kan rekvireres, men da eventuelle bivirkninger  

 ikke skyldes vaccinekomponenter, som organismen i forvejen er immun overfor,  

 kan man anvende MFR-vaccinen.
 MFR-vaccinen kan forsøges anvendt inden for de første par dage efter  

 udsættelsen for mæslinger, men effekten er usikker.
Oral polio Oral polio-vaccine (OPV, Sabin) er en blandingsvaccine, som indeholder  

 levende svækket poliovirus type 1, 2 og 3.
 Vaccinen gives, efter at vaccinationen med dræbt poliovaccine  

 (Di-Te-Pol-vaccine) er afsluttet).
Vaccinen gives peroralt 3 gange med et års interval.
Mindste interval  

 mellem vaccinationerne er 3 måneder.
OPV må gerne gives samtidig med andre  

 vacciner.
 Efter vaccination med 3 doser Di-Te-Pol-vaccine og 3 doser OPV anses  

 immuniteten over for polio for livslang.
Røde hunde vaccination Vaccinen indeholder levende svækket virus.
Vaccinen gives til kvinder i den fødedygtige alder, der ikke tidligere er  

 vaccineret med MFR.
I aldersgruppen 13-17 år kan anvendes MFR-vaccine.
Uanset man aldrig har set fosterskader bør gravide ikke vaccineres.
Der  

 bør gå mindst 3 måneder fra vaccinationen til kvinden bliver gravid.
3. Registrering Bivirkninger og komplikationer Uventede eller kraftige bivirkninger samt komplikationer til de omtalte  

 vaccinationer indberettes på formular 4102 (Sundhedsstyrelsens meldesystem  

 for infektiøse sygdomme) og til Sundhedsstyrelsens bivirkningsnævn på skema  

 til brug ved indberetning om mistænkt lægemiddelbivirkning.
Herudover er der i medfør af § 3, stk. 1 i lov nr. 82 af 8. marts 1978 om  

 erstatning for vaccinationsskader fastsat indberetningspligt for enhver læge,  

 som i sin virksomhed bliver bekendt med skader, som må antages at kunne  

 medføre ydelser efter loven.
Indberetningen herom skal ske til  

 Arbejdsskadestyrelsen.
Attestation Lægen attesterer for udførelse af de gratis vaccinationer på  

 vaccinationskort, der udleveres gratis fra ekspeditionen, Statens  

 Seruminstitut, efter skriftlig rekvisition.
 4. Betaling m.v.
Rekvisition og betaling af vaccine Til vaccinationerne anvendes vaccine, der udleveres fra ekspeditionen,  

 Statens Seruminstitut, efter skriftlig rekvisition, og betales af  

 amtskommunerne og Københavns og Frederiksberg kommuner, jf. § 2 og § 3 i  

 Sundhedsministeriets bekendtgørelse af 13. maj 1993 om gratis vaccination mod  

 visse smitsomme sygdomme m.v.
Honorering og regnskabsaflæggelse Honorarer for vaccination betales af amtskommunerne og Københavns og  

 Frederiksberg kommuner, jf. § 3, stk. 2 i Sundhedsministeriets bekendtgørelse  

 af 13. maj 1993.
 Sundhedsstyrelsens vejledning nr. 61 af 21. marts 1990 om gratis  

 vaccination mod visse smitsomme sygdomme m.v. bortfalder.
