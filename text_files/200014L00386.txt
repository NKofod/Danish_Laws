Betænkning afgivet af Trafikudvalget den  

 22. marts 2001 Betænkning over Forslag til lov om ændring af lov om  

 luftfart (Obligatorisk rapporteringssystem m.v.) [af trafikministeren (Jacob Buksti)] Trafikministeren har stillet 1 ændringsforslag til  

 lovforslaget.
 Lovforslaget blev fremsat den 7. december 2000 og var til  

 1. behandling den 12. januar 2001. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 8. november  

 2000 dette udkast til udvalget, jf. alm. del   bilag 161. Den 3. januar 2001  

 sendte ministeren de indkomne høringssvar samt et notat herom til  

 udvalget.
Samråd Udvalget har stillet 1 spørgsmål til  

 trafikministeren til mundtlig besvarelse.
Ministeren har besvaret  

 spørgsmålet i et samråd med udvalget den 27. februar 2001.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 12 spørgsmål til  

 trafikministeren til skriftlig besvarelse, som denne har besvaret.
Nogle af  

 udvalgets spørgsmål og trafikministerens svar herpå er  

 optrykt i bilag 2 til betænkningen.
 Et flertal i udvalget (udvalget med undtagelse af  

 SF og EL) indstiller lovforslaget til vedtagelse med det af  

 trafikministeren stillede ændringsforslag.
 Et mindretal i udvalget (SF), der kan stemme for  

 det stillede ændringsforslag, vil redegøre for sin stilling til  

 lovforslaget ved 2. behandling.
SF s medlem af udvalget bemærker dog, at det  

 overordnede formål med denne lovgivning er at gavne flysikkerheden.  

 Formålet med øget afrapportering af driftsforstyrrelser og andre  

 irregulære forhold er at gavne flysikkerheden.
Som led heri er det  

 væsentligt at give offentligheden mulighed for at følge  

 udviklingen inden for flysikkerhed på et kvalificeret niveau og at  

 få indsigt i omfanget af driftsforstyrrelser og andre irregulære  

 forhold, også selv om sådanne rapporteringer og opfølgende  

 tiltag måske kan være mindre bekvemme for branchen og/eller  

 Statens Luftfartsvæsen.
 SF finder det afgørende, at afrapporteringen bliver  

 transparent og finder sted mindst hvert halve år, og at denne  

 rapportering er struktureret over en liste af driftsforstyrrelser og andre  

 irregulære forhold (flight safety report), som i detajleringsgrad  

 svarer til den liste, som ministeren oversendte sammen med  

 ændringsforslaget (L 128 - bilag 20). Rapporteringsregimet bør  

 vurderes efter ca. 3 år.
 Et mindretal i udvalget (EL) indstiller  

 lovforslaget til forkastelse ved 3. behandling, men kan stemme for det  

 stillede ændringsforslag.
 Enhedslisten finder det tilfredsstillende, at lovforslaget  

 i sin endelige form fordrer en generel form for offentliggørelse af  

 indberetningerne fra Statens Luftfartsvæsen.
Enhedslisten noterer endvidere, at der vil blive opstillet  

 klare, åbne kriterier for politiets adfærd ved godkendelse af  

 personale.
Partiets samlede holdning til loven vil derfor afhænge af,  

 at der ved lovens endelige vedtagelse i samarbejde med justitsministeren  

 fremlægges en liste over sådanne kriterier.
Enhedslisten finder  

 det naturligt, at den lovede åbenhed manifesteres inden lovens  

 vedtagelse.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Ændringsforslag Af	trafikministeren, tiltrådt af udvalget:
Til § 1 1) I den under nr. 6 foreslåede § 89 b  

 indsættes efter stk. 3 som nyt stykke:
»Stk. 4. Statens Luftfartsvæsen offentliggør rapporter  

 om oplysninger, som indberettes i henhold til regler fastsat i medfør  

 af stk. 1, jf. dog stk. 3.« [Offentliggørelse af rapport om driftsforstyrrelser  

 m.v.] Bemærkninger Til nr. 1 Det foreslås, at det præciseres i lovteksten,  

 at der i en generel form kan ske en offentliggørelse på baggrund  

 af de indberetninger, der foretages i henhold til regler fastsat i  

 medfør af § 89 b, stk. 1. Det er vigtigt, at offentligheden og ikke  

 mindst luftfartsbrugerne får kendskab til, hvad der kommer ud af  

 indberetningerne til Statens Luftfartsvæsen om driftsforstyrrelser og  

 andre irregulære forhold af betydning for flyvesikkerheden.
Rapporten  

 skal bl.a. indeholde statistiske oplysninger om antallet af  

 driftsforstyrrelser og andre irregulære forhold fordelt på  

 forskellige kategorier samt resultatet, herunder eventuelle anbefalinger, af  

 luftfartsvæsenets analyser på baggrund heraf til gavn for  

 flyvesikkerheden.
Da rapporteringssystemet alene omfatter de mindre  

 alvorlige forhold   ikke flyvehavarier eller flyvehændelser, der  

 fortsat uændret skal rapporteres til havarikommissionen   vil en  

 offentliggørelse mest hensigtsmæssigt kunne foregå efter  

 en vis periode, således at der bliver mulighed for at udlede tendenser  

 af de indrapporterede oplysninger.
Det vil i almindelighed ikke være  

 interessant at offentliggøre en rapport over det enkelte forhold, hvad  

 enten det drejer sig om driftsforstyrrelser eller andre irregulære  

 forhold, idet den enkelte episode ikke har medført skader eller  

 nærliggende fare herfor.
Hertil kommer, at det i mange tilfælde  

 vil være vanskeligt at offentliggøre oplysninger om en enkelt  

 episode på en meningsfuld måde, uden at selve episoden kan  

 identificeres.
Foreligger der imidlertid særlige tilfælde, hvor  

 det kan være af interesse for offentligheden eller luftfartsbrugerne,  

 vil Statens Luftfartsvæsen foretage offentliggørelse heraf,  

 f.eks. i form af en pressemeddelelse eller orientering i  

 luftfartspublikationer.
 Offentliggørelsen, der vil blive foretaget med  

 visse mellemrum ud fra luftfartsvæsenets erfaringer med ordningen, vil  

 blive foretaget således, at tavshedspligten i § 89 b, stk. 2,  

 overholdes, og der vil derfor ikke blive udleveret identificerbare  

 oplysninger fra indberetningerne.
Trafikministeren har supplerende oplyst, jf.
L 128   bilag  

 24, at den i ændringsforslaget nævnte offentliggørelse vil  

 blive foretaget jævnligt med 1 til 2 års mellemrum.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Egil Møller (DF)  Mogens Andreasen (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 17 ** Valgt på Færøerne (FÆR) 1 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Uden for partierne (UP) 6 Centrum-Demokraterne (CD) 8 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 128 Bilagsnr.
Titel 1 Høringssvar 2 Spm. 1, om offentlighedslovens regler er gældende for det nye  

 indrapporteringssystem, til trafikministeren 3 Udkast til betænkning 4 Spm. 2 om sikringen af fortrolige indberetninger, til trafikministeren Spm. 3 om de regler, der skal indberettes anonymt, til trafikministeren 5 Spm. 4 om adgangshjemmel til lufthavnens spærrede områder, til  

 trafikministeren Spm. 5, om de nye regler om godkendelse til at færdes på de  

 spærrede områder vil få virkning med tilbagevirkende kraft,  

 til trafikministeren Spm. 6 om klagemuligheder, til trafikministeren Spm. 7 om sikringen af, at arbejdsgiveren ikke får oplysninger om  

 årsagen til, at en person er nægtet adgangshjemmel, til  

 trafikministeren 6 Spm. 8 om arbejdsgiverens situation ved afskedigelse af en medarbejder,  

 til trafikministeren 7 Svar på spm. 1, om offentlighedslovens regler er gældende for  

 det nye indrapporteringssystem, fra trafikministeren 8 Spm. 9 om, hvordan offentlighedsloven ikke indskrænkes, til  

 trafikministeren Spm. 10, om kriterierne for ansættelse/afskedigelse skal indbygges i  

 loven, til trafikministeren Spm. 11 om, hvordan de ansatte skal sikres, at de oplyses om årsagen  

 til afslag på ansættelse, til trafikministeren 9 Svar på spm. 2 om sikringen af fortrolige indberetninger, fra  

 trafikministeren Svar på spm. 3 om de regler, der skal indberettes anonymt, fra  

 trafikministeren 10 Kopi af udtalelse (høringssvar) fra Landsorganisationen i Danmark  

 (LO) 11 Svar på spm. 8 om arbejdsgiverens situation ved afskedigelse af en  

 medarbejder, fra trafikministeren 12 Spørgsmålsoversigt - udsendt den 2. februar 2001 13 Foreløbigt svar på spm. 4 om adgangshjemmel til lufthavnens  

 spærrede områder, fra trafikministeren Foreløbigt svar på spm. 5, om de nye regler om godkendelse  

 til at færdes på de spærrede områder vil få  

 virkning med tilbagevirkende kraft, fra trafikministeren Foreløbigt svar på spm. 6 om klagemuligheder, fra  

 trafikministeren Foreløbigt svar på spm. 7 om sikringen af, at arbejdsgiveren  

 ikke får oplysninger om årsagen til, at en person er nægtet  

 adgangshjemmel, fra trafikministeren 14 Svar på spm. 9 om, hvordan offentlighedsloven ikke  

 indskrænkes, fra  trafikministeren Svar på spm. 10, om kriterierne for ansættelse/afskedigelse  

 skal indbygges i loven, fra trafikministeren Svar på spm. 11 om, hvordan de ansatte skal sikres, at de oplyses om  

 årsagen til afslag på ansættelse, fra trafikministeren 15 Spørgsmålsoversigt - udsendt den 9. februar 2001 16 Grundnotat vedrørende forslag til Europa-Parlamentets og  

 Rådets direktiv om indberetning af hændelser inden for civil  

 luftfart KOM(2000)847 17 Samrådsspm.
A om fortrolige indberetninger, til trafikministeren 18 Spm. 12 om talepapir vedrørende samrådsspørgsmål  

 A om fortrolige indberetninger, til trafikministeren 19 Svar på spm. 12 om talepapir vedrørende  

 samrådsspørgsmål A om fortrolige indberetninger, fra  

 trafikministeren 20 Ændringsforslag fra trafikministeren samt liste over typer af  

 driftsforstyrrelse 21 2. udkast til betænkning 22 3. udkast til betænkning 23 Svar på spm. 4 om adgangshjemmel til lufthavnens spærrede  

 områder, fra trafikministeren Svar på spm. 5, om de nye regler om godkendelse til at færdes  

 på de spærrede områder vil få virkning med  

 tilbagevirkende kraft, fra trafikministeren Svar på spm. 6 om klagemuligheder, fra trafikministeren Svar på spm. 7 om sikringen af, at arbejdsgiveren ikke får  

 oplysninger om årsagen til, at en person er nægtet  

 adgangshjemmel, fra trafikministeren 24 Supplement til ændringsforslaget fra trafikministeren Bilag 2 Nogle af udvalgets spørgsmål til  

 trafikministeren og dennes svar herpå Spørgsmålene og trafikministerens svar  

 herpå er optrykt efter ønske fra EL Spørgsmål 4:
 Ministeren bedes oplyse, hvorledes det kan sikres, at en  

 person, der nægtes adgangshjemmel til lufthavnens spærrede  

 områder på grund af manglende godkendelse fra politiet, får  

 oplyst, hvilket forhold der ligger til grund for politiets  

 afgørelse.
 Spørgsmål 5:
 Ministeren bedes redegøre for, i hvilket omfang de  

 nye regler vil få virkning med tilbagevirkende kraft på de  

 medarbejdere, der i dag har godkendelse til at færdes på de  

 spærrede områder.
 Spørgsmål 6:
Hvis en medarbejder får nægtet en fornyelse af  

 en allerede eksisterende adgangstilladelse, eller eventuelt får  

 frataget sin adgangstilladelse, hvilke klagemuligheder vil den  

 pågældende have? Spørgsmål 7:
 Ministeren bedes oplyse, hvorledes det sikres, at  

 arbejdsgiveren til en person, der nægtes adgangshjemmel, ikke modtager  

 oplysning om årsagen bag politiets afgørelse.
 Svar:
 I fortsættelse af mine breve af 3. og 26. januar  

 2001 (L 128 bilag 1 og 10) samt min foreløbige besvarelse i brev af 9.  

 februar 2001 af Trafikudvalgets spørgsmål 4   7 (L 128 bilag 13)  

 fremsender jeg hermed Justitsministeriet udtalelse i brev af 20. marts  

 2001.
 På denne baggrund kan jeg oplyse, at hovedsigtet i  

 de regler, der vil blive udstedt i samarbejde med Justitsministeriet, vil  

 blive følgende:
 For så vidt angår Trafikudvalgets  

 spørgsmål 5 om, i hvilket omfang de nye regler vil få  

 virkning med tilbagevirkende kraft, vil der som det fremgår ikke blive  

 tale om virkning med tilbagevirkende kraft, idet der vil blive etableret en  

 overgangsordning, således at de nye regler indføres over en  

 periode på ca. 3 år.
 Justitsministeriets udtalelse  til Trafikministeriet (L  

 128   bilag 23):
 Spørgsmål nr. 4:
 Ministeren bedes oplyse, hvorledes det kan sikres, at en  

 person, der nægtes adgangshjemmel til lufthavnens spærrede  

 områder på grund af manglende godkendelse fra politiet, får  

 oplyst, hvilket forhold der ligger til grund for politiets  

 afgørelse.
 Svar:
 Justitsministeriet har til brug for besvarelsen af  

 spørgsmålet indhentet følgende udtalelse fra  

 Rigspolitichefen, hvortil der henvises:
» » Det fremgår af forarbejderne til den nævnte  

 bestemmelse, at hovedsigtet med ændringen er at øge  

 sikkerhedsniveauet i lufthavnenes sikrede område ved at give politiet  

 mulighed for at vurdere, om der er risiko for, at en person kan tænkes  

 at benytte den generelle adgang til det afspærrede område til  

 f.eks. at indsmugle ulovlige våben eller sprængstoffer.
Der er ikke i loven eller i bemærkningerne hertil  

 skitseret, hvorledes de administrative bestemmelser nærmere skal  

 udformes.
Det vil med sådanne bestemmelser kunne sikres, at den enkelte  

 person gøres bekendt med politiets beslutningsgrundlag.
Rigspolitichefen deltager gerne i en drøftelse af  

 den praktiske gennemførelse af godkendelsesordningen.« Spørgsmål nr. 5:
 Ministeren bedes redegøre for, i hvilket omfang de  

 nye regler vil få virkning med tilbagevirkende kraft på de  

 medarbejdere, der i dag har godkendelse til at færdes på de  

 spærrede områder.
 Svar:
 Justitsministeriet har til brug for besvarelsen af  

 spørgsmålet indhentet en udtalelse fra Rigspolitichefen, der  

 oplyser, at man ikke kan bidrage til besvarelsen af det stillede  

 spørgsmål.
 Spørgsmål nr. 6:
Hvis en medarbejder får nægtet en fornyelse af  

 en allerede eksisterende adgangstilladelse, eller eventuelt får  

 frataget sin adgangstilladelse, hvilke klagemuligheder vil den  

 pågældende have? Svar:
 Justitsministeriet har til brug for besvarelsen af  

 spørgsmålet indhentet følgende udtalelse fra  

 Rigspolitichefen, hvortil der henvises:
» Spørgsmål nr. 7:
 Ministeren bedes oplyse, hvorledes det sikres, at  

 arbejdsgiveren til en person, der nægtes adgangshjemmel, ikke modtager  

 oplysning om årsagen bag politiets afgørelse.
 Svar:
 Justitsministeriet har til brug for besvarelsen af  

 spørgsmålet indhentet følgende udtalelse fra  

 Rigspolitichefen, hvortil der henvises:
