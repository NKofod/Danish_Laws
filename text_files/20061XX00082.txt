Skriftlig fremsættelse (15. november 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af ligningsloven  

 og skattekontrolloven (Forhøjelse af fradraget for gaver til almenvelgørende  

 foreninger mv. samt obligatorisk indberetning for disse) (Lovforslag nr.
L 85).
 Lovforslaget er en del af finanslovsaftalen for 2007 mellem  

 regeringen (Venstre og Det Konservative Folkeparti) og Dansk Folkeparti.
Det er aftalt, at de almenvelgørende foreninger skal  

 kompenseres for stigningen i deres købsmoms i forhold til 2004 (basisår) med  

 en  

 andel svarende til deres egenfinansieringsgrad.
Med kompensationen for  

 købsmoms  

 af privat indsamlede midler får de almenvelgørende foreninger et stærkere  

 incitament  

 til at øge egenfinansieringen.
Det er endvidere aftalt at fordoble  

 skattefradraget for gaver til almenvelgørende foreninger.
Det giver et  

 styrket  

 incitament til at give gaver til de almenvelgørende foreninger, og det  

 bidrager  

 hermed til, at de almenvelgørende foreninger kan øge deres indsamlinger.  

 Endelig er det aftalt, at foreningerne skal indberette størrelsen af  

 gavebidraget pr. donor til SKAT.
Lovforslaget udmønter den del af aftalen, der vil gøre det  

 mere attraktivt for danskerne at give bidrag til velgørende foreninger.
Det  

 foreslås således, at det maksimale fradrag for gaver til almenvelgørende  

 foreninger mv. fordobles fra 6.800 kr. til 13.600 kr. (2007-niveau).
Endvidere udmønter lovforslaget den del af aftalen,  

 hvorefter foreningerne skal indberette modtagne gaver til SKAT.
I lighed med  

 den gældende ordningen med indberetning af faglig kontingent til SKAT  

 foreslås  

 det, at fradragsretten for gaver betinges af, at foreningen har foretaget  

 indberetning til SKAT.
 Det skønnes med stor usikkerhed, at fordoblingen af  

 fradraget vil kunne medføre en stigning i gaveindbetalingerne til  

 foreningerne  

 med ca. 30 mio. kr.
Lovforslaget skønnes at medføre et årligt provenutab på ca.  

 15 mio. kr.
Heraf vedrører ca. 11 mio. kr. kommunerne og ca. 4 mio. kr.  

 staten.  

 For finansåret 2007 skønnes provenutabet til ca. 15 mio. kr.
 Det foreslås, at loven har virkning fra og med indkomståret  

 2007, dog således at ministeren fastsætter tidspunktet for iværksættelsen af  

 den obligatoriske indberetningsordning.
 Lovforslaget er sendt på høring den 10. november 2006 med  

 svarfrist den 17. november 2006. Høringssvar og høringsnotat vil blive sendt  

 til Skatteudvalget inden førstebehandlingen.
 Tilskudspuljen til delvis kompensation af de velgørende  

 foreningers mv. købsmoms foreslås hjemlet på finanslovens § 9,  

 Skatteministeriet.
 Med disse bemærkninger skal jeg anbefale lovforslaget til  

 Folketingets velvillige behandling.
