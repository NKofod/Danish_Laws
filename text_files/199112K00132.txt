Nr LSF 132 Forslag til Lov om ændring af lov om social bistand (Udskydelse af  

 revisionsbestemmelser) Fremsat af socialministeren (Else Winther Andersen) den 27. november 1991 Vedtaget ved tredjebehandling den 19. december 1991 Lov nr. 947 af 27/12/1991 § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændringer:
 1. I § 38, stk. 6, ændres »1991« til:  

 »1993«.
 2. I lov nr. 156 af 15. marts 1989 om ændring af lov om social  

 bistand. (Indførelse af igangsætningsydelse) § 2, stk. 2, ændres  

 »1991« til: »1992«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændringer:
 1. I § 38, stk. 6, ændres »1991« til:  

 »1993«.
 2. I lov nr. 156 af 15. marts 1989, § 2, stk. 2, ændres  

 »1991« til: »1992«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget indeholder udskydelse af følgende revisionsbestemmelser: 1)  

 § 38, stk. 6, i bistandsloven og 2) Lov nr. 156 af 15. marts 1989, § 2  

 (igangsætningsydelsen).
Ad 1 Med virkning fra den 1. april 1989 indførtes der i bistandsloven en ny  

 bestemmelse (§ 38, stk. 5), hvorefter personer, der i en sammenhængende  

 periode på 3 måneder eller derover har modtaget kontanthjælp, kan tjene op  

 til 1000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
 Baggrunden for bestemmelsen var at skabe en motivation hos  

 kontanthjælpsmodtagere, der har været ledige i nogen tid, til selv at skaffe  

 sig et arbejde - måske i første omgang ved arbejde af begrænset eller  

 eventuelt uregelmæssigt omfang.
 Der indførtes samtidig en bestemmelse (§ 38, stk. 6) om, at forslag til  

 revision af ordningen skal fremsættes for Folketinget inden udgangen af 1991.
 Socialministeriet har udarbejdet en rapport af 7. oktober 1991 vedrørende  

 en stikprøveundersøgelse om virkningen af ordningen. 29 af de 30 kommuner,  

 som skulle deltage i undersøgelsen, har besvaret det udsendte spørgeskema.
Undersøgelsen viser, at det er et begrænset antal kontanthjælpsmodtagere,  

 som gør brug af muligheden for at have fradragsfri indtægt.
Der er således  

 kun ca. 4 pct. af det samlede antal § 37-sager i juli 1991, som har en  

 fradragsfri indtægt, svarende til ca. 5000 sager.
Ca. 22 pct. af disse har  

 også, inden de blev omfattet af § 38, stk. 5, modtaget supplerende  

 kontanthjælp.
Undersøgelsen viser desuden, at der herudover er ca. 3 pct. eller ca. 3800  

 af de familier, der har modtaget kontanthjælp efter § 37 i juli måned, som  

 tidligere har haft en afsluttet periode med fradragsfri indtægt i henhold til  

 § 38, stk. 5. Ca. 69 pct. af disse eller ca. 2600 har haft en fradragsfri  

 indtægt i det maksimale antal måneder, d.v.s. 6 månder, medens de øvrige ca.  

 31 pct. er nogenlunde ligeligt fordelt på henholdsvis 1, 2, 3, 4 og 5  

 måneders varighed.
Når en periode ikke har varet det maksimale antal måneder,  

 skyldes det for ca. 66 pct.s vedkommende, at indtægten er ophørt, og for de  

 øvrige 34 pct., at kontanthjælpen midlertidigt er ophørt.
 13 af de 29 kommuner, der indgår i undersøgelsen, mener ikke, at § 38,  

 stk. 5, giver incitament til at søge et job på arbejdsmarkedet, medens 14  

 kommuner mener, at ordningen tilskynder til et arbejde; men 7 af disse  

 kommuner fremhæver samtidig, at virkningen af ordningen bliver begrænset af,  

 at jobmulighederne er for få. 2 kommuner tager ikke stilling til ordningens  

 virkning.
 Det er Socialministeriets opfattelse, at stikprøveundersøgelsen ikke giver  

 noget entydigt billede af den beskæftigelsesfremmende effekt af bestemmelsen.  

 Det foreslås derfor, at revisionen af ordningen udskydes, således at der på  

 baggrund af yderligere erfaringer med reglen om kontanthjælpsmodtageres  

 begrænsede ret til fradragsfrie indtægter fremsættes forslag til revision af  

 ordningen inden udgangen af 1993.
Ad 2 Med virkning fra den 1. april 1989 indførtes der i bistandsloven en ny  

 bestemmelse (§ 42 a) om igangsætningsydelse.
 Ifølge § 42 a, stk. 1, har kontanthjælpsmodtagere, der har modtaget hjælp  

 i en sammenhængende periode på 9 måneder eller mere, ret til at få  

 udbetalt en igangsætningsydelse.
 Ydelsen udgør halvdelen af den seneste udbetalte kontanthjælp, og  

 udbetales i op til et år.
 Ifølge § 42 a, stk. 2, kan en tilsvarende ydelse ydes til personer,  

 der har modtaget kontanthjælp i en sammenhængende periode på mere end 3  

 måneder og mindre end 9 måneder.
 Formålet med ordningen var at motivere kontanthjælpsmodtagere til at gå  

 igang med selvstændig virksomhed og dermed blive selvforsørgende.
 Der indførtes samtidig en bestemmelse (Lov nr. 156 af 15. marts 1989, § 2)  

 om, at forslag til revision af ordningen skal fremsættes for Folketinget  

 inden udgangen af 1991.
 Socialministeriet har, med henblik på revisionen, iværksat en undersøgelse  

 af § 42 a.
 Undersøgelsen er baseret på oplysninger om samtlige § 42 a sager fra 273  

 kommuner i perioden 1. april 1989 til 31. juli 1991.
Undersøgelsen viser, at der i perioden er ialt 1538 personer, der modtager  

 eller har modtaget igangsætningsydelse.
Der er 48 kommuner, som slet ikke har  

 anvendt ordningen.
I juni måned 1991 var der 588 personer, som modtog ydelsen.
Disse udgør  

 ca. 0,5 pct. af alle kontanthjælpsmodtagere (§ 37). Der er således kun et  

 lille antal personer, som har anvendt ordningen.
 Af de 950 personer, som har afsluttet en periode med igangsætningsydelse,  

 har ca. 1/3 videreført den selvstændige virksomhed, lidt over halvdelen  

 modtager igen kontanthjælp, mens de resterende ca. 12 pct. er overgået til  

 anden forsørgelse, f.eks. pension, dagpenge, lønindtægt eller deres forhold  

 er uoplyste.
 Halvdelen af de 950 personer, som har afsluttet en periode med  

 igangsætningsydelse, har modtaget ydelsen i hele perioden på 1 år, mens den  

 anden halvdel holdt op, inden der var gået 1 år.
 Af de 509 personer, som igen vender tilbage til kontanthjælp, har ca. 42  

 pct. økonomiske eller andre problemer fra perioden på igangsætningsydelsen.
 Kommunerne har i forbindelse med undersøgelsen peget på forskellige  

 problemer, som bør tages op i forbindelse med revisionen.
Ordningen med igangsætningsydelse bygger på iværksætterydelsen i  

 Arbejdsministeriets regi.
Der skal fremsættes forslag til revision af  

 iværksætterydelsen i foråret 1992. Med henblik på at tilpasse de to ordninger  

 til hinanden, vil det være hensigtsmæssigt, at revisionen foregår  

 sideløbende.
 Det foreslås derfor at udskyde revisionen af igangsætningsydelsen til  

 udgangen af 1992.
 Lovforslaget har ikke administrative eller økonomiske konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 406 af 6. juni 1991, foretages følgende  

 ændringer:
 1. I § 38, stk. 6, ændres »1991« til:  

 »1993«.
§ 38 Stk. 5. Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 1.000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
Denne mulighed for fradragsfri  

 indtægter er begrænset til i alt 6 sammenhængende måneder.
Det fradragsfri  

 beløb kan optjenes pr. voksen kontanthjælpsmodtager i husstanden.
 Stk. 6. Forslag til revision af ordningen i stk. 5 skal fremsættes  

 for Folketinget inden udgangen af 1991.
 2. I ikrafttrædelses- og overgangsbestemmelserne i lov nr. 156 af  

 15. marts 1989, § 2, ændres »1991« til: »1992«.
§ 42 a.
Personer, der har modtaget kontanthjælp efter § 37 i en  

 sammenhængende periode på 9 måneder eller mere, og som etablerer og driver  

 selvstændig virksomhed, har ret til at få udbetalt halvdelen af den senest  

 udbetalte kontanthjælp i indtil 1 år som en fast månedlig ydelse.
 Stk. 2. Ydelsen efter stk. 1 kan tilsvarende udbetales til  

 personer, der har modtaget kontanthjælp efter § 37 i en sammenhængende  

 periode på mere end 3 måneder og mindre end 9 måneder.
Stk. 3. Indtægterne fra den selvstændige virksomhed fratrækkes  

 ikke i ydelsen.
Det er en forudsætning for udbetaling af ydelsen, at den  

 pågældende ikke får lønindtægter ved siden af eller i stedet for indtægterne  

 fra virksomheden.
Stk. 4. En person, der modtager kontanthjælp efter stk. 1, kan  

 vælge at gå tilbage til kontanthjælp efter § 37, stk. 2, 4. pkt.
Tilsvarende  

 kan en person, der modtager kontanthjælp efter stk. 2, vælge at gå tilbage  

 til kontanthjælp efter § 37, stk. 2, 1. og 2. pkt.
§ 2 Stk. 1. Loven træder i kraft den 1. april 1989.
 Stk. 2. Ministeren fremsætter forslag for Folketinget om revision  

 af loven inden udgangen af 1991.
