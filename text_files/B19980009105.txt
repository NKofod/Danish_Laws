 I medfør af §§ 82, stk. 1, 92, stk. 4, og 95, stk. 3, i lov nr. 454 af 10.  

 juni 1997 om social service, som ændret ved lov nr. 980 af 17. december 1997,  

 fastsættes følgende:
Betaling m.v. for midlertidige ophold i kommunale boformer efter § 91  

 og amtskommunale boformer efter §§ 93 og 94 § 1.  Betaling for ophold i kommunale boformer efter §  

 91 og amtskommunale boformer efter §§ 93 og 94 sker af personens  

 arbejdsindtægt, pension, kontanthjælp eller anden indtægt i overensstemmelse  

 med reglerne i §§ 2 og 3 Stk. 2.  Betalingen sker fra opholdets begyndelse, idet  

 der dog i særlige tilfælde kan dispenseres for betalingen i kortere tid.
 § 2.  Kommunen eller amtskommunen fastsætter betaling  

 for opholdet i boligen, herunder el og varme, betaling for kost og dermed  

 forbundne personaleudgifter samt betaling for andre ydelser, herunder vask,  

 som er en integreret del af opholdet.
 Stk. 2.  Betaling for ophold i boformer efter § 94  

 fastsættes en gang om året ud fra niveauet for boligudgifter for lignende  

 boform i lokalområdet.
Stk. 3.  Betalingen kan fastsættes som et samlet beløb  

 eller under hensyn til de ydelser, der modtages, bl.a. således at det er  

 muligt at fravælge et eller flere måltider eller andre ydelser.
Betalingen  

 kan fastsættes som en takst pr. døgn, udregnet efter de gennemsnitlige  

 udgifter til ydelserne.
Stk. 4.  Beboere, der bevarer egen bolig under opholdet,  

 betaler som udgangspunkt ikke for boligen.
Betalingen fastsættes i øvrigt  

 således, at der tages hensyn til udgifter i forbindelse med opretholdelsen af  

 bolig og således, at beboerne får mulighed for at opfylde deres hidtidige  

 forpligtelser, samt at de har et rimeligt beløb til personlige fornødenheder.
 Stk. 5.  Betalingen kan, som led i en efterbehandling,  

 fastsættes således, at beboeren får mulighed for en opsparing.
 § 3.  Personer, der ikke har en indtægt, opkræves ikke  

 betaling for opholdet.
 Stk. 2.  Til personer, der ikke har en indtægt udbetales  

 et af kommunen eller amtskommunen fastsat beløb til personlige fornødenheder,  

 indtil der foreligger et indtægtsgrundlag i form af arbejdsindtægt, pension,  

 kontanthjælp eller anden indtægt.
Betaling for længerevarende ophold i botilbud efter § 92 § 4.  Personer, som har ophold i botilbud efter § 92  

 beregnet til længerevarende ophold, betaler for botilbudet i overensstemmelse  

 med nedenstående regler.
§ 5.  Amtskommunen fastsætter beboerens betaling efter  

 § 6 på grundlag af botilbudets omkostninger og efter § 7 på grundlag af  

 beboerens indtægt.
Beboeren skal dog ikke betale mere end botilbudets  

 omkostninger, jf § 6, stk. 3.
 Stk. 2.  Beboeren betaler fra det tidspunkt, hvor  

 boligen er til disposition.
 Stk. 3.  Beboeren skal ikke betale indskud ved  

 indflytningen. Ønsker en beboer botilbudet indrettet på en særlig måde, kan  

 det dog kræves, at beboeren stiller sikkerhed for de udgifter, der vil medgå  

 til at bringe botilbudet tilbage til normal stand.
Stk. 4.  Pligten til at betale for botilbudet ophører,  

 når botilbudet er fraflyttet.
Amtskommunen kan fastsætte de nærmere regler og  

 herunder bestemme, at betalingen vedvarer i en kortere tid efter, at  

 botilbudet er fraflyttet, og at betalingen ophører med udgangen af en måned.
§ 6.  Den del af betalingen, der afhænger af boligens  

 omkostninger, fastsætter amtskommunen på grundlag af de budgetterede  

 driftsudgifter til bygningerne, hvortil lægges 10 pct. af den seneste  

 offentlige ejendomsvurdering.
Udgifter til moms af driftsudgifter medregnes,  

 mens udgifter til renter og afdrag på lån i bygningerne ikke medregnes.
I  

 lejede bygninger er omkostningerne huslejen med tillæg af øvrige  

 driftsudgifter, der ikke indgår i huslejen.
 Stk. 2.  Omkostningerne efter stk. 1 fordeles på  

 servicearealer og boligarealer efter arealstørrelse.
 Stk. 3.  Omkostningerne vedrørende boligdelen fordeles  

 på de enkelte boliger efter disses areal.
 Stk. 4.  Beboerens betaling udgør 10 pct. af det  

 beregnede beløb i stk. 3.
 Stk. 5.  Betalingen efter stk. 4 reguleres ikke som  

 følge af eventuel forskel mellem budgetterede og faktiske udgifter.
 Stk. 6.  Ved fordeling af omkostningerne efter stk. 2 og  

 stk. 3 anvendes principperne herom for ældreboliger.
 § 7.  Beboeren betaler 10 pct. af sin indkomst, dog 20  

 pct. af indkomst over grænsebeløbet i § 21 i lov om individuel boligstøtte.
 Stk. 2.  Betalingen efter indtægt fastsætter  

 amtskommunen på grundlag af beboerens indtægter, der opgøres og reguleres  

 m.v. efter reglerne i § 8 i lov om individuel boligstøtte.
 Stk. 3.  Amtskommunen kan i ganske særlige tilfælde  

 beslutte at nedsætte betalingen for botilbud under hensyn til beboerens  

 økonomiske forhold.
 § 8.  Betalingen for el og varme i botilbud fastsættes  

 således, at den dækker amtskommunens omkostninger hertil inkl. udgifter til  

 moms.
 § 9.  Når en beboer dør følger det af § 5, stk. 4,  

 hvornår pligten til at betale ophører.
 Beboere med forsørgelsesforpligtigelser.
 § 10.  Har en beboer i et botilbud efter servicelovens  

 § 92 pligt til at forsørge børn eller en ægtefælle, der ikke har ophold i  

 botilbudet eller et tilsvarende botilbud efter serviceloven, beregnes  

 betalingen for opholdet i botilbudet først efter, at der af beboerens  

 eventuelle indtægter ud over pensionen er afsat et sådant beløb til at  

 opfylde forsørgelsespligten, at ægtefællens og børnenes levevilkår ikke  

 bliver ringere på grund af, at beboeren er flyttet ind i botilbudet.
Rabat til gifte pensionister, der bor i samme botilbud efter  

 servicelovens § 92 § 11.  Bor gifte eller samlevende pensionister i samme  

 botilbud efter servicelovens § 92, fastsætter amtskommunen betalingen efter §  

 6 ud fra det boligareal, som (ægte)parret benytter, og betalingen efter § 7  

 på grundlag af (ægte)parrets samlede indtægt.
Stk. 2.  Amtskommunen nedsætter betalingen med en rabat  

 på 25 pct.
Rabatten nedsættes med 1 pct. point for hver 3.156 kr., som den  

 samlede indkomst overstiger den sociale pension.
 Stk. 3.  Dør eller fraflytter en af pensionisterne,  

 ophører rabatten med udgangen af den måned, hvori dødsfaldet er sket.
 Stk. 4.  Beløbet i stk. 2 reguleres og afrundes til  

 nærmeste hele kronebeløb en gang årligt den 1. januar med  

 satsreguleringsprocenten, jf. lov om en satsreguleringsprocent.
Ret til at flytte til botilbud efter servicelovens § 92 i en anden  

 amtskommune § 12.  En person, der vil flytte til et botilbud efter  

 servicelovens § 92, i en anden amtskommune, har ret til at få tilbud om en  

 sådan bolig på lige vilkår med borgere i tilflytningsamtskommunen, hvis  

 flytningen skyldes et ønske om Stk. 2.  Det er endvidere en betingelse, at pågældende  

 samtidig opfylder betingelserne i fraflytningsamtskommunen for at få tilbud  

 om et botilbud servicelovens § 92.
 Stk. 3.  Ved nære pårørende forstås forældre, børn,  

 søskende eller andre, som den pågældende har en nær tilknytning til.
 Ikrafttrædelse m.v.
 § 13.  Bekendtgørelsen træder i kraft 1. juli 1998.
 Stk. 2.  Samtidig ophæves følgende af Socialministeriets  

 bekendtgørelser:
