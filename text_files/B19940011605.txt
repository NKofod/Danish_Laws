 I medfør af § 68, stk. 1, § 68 a, og § 118, stk. 5, i færdselsloven, jf.  

 lovbekendtgørelse nr. 735 af 24. august 1992, som senest ændret ved lov nr.  

 98 af 9. februar 1994, fastsættes følgende:
Installation og plombering § 1.  Lastbiler med tilladt totalvægt over 12.000 kg  

 og busser med tilladt totalvægt over 10.000 kg, der er registreret første  

 gang den 1. januar 1994 eller senere, skal være forsynet med  

 hastighedsbegrænser, der opfylder de konstruktive bestemmelser i Rådets  

 direktiv nr. 92/24/EØF.
 Stk. 2.  Kravet om hastighedsbegrænser gælder desuden  

 for lastbiler og busser med vægte som nævnt i stk. 1, der er registreret  

 første gang mellem den 1. januar 1988 og den 1. januar 1994, med ikrafttræden  

 den 1. januar 1995 for biler i international trafik og den 1. januar 1996 for  

 øvrige biler.
 Stk. 3.  Hastighedsbegrænseren skal være instillet til  

 højst 85 km/t for lastbiler og 100 km/t for busser.
 Stk. 4.  Følgende lastbiler og busser er undtaget fra  

 kravet om hastighedsbegrænsere:
 § 2.  Hastighedsbegrænseren og dens forbindelser skal  

 være beskyttet mod uautoriseret justering eller energiafbrydelse ved at kræve  

 specialværktøj til dette og/eller ved hjælp af plombering.
 § 3.  Installation, justering og plombering samt  

 senere indgreb og reparation af påbudte hastighedsgrænsere må kun foretages  

 af et autoriseret værksted, jf. kapitel 3.
 Stk. 2.  Installation, justering og plombering på nye  

 biler kan dog foretages af bilfabrikanten i overensstemmelse med Rådets  

 direktiv nr. 92/24/EØF.
Stk. 3.  Indgreb og genplombering i forbindelse med  

 reparation kan endvidere foretages på et udenlandsk værksted, der nationalt  

 er fartskriverautoriseret eller hastighedsbegrænserautoriseret.
I sidstnævnte  

 tilfælde skal der i bilen medbringes dokumentation for, at det pågældende  

 værksted er autoriseret.
Godkendelse af fabrikanter eller disses  

 repræsentanter § 4.  Efter ansøgning fra bil- eller  

 hastighedsbegrænserfabrikanter eller disses repræsentanter kan  

 Trafikministeriet godkende disse til at uddanne værkstedspersonale og  

 indstille værksteder, der ønsker autorisation, jf. kapitel 3.
 § 5.  Ansøgning om godkendelse skal for hver type  

 hastighedsbegrænser vedlægges:
 § 6.  Kursus for værkstedspersonale skal indeholde en  

 gennemgang af følgende:
 Stk. 2.  Efter kursus udstedes kursusbevis med følgende  

 oplysninger:
 Stk. 4.  Fabrikanten eller dennes repræsentant opbevarer  

 kopi af samtlige udstedte kursusbeviser.
§ 7.  Nægter en godkendt fabrikant eller dennes  

 repræsentant at indstille et værksted til autorisation, skal dette meddeles  

 skriftlig.
Afslaget skal være ledsaget af en begrundelse og oplysninger om,  

 at afslaget vil kunne påklages til Trafikministeriet.
Autorisation af værksted § 8.  Efter indstilling fra en fabrikant eller dennes  

 repræsentant, der er godkendt, jf. kapitel 2, kan Trafikministeriet meddele  

 autorisation til værksteder, der ønsker at installere, justere og plombere  

 hastighedsbegrænsere.
 § 9.  Det er en betingelse for autorisation, at  

 værkstedet forudgående er autoriseret til at foretage installation og  

 reparation eller genplombering af fartskrivere.
 § 10.  Indstillingen om autorisation af værksted skal  

 indeholde eller vedlægges:
 § 11.  Autoriserede værksteder skal installere,  

 justere og plombere hastighedsbegrænsere i overensstemmelse med fabrikantens  

 anvisninger.
 Stk. 2.  Plombering skal foretages med det i forbindelse  

 med fartskriverautorisation tildelte plombeværktøj.
§ 12.  I forbindelse med installation, justering og  

 plombering skal der anbringes en installationsmærkat et synligt sted i  

 førerhuset.
Efter ethvert indgreb foretaget af et autoriseret værksted skal  

 installationsmærkaten udskiftes.
 Stk. 2.  Installationsmærkat kan være kombineret med  

 installationsplade for fartskriver, som kan være anbragt på eller i  

 fartskriveren.
 Stk. 3.  Installationsmærkaten skal indeholde følgende  

 oplysninger:
 § 13.  I forbindelse med installation/reparation skal  

 der tillige udfærdiges et værkstedskort indeholdende følgende oplysninger:
 Stk. 2.  Værkstedskort opbevares på værkstedet i mindst  

 2 år og skal på forlangende forevises til politiet eller Statens  

 bilinspektion.
 § 14.  Klage over et autoriseret værksted kan  

 indbringes for Trafikministeriet.
Straf, ikrafttrædelses- og  

 overgangsbestemmelser Straf § 15.  Trafikministeriet kan tilbagekalde godkendelse  

 af fabrikanter og autorisation af værksteder, såfremt betingelserne i kapitel  

 2 og 3 ikke overholdes.
 § 16.  Overtrædelse af § 1, stk. 1-3, §§ 2-3, § 6, §  

 11 og § 12, stk. 1 og stk. 3 og § 13 straffes med bøde.
Ikrafftrædelse § 17.  Bekendtgørelsen træder i kraft den 23. februar  

 1994.
Overgangsbestemmelser § 18.  Indtil 1. juni 1994 tillades det dog, at  

 værksteder foretager indgreb i påbudte hastighedsbegrænsere, såfremt  

 værkstedet er fartskriverautoriseret og opfylder bestemmelserne i §§ 11-13,  

 uden at være autoriseret af Trafikministeriet.
 Stk. 2.  Påbudte hastighedsbegrænsere, i hvilke der er  

 foretaget indgreb inden bekendtgørelsens ikrafttrædelse, skal senest den 1.  

 juni 1994 justeres og plomberes på et værksted som anført i stk. 1.
Trafikministeriet, den 14. februar 1994 Jan Trøjborg / Vibeke R. von Stemann (* 1) Bekendtgørelsen indeholder bestemmelser, der gennemfører Rådets  

 direktiv nr. 92/6/EØF, EF-Tidende 1992 L 57 s. 27.
