 Arrangøren af salgs- og demonstrationsture reklamerede med, at  

 deltagere, der tilmeldte sig til turene, »gratis« fik udleveret en  

 flaske vin eller et halvt pund smør og 10 æg.
 Forbrugerombudsmanden udtalte, at det var urigtigt, vildledende og i  

 strid med markedsføringslovens § 2, stk. 1 at reklamere med, at deltagere  

 »gratis« fik varene, når man havde betalt for deltagelse i turen.  

 Endvidere var der tale om en overtrædelse af markedsføringslovens § 6, stk. 1  

 om tilgift.
 »Gratis«, »gave« og lignende - generelle  

 bemærkninger.
Udtrykkene »gratis«, »gave« og lignende er omtalt i  

 beretning 1975-1977, side 59 ff.
Det er her anført, at disse udtryk efter  

 FO's opfattelse kun må anvendes om ydelser, der ikke er betinget af en  

 modydelse eller anden form for forpligtelse for erhververen.
Dette grundlæggende synspunkt har været gjort gældende i de nedenfor  

 omtalte to retssager.
I den førstnævnte retssag fik FO medhold for så vidt  

 angår anvendelsen af ordet »gratis« både ved Sø- og Handelsretten  

 og ved Højesteret, mens Sø- og Handelsretten i den efterfølgende sag ikke gav  

 FO medhold, for så vidt angår dette spørgsmål.
Da både Sø- og Handelsretten og Højesteret i den førstnævnte sag synes at  

 have anlagt en meget restriktiv holdning til anvendelsen af ordet  

 »gratis«, mens dette ikke synes at være tilfældet i den sidstnævnte  

 sag, er området for den korrekte anvendelse at dette og lignende udtryk ikke  

 afklaret.
Ved beretningsperiodens slutning var der derfor endnu en retssag om  

 spørgsmålet under forberedelse.
 (* 1) Offentliggjort i Forbrugerombudsmandens Årsberetning 1979-1980, side  

 91. Ugeskrift for Retsvæsen, side 561.
