Fremsat den 26. april 2000 af  

 skatteministeren (Ole Stavad) Forslag til Lov om ændring af lov om  

 afgift af affald og råstoffer (Ændring af afgiften i forbindelse med forebyggelsen  

 af kogalskab) § 1 I lov om afgift af affald og råstoffer, jf.  

 lovbekendtgørelse nr. 570 af 3. august 1998, som ændret ved lov  

 nr. 1034 af 23. december 1998, lov nr. 380 af 2. juni 1999 og lov nr. 165 af  

 15. marts 2000, foretages følgende ændringer:
 1. I § 9, stk. 3, indsættes som nr.  

 6:
»6)	Kød- og benmel og fedt, som stammer fra forarbejdning af  

 specificeret risikomateriale i forbindelse med forebyggelsen af BSE, der  

 tilføres et forbrændingsanlæg, der er godkendt til  

 forbrænding af forarbejdet specificeret risikomateriale, i hele  

 selvstændige læs.
Det er en betingelse for afgiftsfritagelsen, at  

 affaldet kommer fra en godkendt forarbejdningsvirksomhed.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Indledning Det foreslås, at specificeret risikomateriale i  

 forbindelse med forebyggelsen af BSE (kogalskab) fritages for afgift efter  

 affaldsafgiftsloven, når det efter behandling på godkendte  

 forarbejdningsvirksomheder tilføres et forbrændingsanlæg  

 registreret efter denne lov til forbrænding.
Baggrund Den 27. februar 2000 blev der konstateret et enkelt  

 tilfælde af sygdommen bovin spongiform encephalopati (BSE), også  

 kaldet kogalskab i en dansk kvægbesætning.
Der er ikke  

 konstateret yderligere tilfælde af BSE i Danmark heller ikke hos de  

 andre dyr i samme besætning.
 Kogalskab skyldes et protein, der bl.a. findes i kraniet,  

 rygmarven og en del af tarmen hos den syge ko.
Mennesker kan ikke få kogalskab, men kan udvikle en  

 beslægtet sygdom, Creutzfeldt-Jacob-Disease, som er meget alvorlig med  

 dødelig udgang.
Der er derfor bl.a. indført nye  

 slagteteknikker, der sikrer, at kød ikke indeholder dele, hvor  

 sygdommen kan forekomme (specificeret risikomateriale).
Initiativer Ministeriet for Fødevarer, Landbrug og Fiskeri har  

 i ovennævnte forbindelse udarbejdet en bekendtgørelse om  

 forarbejdning og bortskaffelse af specificeret risikomateriale.
Forarbejdningen af specificeret risikomateriale må  

 kun finde sted på særligt godkendte forarbejdningsvirksomheder.  

 På forarbejdningsvirksomhederne behandles det specificerede  

 risikomateriale, hvorefter materialet tørres og skilles i fedt og en  

 pressekage.
Pressekagen formales til mel.
Bortskaffelse af det forarbejdede  

 specificerede risikomateriale skal herefter ske ved forbrænding  

 på anlæg, der efter ovennævnte bekendtgørelse har  

 tilladelse til at modtage sådant affald.
Affaldsafgiften Ved den nuværende udformning af affaldsafgiften skal  

 et anlæg registreres, hvis anlægget modtager affald, der er  

 omfattet af kommunernes anvisningspligt.
Affald der er omfattet af anden  

 regulering, er ikke omfattet af anvisningspligten.
Er et anlæg  

 først registreret, skal der svares afgift af alt affald, som  

 anlægget modtager, bortset fra affald, der er fritaget for afgiften  

 efter § 9, stk. 3, uafhængigt af om de enkelte fraktioner er  

 anvisningspligtige eller ej.
Efter Ministeriet for Fødevarer, Landbrug og  

 Fiskeri s bekendtgørelse om forarbejdning og bortskaffelse af  

 specificeret risikomateriale, er det forarbejdede specificerede  

 risikomateriale ikke omfattet af kommunernes anvisningspligt, og kan derfor  

 forbrændes uden afgift på anlæg, der ikke er registrerede  

 efter affaldsafgiftsloven.
Det er eksempelvis gældende for anlæg,  

 der behandler farligt affald, da anlæg til behandling af farligt affald  

 ikke skal registreres efter affaldsafgiftsloven.
 Ved forbrænding på allerede registrerede  

 affaldsforbrændingsanlæg skal der svares affaldsafgift.
 Den nuværende udformning af affaldsafgiften  

 ligestiller således ikke forbrændingen af forarbejdet  

 specificeret risikomateriale, da forbrændingen kan ske uden afgift  

 på ikke-registrerede virksomheder, men der skal svares afgift ved  

 forbrænding på registrerede virksomheder.
 Dette er ikke hensigtsmæssigt, da en sådan  

 opdeling vil medføre en uhensigtsmæssig og fordyrende transport  

 af forarbejdet specificeret risikomateriale.
Igangværende revision af affaldsafgiftsloven Skatteministeriet er i øjeblikket ved at foretage  

 en gennemgribende revision af lov om afgift på affald og  

 råstoffer.
En eventuel lovændring i denne forbindelse forventes  

 forelagt Folketinget til efteråret.
Det vurderes, at en  

 afgiftsfritagelse af forarbejdet specificeret risikomateriale ikke kan  

 afvente resultatet af revisionen, da der i øjeblikket sker en  

 oplagring af forarbejdet specificeret risikomateriale Provenumæssige konsekvenser I dag skønnes det, at der oparbejdes ca. 100 tons  

 fedt og ca. 200 tons kød- og benmel om ugen svarende til ca. 15.500  

 tons om året.
Lovændringen vil ikke medføre et provenutab,  

 da materialet i dag slutbehandles uden afgift.
Endvidere kan forarbejdet  

 specificeret risikomateriale, som allerede nævnt, i dag brændes  

 afgiftsfrit på visse ikke-registrerede anlæg.
Lovforslaget  

 medfører således alene, at materialet kan slutbehandles på  

 et forbrændingsanlæg tæt på de godkendte  

 forarbejdningsanlæg.
Miljømæssige konsekvenser Ved den nuværende udformning af affaldsafgiften er  

 der et incitament til at forbrænde forarbejdet specificeret  

 risikomateriale på godkendte ikke-registreringspligtige anlæg.  

 Lovforslaget sikrer, at affaldsafgiften ikke giver incitament til  

 unødvendig transport af forarbejdet specificeret risikomateriale ,da  

 lovforslaget afgiftsfritager forbrændingen af forarbejdet specificeret  

 risikomateriale på alle anlæg, der er godkendte til  

 forbrænding af dette materiale.
Erhvervsmæssige konsekvenser Lovforslaget medfører en mere hensigtsmæssig  

 og billigere transport og bortskaffelse af forarbejdet specificeret  

 risikomateriale til forbrænding.
Administrative konsekvenser for det offentlige Afgiften forventes ikke at få administrative  

 konsekvenser for det offentlige.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Lovforslaget medfører en mere hensigtsmæssig og  

 billigere transport og bortskaffelse af forarbejdet specificeret  

 risikomateriale til forbrænding.
Ingen Administrative konsekvenser for erhvervslivet Ingen Ingen Miljømæssige konsekvenser Lovforslaget sikrer, at affaldsafgiften ikke giver incitament  

 til unødvendig transport af forarbejdet specificeret  

 risikomateriale Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at Kød- og benmel og fedt, som  

 stammer fra forarbejdning af specificeret risikomateriale i forbindelse med  

 forebyggelsen af BSE fritages for affaldsafgiften.
I dag er specificeret risikomateriale afgrænset ved  

 Ministeriet for Fødevarer, Landbrug og Fiskeri s bekendtgørelse  

 om forarbejdning og bortskaffelse af specificeret risikomateriale.
I denne  

 bekendtgørelse forstås ved specificeret  

 risikomateriale:
a)	kranium, herunder hjerne og øjne, tonsiller, rygmarv og ileum  

 fra kvæg, som er over 12 måneder, b)	kranium, herunder hjerne og øjne, tonsiller, rygmarv fra  

 får og geder, som er over 12 måneder eller har en frembrudt  

 blivende fortand, c)	ileum og milt fra får og geder, uanset alder, og d)	selvdøde kvæg, får, geder fra hvilke  

 risikomateriale som er nævnt i litra a-c ikke er fjernet.
 I samme bekendtgørelse forstås ved  

 forarbejdningsvirksomhed, en virksomhed der forarbejder specificeret  

 risikomateriale med henblik på bortskaffelse.
Det er en betingelse for afgiftsfritagelsen, at det  

 forarbejdede risikomateriale tilføres  

 forbrændingsanlægget, der har tilladelse til at modtage  

 materialet efter ovennævnte bekendtgørelse, i hele  

 selvstændige læs, der udelukkende indeholder forarbejdet  

 risikomateriale.
Det er ligeledes en betingelse, at det forarbejdede  

 risikomateriale er oparbejdet på et godkendt forarbejdninganlæg,  

 som defineret i den nævnte bekendtgørelse fra Ministeriet for  

 Fødevarer, Landbrug og Fiskeri.
 Afgiftsfritagelsen omfatter ikke andre former for  

 fraskær fra dyr, andre dyr eller andet risikomateriale end  

 risikomateriale, der er fremkommet i forbindelse med forebyggelsen mod  

 BSE.
Til § 2 Det foreslås, at loven træder i kraft dagen  

 efter offentliggørelsen i Lovtidende.
Loven gælder således  

 for affald, der tilføres registreringspligtige anlæg efter  

 ikrafttrædelsen.
