Til samtlige ministerier og styrelser CIRKULÆRESKRIVELSE om lovbestemte ydelser i forbindelse med reglerne for teknisk rådgivning og bistand INDLEDNING I tilslutning til byggestyrelsens cirkulæreskrivelser af 1. september 1979  

 og 23. februar 1982 om reglerne for teknisk rådgivning og bistand skal  

 styrelsen meddele, at retningslinierne for lovbestemte ydelsers indregning i  

 honoraret ved honorarformen honorar efter regning (socialbidragsbeløbet) er  

 blevet ændret, idet socialbidragsbeløbet nu vil blive reguleret pr. 1. april  

 og 1. oktober. Ændringen i reguleringstidspunktet vil træde i kraft med  

 reguleringen pr. 1. oktober 1982.
 Cirkulæreskrivelsen af 6. marts 1981 om socialbidragsbeløbet erstattes  

 derfor af denne cirkulæreskrivelse, som er tiltrådt af Praktiserende  

 Arkitekters Råd/Danske Arkitekters Landsforbund, Dansk  

 Ingeniørforening/Ingeniør-Sammenslutningen, Kommunernes  

 Landsforening/Amtsrådsforeningen samt Boligselskabernes Landsforening.
BEREGNING Beregningen af den normerede timeløn sker efter de enkelte specialnormer,  

 der foreskriver tillæg af lovbestemte ydelser som ATP, ferielønstillæg og  

 lignende til månedslønnen.
 I månedlønnene kan herefter umiddelbrt indregnes det til enhver tid  

 gældende bidrag til ATP og ferielønstillæg.
Udtrykket »og lignende« i specialnormerne dækker forskellige  

 lovbestemte udgifter, som arbejdsgiverne skal tildrage med til sociale  

 ordninger.
For tiden er det til arbejdsløshedsforsikring, arbejdsmiljøfond og  

 Arbejdsgivernes Elevrefusion.
 Det samlede beløb til disse ordninger - kaldet socialbidragsbeløbet -  

 udgør pr. 1. januar 1982 43,71 kr. pr. måned (0,29 kr. pr. time, 524,52 kr.  

 pr.år). der kan indregnes i faktureringen af ydelser, som leveres efter denne  

 dato.
 Herudover kan udgifter til sociale ordninger ikke medtages.
 Det bemærkes, at bidrag til Lønmodtagernes Garantifond ikke kan indregnes  

 som tillæg til månedslønnen, da disse bidrag i henhold til specialnormerne  

 indgår i kapacitetsomkostningerne.
OFFENTLIGGØRELSE Ændringer i socialbidragsbeløbet på grund af nye sociale ordninger eller  

 ændringer i bidragene til de eksisterende vil blive offentliggjort samtidig  

 med byggestyrelsens offentliggørelse af ændringer i basisprocenterne, og vil  

 have gyldighed fra 1. april eller 1. oktober.
PRIS- OG AVANCELOVGIVNING Rådgiveren skal ved honorarafregning tage hensyn til den til enhver tid  

 gældende pris- og avancelovgivning.
