Vejledning  

 om behandling med antipsykotiske lægemidler til patienter over 18 år 1.Generelle Del 1.1  

 Indledning En autoriseret sundhedsperson er under udøvelsen af sin  

 virksomhed forpligtet til at udvise omhu og samvittighedsfuldhed, jf. lov om  

 autorisation af sundhedspersoner og om sundhedsfaglig virksomhed, lov nr. 451  

 af 22. maj 2006, § 17. Denne vejledning præciserer den omhu og  

 samvittighedsfuldhed  

 en læge bør udvise ved behandlingen med antipsykotiske lægemidler.
Antipsykotiske lægemidler er lægemidler, der er rettet mod  

 behandling af personer med psykotiske symptomer, men anvendes også i  

 behandlingen af patienter med affektive lidelser uden tilstedeværelse af  

 psykotiske symptomer.
Diagnosticering er vanskelig, og det er oftest en  

 kompleks opgave at opnå et optimalt behandlingsresultat.
Behandlingen er  

 mangefacetteret, og omfatter såvel psykosocial som medicinsk behandling.
Med  

 hensyn til sociale, miljømæssige og terapeutiske tiltag henvises til  

 Sundhedsstyrelsens referenceprogram for behandling af skizofreni.
 Vejledningen tager udgangspunkt i den medicinske behandling af  

 personer over 18 år med psykotiske symptomer, specielt patienter med  

 skizofreni.
 Behandling med antipsykotiske lægemidler er principielt en  

 psykiatrisk speciallægeopgave, hvorfor behandlingen ideelt set bør varetages  

 af, eller forgå i samarbejde med, en speciallæge i psykiatri (shared care).
 Vejledningen er beregnet til brug for læger i almen praksis,  

 til speciallæger i psykiatri samt andre læger og sundhedspersoner, der i  

 øvrigt  

 deltager i behandlingen med antipsykotiske lægemidler.
1.2 Information og samtykke Ingen behandling, herunder medicinsk  

 behandling, må indledes uden patientens informerede samtykke.
En  

 sundhedsperson  

 har pligt til løbende at informere patienten om diagnose, prognose, og  

 behandlingsmuligheder, herunder om risiko for komplikationer og bivirkninger,  

 samt konsekvenserne af, at der ikke iværksættes behandling.
Patienten har ret  

 til at frabede sig information.
Den enkelte patients særlige situation kan  

 bevirke, at yderligere information er nødvendig.
Lægen bør være særlig  

 omhyggelig i sin information af patienter og/eller de personer, der skal  

 observere og administrere medicinen for patienten med henblik på at opnå en  

 optimal behandlingseffekt og undgå complianceproblemer.
Samtykket kan være mundtligt og/eller  

 skriftligt.
Almindeligvis er mundtligt samtykke tilstrækkeligt.
Et stiltiende  

 samtykke kan være tilstrækkeligt, hvis det er utvivlsomt, at patienten er  

 enig  

 i behandlingen.
 Reglerne om det informerede samtykke til behandling  

 er beskrevet i Sundhedsloven, lov nr. 546 af 24. juni 2005, kapitel 5.
1.2.1 Varigt inhabile patienter For patienter, der varigt mangler evnen til  

 at give samtykke, eller kan have svært ved eller ikke kan forstå  

 sundhedspersonens  

 information, skal informationen gives til de nærmeste pårørende, som også  

 skal  

 give samtykket.
I de tilfælde hvor patienten allerede er under værgemål, der  

 omfatter helbredsforhold, kan informeret samtykke dog gives af værgen.
Dette  

 er  

 et såkaldt  

  

 stedfortrædende samtykke.
Selvom patienten ikke kan give samtykke til  

 behandling, skal patienten informeres og inddrages i overvejelserne om  

 behandling i det omfang patienten forstår behandlingssituationen, med mindre  

 dette kan skade patienten.
Patientens tilkendegivelser skal, i det omfang de  

 er  

 aktuelle og relevante, tillægges betydning.
1.2.2 Midlertidigt inhabile  

 patienter Hvis patienten er midlertidig inhabil, og  

 der ikke er akut behandlingsbehov, kan der ikke gives et stedfortrædende  

 samtykke.
1.2.3 Øjeblikkeligt behandlingsbehov Hvis en patient, der midlertidigt eller  

 varigt mangler evnen til at give informeret samtykke, befinder sig i en  

 situation, hvor øjeblikkelig behandling er påkrævet for patientens  

 overlevelse  

 eller for på længere sigt at forbedre patientens chance for overlevelse eller  

 for et væsentligt bedre resultat af behandlingen, kan en sundhedsperson  

 indlede  

 eller fortsætte en behandling uden samtykke fra patienten eller de nærmeste  

 pårørende eller værge, jf.
Sundhedsloven, lov nr. 546 af 24. juni 2005, § 19.
1.2.4 Journalføring af samtykke Patientjournalen skal indeholde oplysninger  

 om, hvilken information, der er givet til patienten vedrørende behandlingen,  

 og  

 patientens tilkendegivelser hertil.
Endvidere bør patientjournalen indeholde  

 oplysninger om, hvem der har givet informationen, og hvem der har indhentet  

 samtykket.
Det skal også være anført dato for, hvornår informationen er  

 givet,  

 og hvornår samtykket er indhentet.
1.3 Epikriser og behandlingsplaner Ved udskrivning af  

 patienter i behandling med antipsykotiske lægemidler skal epikrisen altid  

 indeholde  

 en behandlingsplan med oplysninger om efterbehandling og efterkontrol.
Det  

 bør  

 klart fremgå, hvor og hvordan opfølgning og vurdering skal finde sted, hvem,  

 der er ansvarlig herfor, og hvornår dette skal foregå.
Dette gælder også,  

 hvis  

 patienten er i behandling uden for hospitalsvæsenet, fx i behandling hos en  

 praktiserende speciallæge i psykiatri.
 Vedrørende den  

 medicinske behandling skal følgende altid fremgå af epikrisen: Indikation for  

 behandlingen,  

 lægemidlernes betegnelse, lægemiddelform, styrke, dosis, doseringshyppighed,  

 samt den forventede længde af behandlingen.
1.4 Lov om anvendelse af tvang i  

 psykiatrien (psykiatriloven) Hvis patienten er indlagt, er det overlægen på den psykiatriske  

 afdeling, der har ansvaret for at der opstilles en  

  

 behandlingsplan.
Patienten skal vejledes om planens indhold og give  

 samtykke til dens gennemførelse.
I henhold til loven har overlægen ansvaret for, at der  

 etableres en  

  

 udskrivningsaftale  

  

 for  

 patienter, som efter udskrivningen må antages ikke selv vil søge den  

 behandling  

 eller de sociale tilbud, der er nødvendige for deres helbredelse.  

 Udskrivningsaftalen  

 indgås mellem patienten og overlægen ved den psykiatriske afdeling, samt  

 øvrige  

 relevante parter  det vil sige distriktspsykiatrisk center, patientens  

 praktiserende læge, sociale myndigheder m.fl.
Aftalen skal indeholde en  

 beskrivelse af, hvilke behandlingsmæssige og sociale tilbud den sindslidende  

 bør deltage i efter udskrivningen.
 Det fremgår ligeledes af loven, at hvis patienten ikke vil  

 medvirke til, at der indgås en udskrivningsaftale, har overlægen ansvaret  

 for,  

 at den psykiatriske afdeling i samarbejde med de relevante myndigheder,  

 patientens praktiserende læge m.fl. udarbejder en  

  

 koordinationsplan  

  

 for de behandlingsmæssige og sociale tilbud til  

 patienten.
1.4.1  

 Tvangsbehandling Modsætter en patient sig behandling, kan denne kun iværksættes,  

 hvis betingelserne i psykiatriloven er opfyldt.
Hvis en varigt inhabil patient i ord eller handling  

 tilkendegiver, at vedkommende ikke vil behandles, er der, uanset  

 stedfortrædende samtykke fra værge eller pårørende, ikke hjemmel til at  

 gennemføre  

 behandlingen.
Hvis det skønnes, at behandlingen bør gennemføres, kan det kun  

 ske efter bestemmelserne om tvangsbehandling, jf. lov om anvendelse af tvang  

 i  

 psykiatrien, jf. lovbekendtgørelse om lov om anvendelse af tvang i  

 psykiatrien,  

 lov nr. 1111 af 1. november 2006.
2. Indikation for anvendelse af  

 antipsykotiske lægemidler 2.1 Udredning Den diagnostiske udredning af psykotiske tilstande er baseret  

 på en grundig anamnese og objektiv undersøgelse.
Parakliniske undersøgelser,  

 herunder billeddiagnostiske undersøgelser, anvendes primært for at afklare,  

 hvorvidt der kunne være organisk årsag til de psykotiske symptomer, samt  

 vejledende i forbindelse med valg af behandling.
2.1.1  

 Anamnese Anamnesen bør indeholde oplysninger om aktuel og tidligere  

 psykopatologi, varighed og graden af symptomer, herunder oplysninger om  

 suicidal adfærd, somatisk anamnese, herunder somatiske risikofaktorer, fx  

 fedme, hypertension, dyslipidæmi, diabetes, hjertesygdomme.
Anamnesen bør  

 også  

 indeholde oplysninger om familiær disposition til psykiske og somatiske  

 tilstande.
Endvidere bør der være en beskrivelse af patientens sociale  

 situation og funktion, oplysninger om opvækstvilkår, herunder omsorgssvigt,  

 dysfunktionel familie, misbrug m.v.
Det kan i visse tilfælde være relevant at  

 indhente anamnestiske oplysninger fra de pårørende.
 Såfremt patienten er i medicinsk behandling bør  

 patientjournalen indeholde oplysninger om indikation for behandling,  

 lægemidlernes  

 betegnelse, lægemiddelform, styrke, dosis, doseringshyppighed,  

 behandlingsvarigheden, samt hvilken effekt behandlingen har haft.
 Hvis patienten har et psykotisk recidiv og er i medicinsk  

 behandling med antipsykotiske lægemidler, kan dette skyldes  

  

 complianceproblemer  

  

 (se kapitel 9).
2.1.2  

 Klinisk undersøgelse Der bør foreligge en grundig klinisk undersøgelse for at  

 udelukke somatiske sygdomme som årsag til de psykotiske symptomer.
Dette  

 gælder  

 for alle aldersgrupper, men er ikke mindst væsentligt hos ældre patienter og  

 hos patienter med akut opstået psykose.
Hos ældre kan upåagtede somatiske  

 tilstande  

 som fx cystitis og obstipation udløse en delirøs tilstand.
 Der bør ligeledes foretages en systematisk vurdering af patientens  

 psyke og psykopatologi, herunder en vurdering af positive og negative  

 symptomer, kognitiv funktion, affekt, stemningsleje, vurdering af  

 selvmordsrisiko samt adfærd.
2.1.3  

 Parakliniske undersøgelser Valg af parakliniske undersøgelser bør afspejle mistanke om  

 organisk ætiologi, herunder misbrug.
Almindeligvis bør der ordineres  

 blodprøvetagning med henblik på undersøgelse af lever, nyre og  

 thyreoideafunktionen, kalium, natrium, calcium og magnesium,  

 infektionsparametre (leukocytter, CRP), hæmoglobin, leucocyt- og  

 differentialtælling samt trombocyttal.
Billeddiagnostiske undersøgelser er indicerede, ved første  

 episode ikke affektive psykoser.
Hos disse patienter bør der udføres  

 MR-scanning af hjernen og EEG undersøgelse.
Det er ligeledes indiceret at  

 foretage  

 billeddiagnostiske undersøgelser, hvis der ved den kliniske undersøgelse  

 findes  

 fokale neurologiske udfald, og hvis der er oplysninger om hovedtraumer i  

 relation til den aktuelle psykotiske episode, samt hvis der findes skiftende  

 bevidsthedsintensitet eller andre udtalte kognitive deficit.
EEG undersøgelse  

 bør gennemføres, hvis der forud for psykosen har været kramper.
EEG  

 undersøgelse er også relevant med henblik på diagnostik af komorbid epilepsi.
Før start af behandling med antipsykotiske lægemidler bør der  

 foreligge svar på blodtryksmåling og svar på fasteglucose og lipider.
Der bør  

 måles højde, vægt og taljeomfang, udregnes BMI (body mass index) og evt.  

 tages  

 EKG.
2.2  

 Diagnoser og deres klassifikationer Inddelingen af sindslidelser bygger på WHOs klassifikationssystem  

 ICD-10. Diagnosesystemet bygger på en beskrivelse af karakteristiske  

 psykopatologiske fænomener frem for stillingtagen til teoretiske  

 årsagssammenhænge.
Klassifikation af psykotiske sygdomme har betydning for et  

 skøn over lidelsens sværhedsgrad og prognose, samt for valget af en optimal  

 og  

 individuel behandling med antipsykotiske lægemidler.
Indikationer for behandling med antipsykotiske lægemidler er  

 rettet mod tilstande inden for det skizofrene område, mani eller bipolar  

 affektiv sindslidelse samt ikke-organiske psykoser, men anvendes også i visse  

 tilfælde til behandling af patienter med affektive lidelser.
Nedenfor er  

 angivet de væsentligste psykiatriske diagnoser, hvor behandling med  

 antipsykotiske lægemidler er indiceret:
-  

 	  

 Skizofreni (F20) -  

 	  

 Skizotypisk  

 sindslidelse (F21) -  

 	  

 Kronisk paranoide  

 psykoser (F22) -  

 	  

 Akut og forbigående  

 psykose (F23) -  

 	  

 Skizoaffektiv tilstand  

 (F25) -  

 	  

 Manisk episode  

 (F30-31) -  

 	  

 Depressiv episode med  

 psykotiske symptomer (F32-33) -  

 	  

 Delirøs tilstand uden  

 relation til misbrug (F05) -  

 	  

 Organiske psykoser  

 (F06) -  

 	  

 Psykotisk  

 tilstand med relation til misbrug (F1.X.5) Endvidere kan 2. generations antipsykotiske lægemidler anvendes  

 i den forebyggende behandling af patienter med bipolare tilstande, hvilket  

 der  

 ikke redegøres nærmere for i den foreliggende vejledning.
Det kan være  

 indiceret at behandle andre patientgrupper end ovennævnte med antipsykotiske  

 lægemidler, fx patienter med neurologiske lidelser.
 Behandling med antipsykotiske lægemidler af ikke psykotiske  

 tilstande bør ske på specialistniveau med særlig erfaring i brug af  

 antipsykotiske lægemidler.
3 Inddelingen af  

 antipsykotiske lægemidler Antipsykotiske lægemidler blev tidligere kaldt neuroleptika, og  

 blev inddelt i typiske og atypiske antipsykotiske lægemidler.
Disse kaldes i  

 dag for 1. generations og 2. generations antipsykotiske lægemidler.  

 Inddelingen  

 bygger hovedsageligt på lægemidlernes tendens til at forårsage  

 ekstrapyramidale  

 bivirkninger (EPS).
Antipsykotiske lægemidler af 1. generation opdeles i lavdosis,  

 middeldosis og højdosis præparater, for hvilke bivirkningsprofilen, specielt  

 tilbøjeligheden til at udvikles EPS, er væsentlig forskellig. 2. generations  

 antipsykotiske lægemidler er kendetegnet ved en mindre tilbøjelighed til at  

 fremkalde ekstrapyramidale bivirkninger.
Det var derfor, de i sin tid fik  

 betegnelsen atypiske.
I tabel 1 er oplistet de mest anvendte 1. generations  

 antipsykotiske lægemidler, og i tabel 2 er oplistet de mest anvendte 2.  

 generations antipsykotiske lægemidler.
Tabel 1:  

  

 1. generations  

 antipsykotiske lægemidler Præparatnavn Høj dosis Chlorprothixen Levomepromazin Pipamperon Middeldosis Periciazin Perfenazin Zuclopenthixol Lav dosis Flupentixol Fluphenazin Haloperidol Pimozid Tabel 2:  

  

 2.  

 generations antipsykotiske lægemidler Præparatnavn Amisulprid Aripiprazol Clozapin* Olanzapin Quetiapin Risperidon Sertindol* Sulpirid Ziprasidon * Clozapin og Sertindol bør ikke  

 anvendes som første valgs præparater på grund af risikoen for udvikling af  

 alvorlige bivirkninger  

  

 # Et ældre stof med overvejende atypiske egenskaber 4 Behandlingsstrategi Behandling med antipsykotiske lægemidler bør kun ske på klar og  

 entydig indikation.
 Udskrivning af antipsykotiske lægemidler bør kun ske efter  

 forudgående personlig konsultation mellem læge og patient.
4.1  

 Præparatvalg Antipsykotiske lægemidler af 2. generation bør som hovedregel  

 vælges til behandling af patienter med debuterende psykoser, og til  

 behandling  

 af ældre.
Valg af lægemiddel bør foretages ud fra kendskab til effekt og  

 bivirkningsprofil, herunder risikoen for udviklingen af ekstrapyramidale  

 bivirkninger  

 (EPS), prolaktinstigning og metaboliske forstyrrelser (se afsnit om  

 bivirkninger).
Anden generations antipsykotiske lægemidler kan også anvendes  

 ved behandling af patienter med affektive lidelser  både ved mani og  

 depression med psykotiske symptomer, men ligeledes som forebyggende  

 behandling  

 ved affektive lidelser.
Sidstnævnte indikation falder uden for rammerne af  

 den  

 foreliggende vejledning.
Clozapin har en særlig plads i behandlingen af terapiresistente  

 patienter, og bør ikke være førstevalgs præparat på grund af risiko for  

 agranulocytose.
Sertindol bør, på grund af risiko for QT-forlængelse, heller  

 ikke være 1. valgs præparat.
Behandling med clozapin og sertindol skal  

 varetages  

 af speciallæge i psykiatri.
Dog kan behandling med clozapin ligeledes  

 varetages  

 af speciallæge i neurologi.
 Behandling med højdosis antipsykotiske lægemidler er relativt  

 kontraindiceret hos ældre på grund af risikoen for udvikling af udtalt  

 sedation, ortostatisk hypotension, konfusion og urinretention.
Complianceproblemer forekommer hyppigt blandt patienter i  

 længerevarende antipsykotisk behandling, og skyldes patientens manglende  

 sygdomserkendelse, bivirkninger ved den medicinske behandling og kognitive  

 forstyrrelser.
Det kan hos disse patienter være relevant at behandle med  

 antipsykotiske  

 depotpræparater.
Lidt over halvdelen af patienterne vil opnå tilfredsstillende  

 behandlingseffekt af den medicinske behandling.
Andre patienter vil enten  

 opnå  

 delvis eller utilfredsstillende effekt af behandlingen, et såkaldt partielt  

 eller manglende behandlingsrespons.
En del af disse patienter vil opnå en  

 tilfredsstillende effekt, hvis den initiale antipsykotiske behandling  

 erstattes  

 med et andet antipsykotisk lægemiddel.
Hvis dette heller ikke har den ønskede  

 effekt bør det overvejes at skifte til et tredje antipsykotisk lægemiddel.  

 Det  

 vil for disse patienter ofte være relevant at forsøge behandling med  

 clozapin.
I langt de fleste tilfælde er der ikke indikation for  

 behandling med flere antipsykotiske lægemidler samtidigt (polyfarmaci),  

 hvorfor  

 dette bør undgås.
Dog kan behandling med to antipsykotiske lægemidler  

 samtidig  

 have en plads ved behandling af behandlingsresistente patienter.
Samtidig  

 behandling  

 med antipsykotiske lægemidler og sove- og nervemedicin anbefales ikke.
 Det er ikke relevant at skifte præparat hos en patient, hvis  

 psykotiske symptomer i mange år har været velbehandlet med 1. generations  

 lav-  

 eller middeldosis antipsykotisk lægemiddel, og hvor der ikke har været  

 væsentlige bivirkninger.
4.2  

 Behandlingsfaser 4.2.1  

 Den akutte behandlingsfase Behandling med antipsykotiske lægemidler er indiceret ved  

 næsten alle akutte forværringer hos patienter, der lider af skizofreni, samt  

 ved de fleste andre akutte psykotiske tilstande, der er præget af  

 hallucinatoriske oplevelser, vrangforestillinger og tankeforstyrrelser.
Diagnostisk udredning og behandling af patienter med  

 debuterende psykose eller ved forværring af en kendt psykotisk tilstand bør  

 varetages af eller ske i samråd med speciallæge i psykiatri.
Behandling med  

 antipsykotiske lægemidler bør som hovedregel først iværksættes efter  

 vurdering  

 af speciallæge i psykiatri.
Patienten bør derfor henvises til psykiatrisk  

 afdeling, distriktspsykiatrisk center eller praktiserende speciallæge i  

 psykiatri.
Psykotisk uro og angst kan søges behandlet med benzodiazepiner  

 før patienten vurderes af speciallæge for herved at reducere risikoen for, at  

 patienten skader sig selv eller andre.
Inden behandlingen iværksættes bør  

 akut  

 organisk psykosyndrom udelukkes.
Ved behandling med benzodiazepiner skal  

 anbefalingerne i vejledning om behandling med afhængighedsskabende lægemidler  

 følges.
Er patienten kendt med skizofreni, eller med anden kronisk  

 eller episodisk psykotisk sygdom, kan behandling med antipsykotiske  

 lægemidler  

 umiddelbart startes, det vil sige inden patienten er vurderet af speciallæge  

 i  

 psykiatri.
Der bør i både valg af præparat og dosis tages hensyn til effekt  

 og  

 bivirkninger ved tidligere behandlinger.
Almindeligvis anbefales peroral  

 behandling med et 2. generations antipsykotisk lægemiddel.
Hvis patienten  

 allerede er i behandling med, eller hvis patienten erfaringsmæssigt  

 responderer  

 bedst på behandling med et 1. generations antipsykotisk lægemiddel, bør der  

 vælges et 1. generations lav- eller middeldosis præparat.
Hvis det er væsentligt med hurtigt indsættende effekt kan  

 anvendes i. m. administration af det antipsykotiske lægemiddel.
Der bør i  

 disse  

 tilfælde alt andet lige startes behandling med et 2. generations  

 antipsykotisk  

 lægemiddel på grund af mindre risiko for udvikling af bivirkninger.
Der bør i  

 både  

 valg af præparat og dosis tages hensyn til effekt og bivirkninger ved  

 tidligere  

 behandlinger.
Almindeligvis anbefales peroral behandling med et 2.  

 generations  

 antipsykotisk lægemiddel.
Hvis patienten allerede er i behandling med, eller  

 hvis patienten erfaringsmæssigt bedst har responderet på behandling med et 1.  

 generations antipsykotisk lægemiddel, bør der vælges et 1. generations lav-  

 eller middeldosis præparat.
 Højdosis 1. generations antipsykotiske lægemidler bør som  

 hovedregel ikke anvendes på grund af risikoen for kardio-vaskulære og  

 antikolinerge  

 bivirkninger.
Er patienten i fare for at udvikle  

  

 akut delir  

  

 kræves øjeblikkelig intervention.
Det kan i disse  

 tilfælde være nødvendigt at overskride de anbefalede doser.
De vitale  

 parametre  

 bør observeres tæt, og væsketilførsel sikres.
Patienten bør straks indlægges  

 og  

 ECT behandling bør overvejes.
Behandling af patienter med akut delir er en  

 speciallægeopgave.
4.2.2  

 Stabiliseringsfasen Efter den akutte episode bør patienten fortsat behandles med  

 det præparat, som viste sig effektivt i den akutte fase, og hvor der ikke  

 forekom bivirkninger.
Dette under forudsætning af, at patienten allerede i  

 den  

 akutte fase er titreret ind på behandling med lavest mulige dosis.
Såfremt  

 der  

 ikke opnås tilfredsstillende effekt eller der forekommer bivirkninger, bør  

 det  

 overvejes at skifte behandling til et andet antipsykotisk lægemiddel.
4.2.3  

 Vedligeholdelsesfasen Den recidivforebyggende effekt af antipsykotiske lægemidler er  

 veldokumenteret.
Således vil ca. 85 % af skizofrene patienter, der har været  

 uden væsentlige symptomer i et år få tilbagefald inden for 12-18 måneder,  

 hvis  

 den medicinske behandling stoppes.
Nogle patienter får recidiv af behandlingskrævende symptomer  

 til trods for vedligeholdelsesbehandling.
Dette kan skyldes  

 complianceproblemer, hvorfor der bør undersøges herfor.
Hos patienter med  

 complianceproblemer bør behandling med depotpræparater overvejes.
Er tilstanden stabil, og har patienten ikke symptomer, bør  

 dosis forsøgsvis reduceres langsomt.
Der anbefales dosisreduktion ca. hver 6.  

 måned.
Patienten bør nøje følges, og bør ikke afsluttes før tidligst 2 år  

 efter  

 seponering af den medicinske behandling.
Der kan gå måneder til år efter en  

 dosisreduktion før de psykotiske symptomer recidiverer.
Patienten samt om  

 muligt dennes familie bør instrueres i at være opmærksomme på tidlige tegn på  

 fornyet sygdomsaktivitet.
Patienter med et eller to psykotiske tilbagefald bør  

 behandlingen almindeligvis fortsætte i mindst 5 år.
Varig behandling vil være  

 indiceret hos patienter med tre eller flere psykotiske tilbagefald, samt hos  

 patienter, der som led i en skizofren tilstand har udvist svær selvdestruktiv  

 eller personfarlig adfærd i psykotisk tilstand.
4.3  

 Plasmakoncentrationsmåling Måling af plasmakoncentrationer af antipsykotiske lægemidler er  

 generelt ikke indiceret, hvis der er tilfredsstillende effekt indenfor de for  

 indikationen registrerede dosisintervaller.
Plasmakoncentrationsbestemmelse kan være nyttig i tilfælde af  

 manglende terapeutisk effekt.
Er plasmakoncentrationen lav, og er der ikke  

 mistanke om, at patienten ikke indtager sin medicin, vil der være indikation  

 for dosisøgning - også over det for indikationen registrerede dosisinterval.  

 Ved udtalte bivirkninger, ved mistanke om at patienten ikke indtager sin  

 medicin samt ved mistanke om  

 interaktion  

 er  

 eller farmakokinetiske ændringer, vil plasmakoncentrationsbestemmelse også  

 være  

 indiceret.
Ved behandling med clozapin kan det ligeledes være relevant at  

 måle  

 plasmakoncentrationen.
5 Behandling af ældre Indikation for behandling med antipsykotiske lægemidler er den  

 samme hos ældre som hos yngre.
 Forbruget af antipsykotiske lægemidler er stort blandt ældre,  

 og skyldes at antipsykotiske lægemidler ordineres på forkert indikation, at  

 der  

 behandles med for høje doser, og at der behandles i for lang tid.
5.1  

 Bivirkninger Ældre er specielt følsomme for præparaternes bivirkninger på  

 grund af aldersbetingede ændringer i farmakokinetik, men også på grund af en  

 øget følsomhed på receptorniveau.
Bivirkningerne har alvorlige konsekvenser  

 for  

 de ældre, idet de ved behandling med antipsykotiske lægemidler vil opleve  

 svækkelse af praktiske færdigheder, pseudodemens, fald og fraktur samt øget  

 risiko for f.eks. cystitis og pneumoni.
Herudover kan  

 interaktion  

 er  

 mellem lægemidler vanskeligt overskues hos ældre, som i forvejen er i  

 behandling med mange medicinske præparater. Ældre patienter bør derfor mindst  

 en gang årligt tilbydes gennemgang og revurdering af deres medicinering,  

 såfremt de er i behandling med antipsykotiske lægemidler.
 Placebokontrollerede undersøgelser har vist, at demente  

 behandlet med antipsykotiske lægemidler har en øget dødelighed.
Den alvorligste bivirkning ved behandling med antipsykotiske  

 lægemidler i alderdommen er parkinsonisme.
Selv ved små doser udvikler  

 parkinsonisme sig langsomt og umærkeligt, og overses ikke sjældent.
Nogle  

 antipsykotiske lægemidler kan medføre ortostatisme, der sammen med  

 parkinsonisme  

 og sedation forklarer den forhøjede faldrisiko hos ældre.
Hyppigt vil  

 symptomerne tilskrives alderdom og affældighed.
Efter seponering af den  

 medicinske behandling kan der gå uger før mobiliteten bedres, og  

 gangfunktionen  

 kan varigt kompromitteres.
Initiativsvækkelse, passivitet, dæmpelse af emotionelle udsving  

 (herunder også glædesfølelse) og følelsesaffladigelse er ofte oversete  

 bivirkninger ved behandling af svage ældre med antipsykotiske lægemidler.
Der  

 synes at være en risiko for, at antipsykotiske lægemidler kan nedsætte  

 livskvaliteten.
Svækkelse af initiativ på grund af behandling med  

 antipsykotiske lægemidler bør skelnes fra egentlig sedation.
Sedation er især  

 et problem i begyndelsen af et behandlingsforløb.
5.2 Præparatvalg Lægemidler af 2. generation bør vælges til behandling af ældre.
Højdosis 1. generations antipsykotiske lægemidler bør på grund  

 af sedation, ortostatisme og antikolinerg virkning ikke anvendes til  

 behandling  

 af ældre.
Længerevarende behandling med haloperidol, zuklopenthixol og  

 perphenazin bør ikke anvendes ved behandling af ældre på grund af  

 lægemidlernes  

 evne til at forårsage ekstrapyramidale bivirkninger.
Olanzapin og quetiapin  

 kan  

 benyttes i forsigtig dosering.
Ved behandling med quetiapin er langsom  

 optrapning nødvendig for at undgå sedation.
Quetiapin er dog det lægemiddel,  

 hvor risikoen for udvikling af parkinsonisme er mindst.
5.3 Specielle  

 forhold ved specifikke tilstande hos ældre 5.3.1  

 Skizofreni Ældre skizofrene patienter vil som reglen have haft en  

 sygdomsdebut i 20-30-årsalderen. 5 % debuterer efter 45-årsalderen.  

 Produktive  

 symptomer som hallucinationer og vrangforestillinger afsvækkes hos visse  

 patienter i de sene livsfaser, og ældre skizofrene patienter synes samtidig  

 mere følsomme for antipsykotiske lægemidler - både hvad angår virkning og  

 udviklingen  

 af bivirkninger.
 Dosisreduktion og eventuel seponering kan komme på tale efter  

 langvarig behandling med antipsykotiske lægemidler, men der er som hos yngre  

 patienter en betydelig risiko for recidiv af psykotiske symptomer evt. først  

 efter flere måneder.
5.3.2  

 Enkelt paranoi  

 a Debut af paranoide tilstande, der har tendens til at blive  

 kroniske, ses hyppigt hos ældre ikke-demente personer.
Den ældre oplever sig  

 udspioneret, generet eller bestjålet i sit hjem.
Tilstanden blev tidligere  

 benævnt parafreni og rammer oftest aleneboende eller tunghøre ældre kvinder.  

 Behandling  

 med antipsykotiske lægemidler har ofte kun en begrænset effekt på  

 vrangforestillingerne, men kan mindske den subjektive lidelse.
5.3.3  

 Organisk hallucinose og organisk paranoide tilstande Årsagerne til at patienter udvikler psykose på baggrund af en  

 organisk dysfungerende hjerne er mangfoldige, og kan fx dreje sig om følger  

 efter apopleksi, hypothyreose, svagtsynethed, parkinsonisme, behandling med  

 dopaminerge stoffer eller steroider.
Evidensen for effekt af behandling med antipsykotiske  

 lægemidler er meget sparsom.
Behandling af disse patienter er en  

 specialistopgave og bør forestås af psykiater - herunder gerontopsykiater og  

 eventuelt neurolog.
5.3.4  

 Akut delir Delir er hjernens reaktion på somatisk overbelastning og opstår  

 som en følge af legemlig eller psykisk sygdom, abstinens, forgiftning eller  

 bivirkninger ved medicinsk behandling.
Delir forekommer hyppigst hos svage  

 eller somatisk syge ældre patienter.
Behandling af delir bør rettes mod  

 udløsende  

 årsager som fx infektioner, anæmi og væske- og elektrolytforstyrrelser, og  

 ikke  

 mindst hyponatriæmi.
Der kræves nøje medicin- og misbrugsanamnese.
Potentielt  

 delirskabende medicin skal omlægges eller om muligt seponeres.
Nogle patienter er præget af hyperaktivitet, handletrang,  

 negativisme eller angstvoldende og dramatisk hallucinatoriske oplevelser.
Den  

 primære intervention i disse tilfælde er intensiverede plejetiltag og  

 eventuelt  

 fast vagt.
 Simpel motorisk uro og ændret adfærd i forbindelse med delir  

 responderer i visse tilfælde på behandling med antipsykotiske lægemidler.
Behandling med antipsykotiske lægemidler er herudover kun  

 indiceret hos delirøse patienter, der er konstant og tydeligt affektprægede  

 og  

 forpinte eller så vredladne, at behandling og pleje ikke kan gennemføres uden  

 risiko for patient eller omsorgspersonale.
Behandling bør begrænses til  

 ganske  

 få dage i små doser.
P.n.-behandling med antipsykotiske lægemidler bør  

 undgås.
5.3.5  

 Demens Pludselig udviklet rastløshed, natteuro, negativisme eller  

 psykose hos demente tyder på delir, og udredning og behandling bør derfor  

 rettes her imod.
 Vedvarende adfærdsforstyrrelser, emotionelle forstyrrelser og  

 psykiatriske symptomer er hyppige ved middelsvær og svær demens.  

 Problemfeltet  

 kaldes BPSD (Behavioral and Psychological Symptoms of Dementia). Patienter  

 med  

 adfærdsforstyrrelser som formålsløs omkringvandren, bortgang fra plejehjem,  

 gåen ind til naboen og råbeadfærd bør ikke behandles med antipsykotiske  

 lægemidler.
Det er velkendt, at der i sene stadier af fx.
Alzheimers sygdom  

 kan opstå hallucinationer eller vrangforestillinger, som patienten ikke selv  

 er  

 plaget af, men som kan bekymre omgivelserne.
Sådanne psykotiske symptomer bør  

 ikke behandles med medicin.
Dramatiske og skrækvoldende hallucinationer er et tidligt  

 symptom ved Lewy-body demens.
Behandling af disse patienter bør varetages af  

 en  

 speciallæge i psykiatri.
Det samme gælder ved andre former for  

 parkinsonassocierede psykoser, herunder L-dopa-psykose.
Behandling med antipsykotiske læge midler bør som hovedregel  

 ikke anvendes til ældre demente patienter.
Behandling med antipsykotiske  

 lægemidler har dog sin plads ved behandling af demente patienter, der udviser  

 vedvarende aggressivitet, og hvis der er risiko for fysisk vold, eller hvis  

 patienterne  

 udviser psykotiske symptomer, eller såfremt patienten er tydelig forpint.  

 Behandling med antipsykotiske lægemidler bør ikke benyttes med det formål at  

 dæmpe uro, rastløshed og besvær for andre.
Såfremt der er behov for behandling med antipsykotiske  

 lægemidler, bør der benyttes 2. generations antipsykotiske lægemidler.
Der  

 bør  

 gives så lav en dosis som muligt, og behandlingen bør ikke overstige en uge.  

 Behandling, der strækker sig over en uge, bør varetages af eller ske i  

 samarbejde med en speciallæge i psykiatri.
6 Behandling af gravide og ammende Behandling af gravide kvinder med antipsykotiske lægemidler er  

 i mange tilfælde nødvendig for, at kvinden kan gennemføre graviditet, og ikke  

 mindst efterfølgende at være i stand til at tage vare på barnet.
Dog bør der  

 udvises tilbageholdenhed med behandling af antipsykotiske lægemidler, da der  

 er  

 mistanke om øget risiko for teratogen effekt.
Det er derfor vigtigt, at den for behandlingen ansvarlige læge  

 rådgiver kvinder i den fertile alder, som er i behandling med antipsykotiske  

 lægemidler om prævention, og om mulige problemer og risici ved at gennemføre  

 en  

 graviditet.
Såfremt kvinden alligevel ønsker at blive gravid, bør hun  

 behandles  

 med perfenazin, som er det antipsykotiske lægemiddel, der er flest data for  

 og  

 som synes nogenlunde sikkert at anvende.
Oftest er situationen dog den, at kvinden allerede er 6-10 uger  

 henne i graviditeten, inden hun henvender sig, hvorved en eventuel skade på  

 fosteret allerede er sket.
Om der herefter skal ske et eventuelt  

 behandlingsskift, afhænger af risikoen ved det aktuelle præparat anvendt i 2.  

 og 3. trimester og den skønnede risiko for recidiv af sindslidelsen.
I alle  

 tilfælde tilstræbes behandling med den lavest mulige effektive dosis  

 eventuelt  

 monitoreret med måling af plasmakoncentrationer.
Depotpræparater bør undgås,  

 da  

 det er vanskeligt at foretage hurtige dosisjusteringer.
Amning bør som udgangspunkt frarådes, da en mulig risiko for  

 påvirkning af barnet ikke kan udelukkes, selv om de fleste af de  

 antipsykotiske  

 lægemidler kun i ringe grad passerer over i mælken.
Såfremt kvinden alligevel  

 vælger at amme, bør barnet holdes under nøje observation for udvikling af  

 eventuelle bivirkninger.
7 Bivirkninger ved behandling med  

 antipsykotiske lægemidler Før start af behandling med antipsykotiske lægemidler bør der  

 foreligge en risikovurdering af patientens tilbøjelighed til at udvikle  

 somatiske sygdomme fx sukkersyge, fedme, hjertekarsygdomme.
Og under  

 behandlingen bør patienten regelmæssigt monitoreres for udvikling af  

 bivirkninger.
 Forekomsten af bivirkninger hos den enkelte patient afhænger af  

 mange forhold:
-  

 	  

 køn og alder -  

 	  

 den individuelle  

 følsomhed for bivirkningen, der formentlig er genetisk betinget -  

 	  

 det pågældende  

 antipsykotiske lægemiddel, der i høj grad er relateret til præparatets  

 receptoraffinitetsprofil -  

 	  

 i flere tilfælde  

 dosis, som det fx ses ved ekstrapyramidale bivirkninger, sedation og autonome  

 bivirkninger,  

 og -  

 	  

 i enkelte tilfælde  

 længden af behandlingen som det fx ses ved tardive ekstrapyramidale  

 bivirkninger.
 Ud over at bivirkninger kan udgøre en risiko for personens  

 helbred, kan de både være stigmatiserende og nedsætte patientens  

 livskvalitet.  

 Tilstedeværelse af bivirkninger spiller en væsentlig rolle for manglende  

 compliance.
7.1 Ekstrapyramidale  

 bivirkninger Ekstrapyramidale bivirkninger består af 4 syndromer:  

 parkinsonisme, dyskinesi, dystoni og akatisi.
De findes i både akutte og  

 tardive former.
Tardive EPS opstår hyppigst efter længere tids behandling og  

 hos ældre personer.
Ekstrapyramidale bivirkninger forekommer primært ved behandling  

 med 1. generations antipsykotiske lægemidler, men afhænger både af  

 præparatet,  

 og af dosis.
Tidlig diagnosticering og behandling er vigtig for at modvirke  

 udvikling af irreversible tardive syndromer.
Hvis patienten udvikler tegn på ekstrapyramidale bivirkninger,  

 bør det overvejes at reducere dosis.
Hvis dette ikke er muligt, kan  

 behandlingen for en kortere periode suppleres med et anticholinergikum, der i  

 de fleste tilfælde har en god effekt på specielt parkinsonisme.
Behandling af  

 ældre med antipsykotiske lægemidler og langvarig behandling med  

 anticholinergika er ikke hensigtsmæssig.
Hvis der hos yngre patienter fortsat  

 er ekstrapyramidale bivirkninger selv ved behandling med lavere doser af det  

 pågældende antipsykotiske lægemiddel, eller hvis der behov for langvarig  

 behandling  

 med anticholinergika, bør der skiftes til et andet antipsykotisk lægemiddel,  

 der har en lavere risiko for udvikling af ekstrapyramidale bivirkninger.
7.1.1  

 Parkinsonisme Parkinsonisme, der er fremkaldt af antipsykotiske lægemidler,  

 opstår ofte tidligt i behandlingsforløbet og er i de fleste tilfælde  

 dosisrelateret.
Parkinsonismen kan holde sig i længere tid (måneder) efter  

 ophør eller ændring af behandlingen med antipsykotiske lægemidler.  

 Parkinsonisme  

 ses især hos ældre personer.
De generelle retningslinier for behandling er  

 som  

 ovenfor.
7.1.2  

 Dyskinesier Akutte dyskinesier ses især i begyndelsen af behandlingen med  

 antipsykotiske lægemidler, men er sjældent forekommende.
Tardive dyskinesier er hyppigere.
Det drejer sig især om det  

 bucco-linguo-mastikatoriske syndrom (BLM), der involverer tunge, læber,  

 kinder  

 og kæbe.
En af de vigtigste risikofaktorer for udviklingen af tardive  

 dykinesier er forekomsten af akutte ekstrapyramidale bivirkninger af enhver  

 art.
Tardive dyskinesier vil i mange tilfælde være reversible, oftest i  

 begyndelsen efter tilsynekomsten, men ændres eller seponeres den  

 antipsykotiske  

 behandling ikke, vil risikoen for irreversibilitet øges.
7.1.3  

 Dystoni Akut dystoni er forekomsten af prolongerede muskelspasmer i  

 enkelte eller flere muskelgrupper.
Patienten er under anfaldet ved fuld  

 bevidsthed.
Dystoni optræder især i begyndelsen af behandling med  

 antipsykotiske lægemidler eller ved optrapning i dosis, og ses især hos yngre  

 mænd.
Det forekommer hyppigst ved behandling med 1. generations  

 antipsykotiske  

 lægemidler, men kan ses ved behandling med 2. generations antipsykotiske  

 lægemidler.
Der bør hurtigst muligt behandles med intravenøs biperiden, der  

 får  

 anfaldet til at forsvinde i løbet af sekunder til få minutter.
7.1.4  

 Akatisi Akatisi er en subjektiv følelse af rastløshed, der kan være  

 ledsaget af objektive symptomer i form uro, manglende evne til at sidde  

 stille  

 i flere minutter ad gangen og omkringvandreren.
Akatisi er ofte ledsaget af  

 dysfori og aggressivitet, hvilket kan føre til selvmord.
Behandlingen er  

 dosisreduktion eller seponering af det antipsykotiske lægemiddel.
Undertiden  

 kan behandling med betablokerende medicin have god effekt.
7.2 Endokrine  

 forstyrrelser Endokrine forstyrrelser omfatter prolaktinøgning og  

 forstyrrelser i insulinsystemet.
Insulinforstyrrelserne beskrives i afsnittet  

 om det metaboliske syndrom.
Vedvarende prolaktinøgning ses især ved behandling med lavdosis  

 1. generations antipsykotiske lægemidler, men kan også ses ved behandling med  

 høje doser af visse 2. generations antipsykotiske lægemidler.
Prolaktinøgning  

 kan medføre seksuelle dysfunktioner, brystspænding, mælkesekretion og  

 amenoré.  

 Det er især kvinder med amenoré, der har risiko for udvikling af osteoporose.  

 Ved prolaktinøgning bør man forsøge at reducere dosis af det antipsykotiske  

 lægemiddel, og såfremt dette ikke er muligt, bør der skiftes til et andet  

 antipsykotisk lægemiddel, der har mindre risiko for prolaktinøgning.
7.3 Seksuelle  

 forstyrrelser Der kan forekomme seksuelle forstyrrelser ved behandling med  

 alle antipsykotiske lægemidler.
Der derudover forekommer seksuelle  

 forstyrrelser selvstændigt ved mange af de psykiatriske lidelser, fx  

 skizofreni  

 og depression.
Rygning, større alkoholforbrug og misbrug påvirker ligeledes  

 funktionen.
Det samme kan komorbide lidelser gøre.
7.4 Metaboliske  

 forstyrrelser 7.4.1  

 Vægtøgning Alle antipsykotiske lægemidler kan fremkalde vægtøgning, men  

 ses især ved behandling med clozapin og olanzapin.
Yngre patienter og nyligt  

 debuterende er mere følsomme for vægtøgning end ældre patienter med et  

 længere  

 sygdomsforløb.
Vægtøgningen er i nogen grad dosisafhængig.
7.4.2  

 Diabetes mellitus  

 (sukkersyge) Patienter i behandling med antipsykotiske lægemidler har en  

 øget risiko for at udvikle type 2 sukkersyge.
Dette ses specielt ved  

 behandling  

 med clozapin og olanzapin.
Ved forekomst af type 2 sukkersyge bør der ske  

 dosisreduktion  

 af det antipsykotiske lægemiddel, og hvis dette ikke er muligt, bør der  

 skriftes til et andet antipsykotisk lægemiddel, der har mindre risiko for  

 udvikling af diabetes mellitus.
7.4.3  

 Dyslipidæmi  

 (forstyrrelser i fedtstofskiftet) Plasmalipiderne påvirkes af mange forhold, fx genetik, vægt,  

 kost og medicin.
Antipsykotiske lægemidler, især dibenzodiazepin-derivater,  

 medfører forhøjede triglycerider, low density lipoproteiner (LDL) og  

 forsænkede  

 high density lipoproteiner (HDL). Ved forekomst af dyslipidæmi bør overvejes  

 reduktion af dosis af det antipsykotiske lægemiddel, og hvis dette ikke er  

 muligt, bør der skriftes til et andet antipsykotisk lægemiddel, der har  

 mindre  

 risiko for udvikling af dyslipidæmi.
7.4.4  

 Det metaboliske syndrom Det metaboliske syndrom er defineret som et øget taljeomfang og  

 forekomsten af mindst 2 af følgende parametre: dyslipidæmi, forhøjet  

 blodtryk,  

 glycose intolerance eller diabetes, mikroalbuminuri.
Hvert enkelt kriterium  

 udgør en risikofaktor for udvikling af kardiovaskulær sygdom og øget  

 mortalitet.
Forebyggelse og behandling omfatter undervisning af patienten og  

 dennes pårørende om livsstilssygdomme, ernæring og motion.
Medicinskift bør  

 overvejes, hvis forebyggelse og undervisning ikke er tilstrækkelig.
Medicinsk  

 intervention og inddragelse af specialister på områderne bør naturligvis også  

 overvejes som ved behandling af andre patienter.
7.5 Autonome  

 bivirkninger De autonome bivirkninger skyldes primært de antipsykotiske  

 lægemidlers blokade af kolinerge og noradrenerge receptorer.
De antikolinerge bivirkninger omfatter bl.a. mundtørhed,  

 dilaterede pupiller, akkomodationsvanskeligheder, øget hjerteaktion, nedsat  

 mavesyresekretion, urinretention og forsinket/nedsat ejakulation.
Fx kan  

 behandling med clozapin medføre obstipation og i sjældne tilfælde tarmruptur  

 og  

 sepsis.
På grund af risikoen for udvikling af antikolinergt syndrom bør  

 antipsykotiske lægemidler med væsentlig antikolinerg effekt, fx  

 levomepromazin  

 og chlorprothixen ikke anvendes ved behandlingen af ældre patienter, eller  

 hos  

 patienter med organisk hjerneskade.
Samtidig behandling med tricykliske  

 antidepressiva og et antikolinergt virkende antipsykotisk lægemiddel, eller  

 samtidig behandling med et antiparkinsonmiddel medfører øget risiko for  

 udvikling af et antikolinergt delirium.
Antinoradrenerge bivirkninger  

 omfatter  

 bl.a. sedering, ortostatisk hypotension og reflekstakykardi.
7.5.1  

 Det maligne neuroleptika syndrom (MNS) MNS er en sjælden, men meget alvorlig bivirkning ved behandling  

 med antipsykotiske lægemidler.
Det ses hyppigere og i mere fulminante former  

 hos patienter i behandling med lavdosis 1. generations antipsykotiske  

 lægemidler, og især i løbet af de første uger af en behandling eller efter  

 dosisøgning.
 Syndromet viser sig ved et eller flere af følgende symptomer,  

 hvoraf ingen er obligate: EPS (specielt rigiditet, evt. dystone træk),  

 autonome  

 forstyrrelser (forhøjet temperatur og puls, labilt blodtryk, sved),  

 bevidsthedsændringer (uklarhed, stupor, forvirring, mutisme, coma).  

 Laboratorieundersøgelser viser ofte leucocytose og forhøjet kreatininkinase  

 (CK). Elektrolytforstyrrelser og forhøjede leverenzymer kan forekomme.
Hvis der ikke gribes ind i tide vil 10-20 % af tilfældene ende  

 letalt, ofte på grund af respirationsstop, kardiovaskulær kollaps eller  

 myoglobulinuri med nyresvigt.
Nogle tilfælde ender med irreversible  

 neurologiske defekter.
Patienterne bør i fulminante tilfælde overflyttes til  

 intensivt afsnit med henblik på symptomatisk behandling.
Behandlingen er en  

 specialist opgave.
Behandlingen med antipsykotiske lægemidler bør pauseres.
7.6  

 Kardio-vaskulære forstyrrelser Behandling med højdosis 1. generations og visse 2. generations  

 antipsykotiske lægemidler kan medføre EKG forandringer, specielt forlængelse  

 af  

 QT-intervallet.
Behandling med clozapin kan medføre myokarditis og  

 sinustakykardi.
Før start af behandling med antipsykotiske lægemidler bør  

 patienten  

 derfor vurderes for kardiovaskulær lidelse og udredes for risikofaktorer.
Der  

 bør som minimum foreligge EKG før behandlingsstart.
Ved behandling med clozapin bør der tages EKG før start af  

 behandlingen og hver uge de første 8 uger, når dosisøgning pågår.
Derefter  

 mindst hvert halve år.
7.7 Bloddyskrasier Bloddyskrasi i form af agranulocytose ses specielt ved  

 behandling af clozapin og forekommer især i det første år af behandlingen.  

 Der  

 kan under clozapin behandling også forekomme eosinofili, fald i trombocyttal  

 og  

 påvirkning af knoglemarvsfunktionen.
Derfor bør der foretages kontrol ved  

 hjælp  

 af leucocyt- og differentialtælling samt trombocyttal inden behandlingens  

 start, ugentligt de første 18 uger og derefter månedligt, så længe  

 behandlingen  

 varer og 4 uger efter seponering.
7.8 Psykiske  

 bivirkninger Antipsykotiske lægemidler kan forårsage sedering, svækket  

 bevidsthed og hukommelsesforstyrrelser.
Disse bivirkninger kan delvis  

 tilskrives dæmpning af psykiske funktioner, men kan også være bivirkning til  

 den medicinske behandling.
Dette er i visse tilfælde tilsigtet, men kan i  

 andre  

 være en generende bivirkning. 2. generations antipsykotiske lægemidler synes  

 i  

 mindre grad at forårsage disse bivirkninger.
7.9 Andre  

 bivirkninger Alle antipsykotiske lægemidler kan reducere krampetærsklen, men  

 det ses specielt ved behandling med clozapin.
Der bør derfor udvises  

 forsigtighed med behandling med dette lægemiddel hos patienter med epilepsi.
8 Interaktioner Indtagelse af andre lægemidler kan hæmme omsætningen af antipsykotiske  

 lægemidler og dermed bl.a. øge risikoen for udviklingen af bivirkninger.  

 Generelt bør der udvises forsigtighed ved samtidig behandling med flere  

 lægemidler.
Klinisk relevante interaktioner er kombinationen af  

 antipsykotiske  

 lægemidler med visse antidepressiva (fluvoxamin), antiepileptika  

 (carbamazepin  

 og phenytoin), ketokonazol og tricykliske antidepressiva.
Hvis patienten  

 samtidig er i behandling med et disse lægemidler, bør der foretages  

 plasmakoncentrationsmålinger for at justere dosis af det pågældende  

 antipsykotiske lægemiddel.
 For tjek af interaktioner  

 anbefales den nationale interaktionsdatabase:  



  

 www.interaktionsdatabasen.dk  

.
9 Monitorering af behandlingseffekt og  

 bivirkninger Antipsykotiske lægemidler har oftest begyndende effekt på såvel  

 psykotiske som maniske symptomer indenfor en uge, men typisk går der uger til  

 måneder inden den fulde effekt indtræder.
Effekten på kognitive og negative  

 symptomer, som ses ved skizofrene sygdomme, indtræder langsommere og ofte  

 først  

 efter 16  20 uger.
Evaluering af effekten af behandlingen med antipsykotiske  

 lægemidler bør derfor almindeligvis først ske efter 4 til 6 uger efter start  

 af  

 den medicinske behandling, eller efter ændring af dosis.
Dog indtræder  

 behandlingseffekten ved behandling med clozapin senere, hvorfor denne først  

 bør  

 vurderes efter 6 måneders behandling.
Evalueringen bør tage udgangspunkt i patientens og lægens  

 vurdering af effekten.
Hvor det er relevant, kan der foretages en systematisk  

 vurdering af visse nøglesymptomer ved at anvende rating-scales, fx PANSS  

 (Positive And Negative Syndrome Scale). Tendensen til at udvikle metaboliske  

 forstyrrelser viser sig oftest allerede i løbet af de første 2  

 behandlingsuger.  

 Man bør derfor efter to ugers behandling kontrollere plasmalipider og, hvis  

 disse er forhøjede, overveje præparatskrift.
9.1  

 Compliance Evaluering af complianceproblemer bør ske rutinemæssigt, da  

 partiel eller manglende indtagelse af den antipsykotiske medicin har  

 afgørende  

 betydning for effekten af behandlingen.
Der er ingen entydig måde at foretage  

 denne vurdering på.
Men det vil være relevant, at spørge patienten, at spørge  

 de pårørende, nærtstående, andre behandlere, distriktspsykiatrien, at afdække  

 hvorvidt patienten overholder andre aftaler, samt anvendes specifikke tests  

 som  

 fx plasmakoncentrationsmåling, tablettælling, Medication Event Monitors  

 (MEMS),  

 ligesom opslag i den personlige elektroniske medicinprofil (PEM) kan oplyse,  

 hvilken medicin, der er udskrevet til patienten.
9. 2 Monitorering  

 for udvikling af bivirkninger Ved behandling med antipsykotiske lægemidler bør der som et  

 minimum foretages nedenstående undersøgelser i det regi, hvor den videre  

 behandling og efterkontrol er aftalt.
