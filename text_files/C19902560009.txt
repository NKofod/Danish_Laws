 Efter aftale med Forsvarsgruppen i Statstjenestemændenes  

 Centralorganisation II fastsættes følgende bestemmelser om løn- og  

 ansættelsesvilkår m.v. for kadetter på forsvarets officersskoler:
 1. kapitel.
 Generelt.
 § 1.  Som kadetter i forsvaret ansættes militært  

 personel, der er optaget på forsvarets officersskoler med henblik på  

 gennemgang af en officersgrunduddannelse, der kvalificerer til varig  

 ansættelse som officer i forsvaret.
 § 2.  Det forudsættes, at en med ovennævnte personel  

 indgået kontrakt om frivillig tjeneste bringes til ophør fra det tidspunkt,  

 indtræden på officersskolen finder sted.
 Stk. 2.  Såfremt den pågældende ved indtræden på  

 officersskolen er omfattet af afgivet erklæring om tjenestepligt, vil denne  

 fortsat være bindende efter indtræden herpå.
 § 3.  Ansættelsen som kadet finder sted på grundlag af  

 egnethed og forsvarets behov og er herudover betinget af opfyldelse af de  

 kvalifikations- og helbredsmæssige krav, der stilles til gennemgang af  

 uddannelsen og bestridelse af de stillinger, uddannelsen kvalificerer til  

 anvendelse i.
 § 4.  Ved ansættelse som kadet fastsættes en prøvetid  

 på 6 måneder.
 Stk.2.  Ved afgang fra officersskolen inden for  

 prøvetiden, kan kadetter efter egnethed og forsvarets behov genindtræde i det  

 eventuelle kontraktforhold, der blev bragt til ophør under henvisning til §  

 2.
 2. kapitel.
 Opsigelse, tjenestepligt m.v.
 § 5.  Ansættelse som kadet kan skrifligt opsiges med  

 14 dages varsel af begge parter inden for den aftalte prøvetid.
 Stk.2.  Efter prøvetidens udløb kan ansættelsesforholdet  

 som kadet skriftligt bringes til ophør med 1 måneds varsel fra begge parter.
 § 6.  Optagelse som kadet på forsvarets officersskoler  

 er betinget af, at ansøgeren samtidig underskriver en erklæring om  

 tjenestepligt, der skal være gældende ved uddannelsens gennemførelse eller  

 afbrydelse heraf efter prøvetidens udløb.
 Stk. 2.  En ved indtræden på officersskolen resterende  

 del af en tjenestepligtsperiode kan ikke afvikles i den periode, hvor  

 kadetten gennemgår officersgrunduddannelse.
 Stk. 3.  Afvikling af tjenestepligt pådraget som følge  

 af gennemgang af officersgrunduddannelse kan normalt ikke finde sted samtidig  

 med afvikling af en eventuel forud herfor pådraget tjenestepligt, idet summen  

 af de samlede tjenestepligtsperioder skal afvikles efter afslutning af  

 officersgrunduddannelsen.
 Stk. 4.  Piloter kan uanset bestemmelsen i stk. 2 og 3 i  

 uddannelsestiden afvikle tjenestepligt, der er pålagt ved indgåelsen af en  

 initialkontrakt.
 Stk. 5.  Længden af den pågældende tjenestepligt samt  

 øvrige bestemmelser for afvikling heraf m.v. fastsættes af Forsvarskommandoen  

 i henhold til Kundgørelse for Forsvaret B.28-1983, pkt. 2.
 § 7.  Efter ansøgning og med begrundelse i  

 helbredsmæssige forhold eller graviditet kan Forsvarskommandoen tillade, at  

 uddannelsen midlertidigt afbrydes i indtil 1 år, under forudsætning af at  

 uddannelsen forventes fuldført og påregnes at medføre varig ansættelse som  

 officer.
 Stk. 2.  Forsvarskommandoen fastsætter i hvert enkelt  

 tilfælde de nærmere bestemmelser for den tjeneste, kadetten skal udføre under  

 den midlertidige afbrydelse af uddannelsen.
 3. kapitel.
 Uddannelse og udnævnelse.
 § 8.  Kadetter bevarer ved indtræden på officersskolen  

 normalt den forud for optagelsen opnåede militære grad.
 Stk. 2.  Kadetter, der ikke er officerer, kan efter  

 Forsvarskommandoens nærmere bestemmelse udnævnes til løjtnant af reserven  

 under uddannelsen.
 4. kapitel.
 Civiluddannelse.
 § 9.  Personel, der optages som kadetter på forsvarets  

 officersskoler, mister i forbindelse med afbrydelse af hidtidige  

 kontraktforhold retten til optjent ikke afviklet civiluddannelse.
 Stk. 2.  Ved afgang fra officersskole inden for  

 prøvetiden generhverves tidligere optjent civiluddannelse, jf. § 4, stk. 2.
 5. kapitel.
 Afvikling af tjenestepligt.
 § 10.  Afvikling af tjenestepligt efter afbrydelse af  

 uddannelsen eller såfremt uddannelsen ikke gennemføres med tilfredsstillende  

 resultat skal foregå efter de bestemmelser for ansættelse på kontrakt til  

 korttidstjeneste, der efter aftale mellem Forsvarsministeriet og berørte  

 organisationer er gældende for militært personel med den pågældende grad.
 6. kapitel.
 Aflønning af kadetter m.v.
 § 11.  Til det under §§ 1 og 7 nævnte personel ydes  

 normalt en kadetløn efter et indplaceringssystem baseret på et  

 anciennitetsprincip med maksimum på 6 år, jf. bilagte aftale af 16.marts  

 1990.
 Stk. 2.  Hvert løntrin er eetårigt og oprykning finder  

 sted efter de for tjenestemænd gældende regler.
 Stk. 3.  I ancienniteten medregnes forrettet militær  

 tjeneste fraregnet den første samlede værnepligtstid og konstabelelevtid.
 Stk. 4.  Der ydes i perioden som kadet ikke særskilt  

 betaling for merarbejde, mistede fridage, delt tjeneste, rådighedstjeneste,  

 godtgørelse under tjenesterejser, der ikke medfører overnatning m.v.
 Stk. 5.  Med virkning fra 1.april 1989 oppebærer  

 kadetter i de sidste 12 måneder inden udnævnelse til linieofficer et fast  

 månedligt tillæg på 400 kr. (niveau marts 1989). Tillægget benævnes  

 kadettillæg.
 Stk. 6.  Med virkning fra 1.april 1990 oppebærer  

 kadetter i de sidste 12 måneder inden udnævnelse til linieofficer et fast  

 månedligt tillæg på 500 kr. (niveau marts 1989).
 Stk. 7.  De anførte lønninger og tillæg reguleres som  

 aftalt for tjenestemandsområdet.
§ 12.  Kadetter, der - gennemgår uddannelse på flyveoperativ tjenestegren, og som - ved indtræden på officersskolen har fuld operativ status på kampfly, og  

 som - i uddannelsestiden besætter en normeret bemandingspost i en af  

 flyvevåbnets kampeskadriller, og som - kan deltage i kampflyvning, og som vedligeholder sådanne operative  

 færdigheder, der erhverves ved minimum 30 flyvetimer halvårlig, oppebærer for den del af uddannelsestiden, hvor det fortsat påregnes, at  

 de efter afslutningen af officersgrunduddannelsen skal forrette tjeneste i en  

 af flyvevåbnets kampeskadriller, en fast løn svarende til den hidtil  

 oppebårne løn, incl. stedtillæg og militærtillæg, men uden oppebæring af  

 bonus og civiluddannelsesoptjening, og således at stedtillæg beregnes efter  

 kadettens hidtidige faste tjenestested.
 Stk.2.  Lønnen reguleres i overensstemmelse med reglerne  

 for regulering af den hidtil oppebårne løn uden bonus.
 § 13.  Under midlertidig afbrydelse af uddannelsen i  

 henhold til § 7 er kadetter normalt omfattet af de i § 11 anførte lønvilkår.
 Stk.2.  For den periode, der følger efter afvikling af  

 en barselsorlov eller raskmelding fra en sygdom, der forårsagede uddannelsens  

 afbrydelse, og indtil genoptagelse af officersgrunduddannelsen, oppebærer  

 personel, der fuldt ud besætter en bemandingspost, en aflønning, der svarer  

 til lønnen for kontraktansat personel af den pågældende grad og alder, men  

 uden oppebæring af bonus og civiluddannelsesoptjening.
 § 14.  Forsvarskommandoen kan i særlige tilfælde, hvor  

 personel ved omfattelse af de i § 11 anførte bestemmelser vil blive udsat for  

 en væsentlig reduktion af den hidtidige oppebårne faste løn, som ikke har  

 været forudsat ved aftalens indgåelse, efter forhandling med aftalepartneren  

 indgå aftale om en højere aflønning herfor.
 7. kapitel.
 Merudgiftsgodtgørelse i ind- og udlandet.
 § 15.  Under tjenstligt fravær fra det faste  

 tjenestested, hvor betingelserne for oppebæring af time- og dagpenge i  

 henhold til Kundgørelse for Forsvaret B.5-13 ville være opfyldt for personel  

 omfattet heraf, ydes til kadetter godtgørelse for merudgifter i henhold til  

 de i Kundgørelse for Forsvaret B.16-1981, §§ 2, 3, 4, 6, 7, 8, 10, 11 og 12  

 anførte bestemmelser.
 Stk.2.  Hvorvidt der i henhold til stk.1 skal ydes fri  

 kost eller en godtgørelse på et beløb svarende til prisen for en  

 standardkostportion i forsvarets cafeterier for de måltider, der falder under  

 fraværet, afgøres forud herfor i hvert enkelt tilfælde af den pågældende  

 officersskole, idet der i størst muligt omfang skal ydes fri kost ved køb i  

 forsvarets cafeterier.
 § 16.  Under tjenstligt fravær fra det faste  

 tjenestested, hvor der deltages i militære enheders sejlads, øvelses-, skyde-  

 eller uddannelsesvirksomhed, ydes til kadetter, såfremt de pågældende  

 enheders personel er berettiget hertil, merudgiftsgodtgørelse i henhold til  

 bestemmelserne i Kundgørelse for Forsvaret B.16-1981.
 § 17.  Oppebæring af ydelser efter bestemmelserne i §§  

 15-16 kan kun finde sted, når den pågældende uddannelsesaktivitet eller dele  

 heraf ikke kan tilrettelægges således, at der uden væsentlige ulemper kan ske  

 daglig hen- og tilbagerejse ved benyttelse af forsvarets køretøjer eller  

 offentlige befordringsmidler på en sådan måde, at statens samlede udgifter  

 herved formindskes.
 § 18.  Kadetter har under gennemgang af uddannelsen  

 fast tjenestested ved den pågældende officersskole, med mindre andet  

 fastsættes i det enkelte tilfælde.
 § 19.  Under tjeneste ved midlertidig afbrydelse af  

 uddannelsen efter ansøgning i henhold til § 7 er det af Forsvarskommandoen  

 udpegede tjenestested at betragte som kadettens faste tjenestested.
 Stk.2.  Kadetter, der i henhold til § 13 oppebærer en  

 aflønning svarende til kontraktansat personel, oppebærer under omhandlede  

 tjeneste godtgørelse for merudgifter efter regler svarende hertil.
 8. kapitel.
 Flyttegodtgørelse, befordringsgodtgørelse m.v.
 § 20.  Ved indtræden på officersgrunduddannelse ydes  

 godtgørelse for dokumenterede flytteudgifter, såfremt den foretagne flytning  

 er forårsaget af ændring af det faste tjenestested.
 Stk.2.  Ved afgang fra officersgrunduddannelse efter  

 fuldførelse af den planlagte uddannelse ydes flyttegodtgørelse efter de for  

 tjenestemænd gældende regler, der finder anvendelse i forbindelse med  

 forfremmelse og efter den for lønramme 1-7 gældende sats.
 Stk. 3.  Ved afgang fra uddannelsen til anden tjeneste  

 inden for prøvetiden ydes godtgørelse for dokumenterede flytteudgifter,  

 såfremt den foretagne flytning er forårsaget af ændring af det faste  

 tjenestested.
 Stk. 4.  Ved afgang fra uddannelsen til anden tjeneste  

 efter prøvetidens udløb ydes befordringsgodtgørelse til det nye tjenestested.  

 I tilfælde, hvor der i forbindelse med afgangen som følge af afvikling af  

 tjenestepligt indgås kontrakt om midlertidig tjeneste, kan der ydes  

 godtgørelse for dokumenterede flytteudgifter.
 Stk. 5.  Ved genoptagelse af uddannelse efter  

 midlertidig afbrydelse heraf i henhold til § 7 ydes befordringsgodtgørelse  

 til det nye faste tjenestested.
 9. kapitel.
 Særlige bestemmelser.
 § 21.  Udgifter til undervisningsmidler, der efter den  

 pågældende myndigheds nærmere bestemmelse ikke stilles til rådighed for  

 kadetten under uddannelsen, afholdes af denne selv.
§ 22.  Kadetter er i uddannelsesperioden ikke omfattet  

 af gældende arbejdstidsregler, jf.
Kundgørelse for Forsvaret B.2-8 og kan  

 ikke oppebære godtgørelse for tjeneste på lørdage, søn- og helligdage,  

 godtgørelse for indgreb i på forhånd fastlagte fridage samt for tjeneste i  

 tiden kl. 17.00 - 06.00, døgn-, vagt~ og øvelsestillæg m.v.
 § 23.  Nærværende cirkulære er gældende fra den  

 1.april 1989.
 § 24.  Kundgørelse for Forsvaret B.5-18 af 1.juli 1989  

 ophæves.
 P.M.V.
 E.B.
A.
Anholm Bilag A F T A L E mellem Forsvarsministeriet og Forsvarsgruppen i Statstjenestemændenes  

 Centralorganisation II om løn- og ansættelsesvilkår for kadetter, der er optaget på og gennemgår  

 forsvarets officersskoler.
I henhold til § 45, stk. 2, i lov nr. 291 af 18.juni 1969 om tjenestemænd  

 i staten, folkeskolen og folkekirken og § 2 i den mellem ministeren for  

 statens lønnings- og pensionsvæsen og tjenestemændenes organisationer  

 indgåede hovedaftale af 27.oktober 1969 samt dels i tilslutning til den  

 mellem Finansministeriet og tjenestemændenes centralorganisationer afsatte  

 centralpulje til løsning af generelle problemer m.v., jf.
Finansministeriets  

 skrivelse 3.kt.
J.nr. 1989-3110/720-9 af 7.juli 1989, dels i tilslutning til  

 den mellem Finansministeriet og tjenestemændenes centralorganisationer  

 afsatte ministeriepulje, jf.
Finansministeriets cirkulære LP. nr. 40/89 af  

 22.maj 1989 aftales følgende vedrørende løn- og ansættelsesvilkår for  

 kadetter, der er optaget på forsvarets officersskoler:
 § 1.  Aftale af 12.september 1984 mellem  

 Forsvarsministeriet, Statstjenestemændenes Centralorganisationer II og  

 Akademikernes Centralorganisation om lønninger m.v. til kadetter på  

 forsvarets officersskoler m.v. er gældende for kadetter, der har påbegyndt  

 den pågældende uddannelse efter 1.juli 1983.
 Stk.2.  Den i stk. 1 nævnte aftale sættes ud af kraft  

 pr. 1.april 1989.
 § 2.  Med virkning fra 1.april 1989 aflønnes kadetter  

 efter et indplaceringssystem baseret på et anciennitetsprincip med maksimum  

 på 6 år.
 Stk. 2.  Lønninger gældende fra 1.april 1989:
 Stk. 3.  I ancienniteten medregnes forrettet militær  

 tjeneste fraregnet den første samlede værnepligtstid og konstabelelevtid.
 § 3.  Med virkning fra 1.april 1989 oppebærer kadetter  

 i de sidste 12 måneder inden udnævnelse til linieofficer et fast månedligt  

 tillæg på 400 kr. (niveau marts 1989).
 Stk. 2.  Med virkning fra 1.april 1990 oppebærer  

 kadetter i de sidste 12 måneder inden udnævnelsen til linieofficer et fast  

 månedligt tillæg på 500,- kr. (niveau marts 1989).
 Stk. 3.  Tillægget benævnes kadettillæg.
 § 4.  De i §§ 2 og 3 nævnte aflønninger og tillæg  

 reguleres som aftalt for tjenestemandsområdet.
 § 5.  De i Kundgørelse for Forsvaret B.5-18 anførte  

 merudgiftsgodtgørelser reguleres som aftalt for tjenestemandsområdet.
