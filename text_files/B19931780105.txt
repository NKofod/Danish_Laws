Bekendtgørelse om Ulvshale-Nyord  

 Vildtreservat I medfør af § 35 og 51, stk. 4, i lov om jagt og vildtforvaltning,  

 jf. lovbekendtgørelse nr. 801 af 11. december 1987  

 fastsættes:
Kapitel 1 Formål § 1. Bekendtgørelsen har til formål  

 at sikre såvel vand- som landarealer ved Ulvshale og Nyord som raste-  

 og yngleområder for vandfugle.
Kapitel 2 Afgrænsning § 2. Ulvshale-Nyord Vildtreservat i  

 Storstrøms Amt omfatter som angivet på kortbilag:
 1)	Stege Bugt, Tyreholm, Ulvshale Løb, Bøgestrøm,  

 Ægholm, Ægholm Sand og Sækkesand mod sydvest  

 af-grænset af broen over Ulvsund ved Kalvehave og mod nord og  

 nordøst af en ret linie fra Bønsvig Strand på Jungshoved  

 til fyret på Stenhage (grønt blink) og herfra videre  i rette  

 linier til positionerne 55°05,55'N. 12°15,1'Ø på Hvidehage,  

 55°04,05'N. 12°17,2'Ø, det sydøstligste punkt på  

 Sækkesand, og herfra til det nordligste punkt på Ulvshale.
 2)	Følgende landarealer på Nyord: Matr. nr.86b og  

 90b Nyord Ø, Nyord samt de lodder af matr. nr. 84, 85, 87, 88,  

 89, 91, 92, 93, 94, 95, 96 og 97 smst., der er beliggende syd og  

 sydøst for vejen mellem Ulvshale og Nyord By.
 3)	Følgende landarealer på Ulvshale: Offentligt ejede  

 arealer på Horsnæs Enge og  Vedelen beliggende sydvest for  

 Telefonstien på strækningen mellem Nyord-broen i nord  og Hegnede  

 i syd.
 4)	Tilvækstarealer til de under nr. 2 og 3 nævnte  

 arealer.
 Stk. 2. Mod land afgrænses de i stk. 1., nr. 1  

 nævnte dele af fiskeriterritoriet af højeste, daglige  

 vandstandslinie.
Kapitel 3 Jagt § 3. På vildtreservatets område er det  

 følgende steder forbudt at udøve jagt på eller på  

 anden måde at ombringe, indfange eller forjage pattedyr og fugle (jf.  

 kortbilag):
 1)	På den del af det i § 2, stk. 1, nr. 1  

 nævnte  område, der er beliggende syd og sydvest for Nyord og  

 Ulvshale og nordøst for en afgrænsning fra det østlige  

 molehoved i Nyord Havn i rette linier til tre kompasafmærkninger i  

 Nordre-Løb henholdsvis ved Strømjord (2 lysreflekser),  

 Svandshage (2 lysreflekser) og ved "Brorester" (2 lysreflekser) og  

 videre fra sidstnævnte farvandsafmærkning i en ret linie til  

 forbåken på land for afmærkning af den nordlige kabellinie  

 til Lindholm.
 2)	På de i § 2, stk. 1, nr. 2, 3 og 4, nævnte landarealer  

 på Nyord og Ulvshale samt på Tyreholm.
 Stk. 2. På den i stk. 1, nr. 1  

 nævnte del af søterritoriet må der ikke udlægges  

 lokkefugle eller medbringes ladt skydevåben.
 Stk. 3. Bestemmelserne i stk 1 og 2 gælder ikke for  

 afholdelse af en årlig jagt på hare på de i stk. § 2, stk.  

 1, nr. 2 og 3, nævnte landarealer på Nyord efter nærmere  

 aftale med Skov- og Naturstyrelsen.
 § 4. På vildtreservatets vandområde  

 gælder desuden følgende jagtlige restriktioner (jf.  

 kortbilag):
 1)	På hele vildreservatets område er det forbudt at  

 udøve jagt fra motordrevet fartøj.
 2)	Der er forbud mod jagt fra kravlepram på den del af  

 søterritoriet, som er beliggende sydvest foer en ret linie mellem  

 positionerne 55°05´2N. 12°143´Ø og 55°039´N, 12°16´1Ø samt  

 sydøst for en ret linie mellem positionerne 55°05´2N, 12°14´3Ø  

 og 55°04´N, 12°11´5Ø (ved Ægholm Rende) samt øst for en  

 ret linie herfra mod syd til den vestlige del af Ebbenæs Holm på  

 Nyord.
Kapitel 4 Færdsel og sejlads § 5. På den del af vildtreservatet, der er  

 beliggende sydøst for en ret linie mellem positionerne 55°05´2N,  

 12°14´3Ø (ved Ægholm Rende) og 55°05´55N, 12°15´1Ø (Hvide  

 Hage) samt nordøst for en ret linie over Ægholm Sand mellem  

 positionerne 55°05´2N, 12°14´3Ø og 55°03´9N, 12°16´1Ø er  

 færdsel forbudt i perioden 1. marts til og med 31. juli.
 Stk. 2. På Ægholm Sand, matr. nr. 21y  

 Nyord Sogn, med en omkringliggende zone på 50 m af  

 søterritoriet, er færdsel forbudt hele året.
 Stk. 3. Bestemmelserne i stk. 1 gælder ikke for  

 sejlads i forbindelse med erhvervsmæssigt fiskeri.
 § 6. På den i § 4, stk. 1, nr. 2,  

 nævnte del af søterritoriet er der forbud mod motordrevet  

 sejlads og brætsejlads.
 Stk. 2. På den i § 3, stk. 1, nr. 1, nævnte  

 del af søterritoriet er der forbud mod brætsejlads.
 Stk. 3. På vildtreservatets vandområde er der  

 forbud mod motordrevet sejlads med højere hastighed end 8 knob.
 Stk. 4. På vildtreservatets vandområde er der  

 forbud mod sejlads med jetski, vandscootere o.lign.
 Stk. 5. Bestemmelserne i stk. 1 og 3  

 gælder ikke for sejlads i forbindelse med erhvervsmæssigt  

 fiskeri.
Kapitel 5 Andre bestemmelser § 7. Vedrørende andre bestemmelser om  

 færdsel indenfor vildtreservatets område henvises der i  

 øvrigt til Overfredningsnævntes kendelse af 10. september 1975,  

 hvorefter offentligheden forbydes adgang til strandengene på Nyord i  

 perioden 1. marts til og med 31. juli.
Kapitel 6 Dispensation og tilsyn § 8. Skov- og Naturstyrelsen kan,  

 når særlige forhold taler derfor, dispensere fra bestemmelserne i  

 §§ 3-6.
 § 9. Skov- og Naturstyrelsen fører tilsyn med, at reservatbestemmelserne overholdes.
Kapitel 7 Straf og ikrafttrædelse § 10. Overtrædelse af  

 bestemmelserne i §§ 3-6 straffes med bøde, medmindre strengere straf  

 er forskyldt efter den øvrige lovgivning.
 § 11. Bekendtgørelsen træder i kraft  

 den 1. august 1993 og er gældende til og med den 31. juli 1995.
 Stk. 2. Samtidig med ikrafttræden af denne  

 bekendtgørelse ophæves Kulturministeriets bekendtgørelse  

 af 17. oktober 1963 om fredning af dyrelivet på øen Ægholm  

 med et bælte på 50 meter af søterritoriet omkring  

 øen.
