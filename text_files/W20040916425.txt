 Landsskatteretskendelse vedr. genoptagelse af  

 landsskatteretsafgørelser efter frifindelse i straffesag vedr. samme  

 spørgsmål.
 Ved Landsskatterettens kendelse af 30. juli 1999 blev en af  

 skattemyndighederne for indkomståret 1995 foretagen skønsmæssig ansættelse af  

 yderligere omsætning på 684.972 kr. nedsat til 400.000 kr.
 Ved Landsskatterettens kendelse af 17. januar 2001 blev en  

 af skattemyndighederne for indkomståret 1996 foretagen skønsmæssige  

 forhøjelse  

 på 458.946 kr. stadfæstet, og skønsmæssige forhøjelser for indkomståret 1997  

 på  

 henholdsvis 275.049 kr. og 191.188 kr. stadfæstet.
 De oprindeligt selvangivne bruttoavanceprocenter i B  

 Pizzabar var på henholdsvis 27,7 %, 42,1 % og 51,4 %  

    

  

 og  

    

  

 i  

 Restaurant C på 51,6 %.
Ved brev af 10. april 2003 har klagerens repræsentant  

 herefter bedt Landsskatteretten om at genoptage behandlingen af  

 skatteansættelserne.
Som begrundelse herfor har repræsentanten oplyst, at  

 klageren den 6. september 2002 blev tiltalt for overtrædelse af straffelovens  

 §  

    

  

 289, jf. skattekontrollovens § 13,  

 stk. 1 og momsloven.
Ved Vestre Landsrets dom af 4. april 2003 blev klageren  

 imidlertid frifundet.
Der blev herved henvist til, at der var blevet skabt en  

 sådan usikkerhed ved de af myndighederne foretagne beregninger, at det ikke  

 med  

 den til domfældelse i en straffesag nødvendige sikkerhed er bevist, at  

 tiltalte  

 har udeholdt indkomster af den i anklageskriftet nævnte størrelsesorden.
Ved brev af 15. maj 2003 afviste Landsskatteretten at  

 genoptage behandlingen af skatteansættelserne.
Ved afgørelsen lagde retten  

 vægt  

 på, at de af retten afsagte kendelser ikke var blevet indbragt for de civile  

 domstole, og at bevisbedømmelsen i en straffesag er en ganske anden end i en  

 civil sag for domstolene.
Videre bemærkedes, at Landsskatteretten ikke i  

 forbindelse med straffesagen har meddelt noget tilsagn om genoptagelse på  

 udfaldet af denne.
Ved brev af 20. juni 2003 har klagerens repræsentanten endnu  

 en gang bedt Landsskatteretten om, at sagerne genoptages.
Til støtte herfor  

 har  

 repræsentanten bl.a. henvist til, at bevisførelsen ved Vestre Landsret 7.  

 afd.  

 har godtgjort at skattemyndighedernes beregninger må tilsidesættes på grund  

 af  

 væsentlige usikkerhedsmomenter ved grundlaget for beregningerne.
Disse  

 væsentlige usikkerhedsmomenter og bevisførelsen herom har ikke været fremme  

 ved  

 Landsskatterettens behandling af sagerne.
 Der er således ikke sket kontrolvejninger; ved megapizzaer  

 anvendes 1.250 gram mel og ikke kun 600 gram mel; der er blevet anvendt  

 forskellige mængder af mel; der regnes med 7 slices af megapizzaer i stedet  

 for  

 højst 6; svindet af usolgte pizzaer ved lukketid er større; svindprocenten på  

 kød er betydeligt højere; kødmængden er for lille; svindprocenterne er  

 forskellige; de reelle svindprocenter er nærmere 30  40 %.
 Landsskatteretten har henset til de af repræsentanten  

 anførte omstændigheder ved brev af 27. august 2003 besluttet at genoptage  

 behandlingen  

 af skatteansættelserne.
 Skatteankenævnet har ved brev af 19. november 2003  

 tilsluttet sig en udtalelse afgivet af D  

    

  

 3. november 2003. Det fremgår heraf bl.a., at for indkomståret 1995 er  

 minimum forbrug af mel ansat til 200 gram, hvorfor en manglende  

 kontrolvejning  

 ikke kan have væsentlig indflydelse på sagens afgørelse.
 Beregningerne for indkomståret 1995 indeholder ikke fejl,  

 men er alene en tydeliggørelse af sagen, idet dokumentet skal ses i en  

 helhed.
 Det har i øvrigt ikke på noget tidspunkt været fremme, at en  

 megapizza blev delt i 6 stk. frem for 7 stk.
 Der er, set i en helhed, givet et tilstrækkeligt svind på  

 kødvarer.
Klagerens repræsentant, der er blevet gjort bekendt med  

 skattemyndighedernes udtalelser, har hertil i brev af 28. december 2003 bl.a.  

 henvist til, at klageren ikke har haft nogen uddannelse eller særlig baggrund  

 for at stå for regnskaberne.
Klageren har derfor måttet erkende, at der er  

 flere punkter, som kunne medføre tilsidesættelse af regnskaberne.
Det kvalificerede skøn skal imidlertid udøves under  

 hensyntagen til virksomhedens faktiske driftsforhold, således at det  

 skønsmæssige islæt begrænses til et minimum.
Det kvalificerede skøn er derfor  

 ikke blevet udøvet korrekt.
Svindprocenten burde myndighederne have undersøgt  

 i  

 virksomheden eller i det mindste kontaktet fagfolk, der bedre kunne skønne  

 over  

 svind.
Uanset uændrede produktionsmetoder har myndighederne regnet med  

 forskellige svindprocenter.
Omsætningen af pitabrød og durumbrød har også  

 udgjort en større del af omsætningen.
Der er heller ikke blevet taget hensyn  

 til, at C var nystartet.
 De foretagne indkomstforhøjelser må derfor nedsættes til nul  

 kr., eller til væsentligt mindre beløb end de ansatte.
 Landsskatteretten finder som udgangspunkt, at der ved  

 sagernes afgørelse skal henses til den bevisbedømmelse, som er blevet  

 foretaget  

 i straffesagen, og til formuleringen af præmisserne i den konkrete  

 straffedom.
En frifindende straffedom kan således eventuelt blot være  

 udtryk for, at domstolen ikke subjektivt har anset, at personen har haft  

 tilregnelse til at opfylde straffebestemmelsens gerningsindhold.
Det  

 afgørende  

 må efter rettens opfattelse derfor være, om det skatteretlige spørgsmål  

 tillige  

 kan anses for at være blevet afgjort i forbindelse med vurderingen af det  

 strafferetlige spørgsmål.
I en civil skattesag er bevisbedømmelsen i øvrigt væsentlig  

 anderledes end i en straffesag.
I den civile skattesag kræves det således  

 ikke,  

 at der af skattemyndighederne er blevet ført bevis for hver enkelt udeholdt  

 indtægt.
 Hvis der efterfølgende i en civil skattesag generelt blev  

 anlagt en mildere bedømmelse, blot fordi der tillige var blevet anlagt en  

 straffesag mod den pågældende, der endte med en frifindelse, ville dette i  

 øvrigt kunne medføre en vilkårlig forskelsbehandling af personer med de samme  

 skattemæssige forhold.
 Det vil efter rettens opfattelse derfor stride mod en  

 grundlæggende almindelig lighedsgrundsætning, hvis en frifindende straffedom  

 umiddelbart blev tillagt en vidtrækkende betydning for bedømmelsen af den  

 civile skattesag.
Præmisserne i Vestre Landsrets dom af 4. april 2003  

 indeholder efter Landsskatterettens opfattelse imidlertid ikke nogen direkte  

 stillingtagen til opgørelsen af de skattepligtige indkomster.
Det nævnes  

 således blot i præmisserne, at det ikke med den til domfindelse i en  

 straffesag  

 fornødne sikkerhed er bevist, at klageren har udeholdt indkomster af den i  

 anklageskriftet nævnte størrelsesorden.
Videre er nævnt, at bevisførelsen  

 heller ikke giver tilstrækkeligt grundlag for at fastslå, at tiltalte er  

 skyldig i et mindre omfang.
 Landsskatteretten lægger herefter vægt på, at de oprindeligt  

 selvangivne bruttoavanceprocenter på henholdsvis 27,7 %, 42,1 % og 51,4 % (B  

 Pizza Bar) og 51,6 % (Restaurant C), har været usædvanligt lave for branchen,  

 og på at gennemsnitsavancen for virksomheder af samme art sædvanligvis ligger  

 på 60  70 %, jf. Østre Landsrets dom, refereret i TfS 2001.476. Da  

 klageren  

 har drevet virksomhed forinden starten af Restaurant C, kan han efter rettens  

 opfattelse i øvrigt ikke anses for helt nystartet og uden erfaring med  

 branchen.
En imødekommelse af de af klagerens repræsentant fremførte  

 synspunkter vil efter rettens opfattelse derfor medføre nogle urealistisk  

 lave  

 bruttoavanceprocenter.
Når endvidere henses til det af myndighederne anførte  

 vedrørende melforbrug, svind og antallet af slices i en megapizza, finder  

 retten, at de påklagede skatteansættelser for indkomstårene 1995, 1996 og  

 1997  

 skal stadfæstes, således at de beløbsmæssige opgørelser i rettens kendelse af  

 30. juli 1999 og i rettens kendelse af 17. januar 2001 fastholdes.
