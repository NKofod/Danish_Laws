 Indholdsfortegnelse.
 Kapitel 1: Indledning.
 Kapitel 2: Aflønning m.v. under den første samlede tjeneste for menige  

 m.fl.
 Kapitel 3: Aflønning m.v. under den første samlede tjeneste for  

 befalingsmænd m.fl.
 Kapitel 4: Bonusordning.
 Kapitel 5: Regulering, udbetaling af løn m.v., friheder, feriegodtgørelse  

 m.v.
 Kapitel 6: Godtgørelse under genindkaldelse og mønstring m.v.
 Kapitel 7: Ikrafttrædelsesbestemmelser.
 Indledning.
 § 1.  Bestemmelserne omfatter personel til  

 værnepligtstjeneste, jf. § 4 i lov om forsvarets personel, jf.  

 lovbekendtgørelse nr.822 af 8. december 1986.
 I Forsvarsministeriets bekendtgørelse nr. 780 af 13. december 1989 er der  

 fastsat bestemmelser om tjenestetid m.v. for personel til værnepligtstjeneste  

 i forsvaret.
 Hvor intet andet er anført, er de i denne kundgørelse nævnte  

 beløbsstørrelser fastsat pr. 1. januar 1990.
 Aflønning m.v. under den første samlede  

 tjeneste for menige m.fl.
 § 2.  I 1.- 4. måned af den første samlede tjeneste  

 fastsættes værnepligtslønnen således:
 Alt værnepligtigt personel 3.035,00 kr. pr. md.
 Stk. 2.  Ud over den i stk.1. fastsatte værnepligtsløn  

 ydes der værnepligtigt personel i 1.- 4. tjenestemåned kostpenge med et beløb  

 pr. dag svarende til den til enhver tid fastsatte pris for en ernæringsrigtig  

 standardkostportion i forsvarets cafeterier, for tiden 78,25 kr. pr.dag.
 § 3.  Efter de første fire måneders tjeneste og under  

 den resterende del af den første samlede tjeneste for menige i pågældende  

 tjenestegren, værn eller korps fastsættes værnepligtslønnen således:
 Personel under 18 år 8.024,13 kr. pr. md.
 Efter fradrag for ferieorlov, jf. § 21 7.756,66 kr. pr. md.
Menige og sergentelever m.fl., der er fyldt 18 år 10.641,01 kr. pr. md.
 Efter fradrag for ferieorlov, jf. § 21 10.286,31 kr. pr. md.
 § 4.  Udover den i §§ 2 og 3 fastsatte værnepligtsløn  

 ydes:
- vederlagsfrit logi på tjenestestedet, omfattende en seng og et skab til  

 hver værnepligtig, jf. dog § 5, - befordring, jf.
Kundgørelse for Forsvaret B. 8-1, - fri sygepleje, - over- og undermundering samt vask.
 Stk. 2.  Af værnepligtslønnen/kostpengene betales for  

 kost i forsvarets cafeterier m.v., jf. dog § 5.
Stk. 3.  Menige, der holdes til fortsat tjeneste udover  

 den første samlede tjeneste, f.eks. i anledning af - eftertjeneste i henhold til § 1 i Forsvarsministeriets bekendtgørelse  

 nr. 314 af 14. juni 1988 om eftertjeneste, hjemsendelse og fornyet  

 indkaldelse af værnepligtige i forsvaret, - forsinket hjemsendelse som følge af ophold på sygehus, infirmeri el.  

 lign., - erstatningstjeneste som følge af meddelt frihed, jf. § 23, stk.1, - erstatningstjeneste som følge af afgang fra uddannelsen på  

 befalingsmandsskole af årsager, der skyldes den pågældende selv, jf. § 14 i  

 Forsvarsministeriets bekendtgørelse nr. 780 af 13. december 1989, - indtræden på sergentkursus, aflønnes under sådan tjeneste fortsat efter reglerne i dette kapitel.
 Tillæg til lønnen.
§ 5.  Til personel, der aflønnes i henhold til §§ 2 og  

 3, ydes der under tjeneste i land på Færøerne og i Grønland, i de ved  

 opmålings- , stations- og fiskeriinspektionstjeneste på Færøerne og i  

 Grønland anvendte kuttere og lignende fartøjer samt i søværnets  

 inspektionsskibe under tjeneste ved Færøerne og Grønland et tillæg på 21,30  

 kr. pr. dag til befalingsmænd og på 13,98 kr. pr. dag til menige.
Under  

 tjeneste på afgiftspligtige områder i Grønland forhøjes tillæggene til  

 henholdsvis 25,90 kr. og 16,78 kr. pr. dag.
 Stk. 2.  Tillæggene udbetales ved lønudbetalingen for  

 den følgende måned.
 Kost og logi m.v. under særlige forhold.
 § 6.  Under øvelser, sejlads med søværnets skibe og  

 ved tjeneste ved Grønlands Kommando, samt under ophold i militær arrest, hvor  

 personellet er beordret til at deltage i forplejning, skal der betales for  

 forplejningen med de i Kundgørelse for Forsvaret A. særligt fastsatte satser.
 Stk. 2.  Der ydes vederlagsfrit logi (underbringelse)  

 under tjenstlige fravær fra tjenestestedet, når fraværet er forbundet med  

 overnatning.
 Stk. 3.  Når personellet under tjenstlige fravær fra  

 tjenestestedet er henvist til køb af forplejning uden for forsvarets  

 cafeterier m.v. ydes efter chefens bestemmelse en godtgørelse, der udgør  

 forskellen mellem time- og dagpenge m.v. og prisen for en standardkostportion  

 i forsvarets cafeterier.
 Stk. 4.  Under kursusophold ved Forsvarets Center for  

 Lederskab ydes fri kost og frit logi.
 Stk. 5.  I forbindelse med landsmøder for værnepligtige  

 talsmænd ydes der de værnepligtige deltagere godtgørelse for merudgifter i  

 henhold til Kundgørelse for Forsvaret B.6-1985 om samarbejdsregler i  

 forsvaret, afsnit II, pkt.16.2. For de måltider, hvor der i henhold til  

 bestemmelserne herfor ydes time- og dagpenge, reduceres disse som anført i i  

 stk.3.
Aflønning m.v. under den første samlede  

 tjeneste for befalingsmænd § 7.  For sergenter, underlæger og undertandlæger  

 udgør den månedlige løn fra udnævnelsen efter udløbet af den 4.  

 tjenestemåned:
 Forsvarsministeriet kan, når forholdene taler for det, bestemme, at menigt  

 personel, der ikke er under uddannelse til befalingsmand, under tjeneste  

 udover og i direkte fortsættelse af den første samlede tjeneste for menige  

 aflønnes i henhold til det ovenfor fastsatte.
 Stk. 2.  For løjtnanter, reservelæger og  

 reservetandlæger udgør den månedlige løn fra udnævnelsen efter udløbet af den  

 4. tjenestemåned:
 Stk. 3.  Henføring til område I, II og III foretages i  

 henhold til nedennævnte opdeling:
 Område I:
 Personel til tjeneste i hovedstads- og Nordøstsjællandsområdet, herunder  

 Helsingør, Jægerspris, Roskilde og Skalstrup samt Torshavn.
 Område II:
 Personel til tjeneste i Fakse, Fredericia, Frederikshavn, Holbæk, Korsør,  

 Næstved, Odense, Randers, Ringsted, Rønne, Skive, Skælskør, Slagelse, Stevns,  

 Sønderborg, Varde, Vojens, Vordingborg, Åbenrå, Ålborg og Århus kommuner.
 Område III:
 Personel til tjeneste i områder, der ikke er nævnt ovenfor under  

 »Område I og Område II«.
Stk. 4.  Personel, der indtræder på sergent- eller  

 løjtnantskursus på et senere tidspunkt end det normale for  

 indkaldelsesholdet, skal ved optagelsen på kursus underskrive en erklæring om  

 tjenestepligt.
Tjenestepligten skal svare til den periode, de øvrige elever  

 på pågældende kursus er pligtige til.
Fra udnævnelsen til sergent/løjtnant og  

 indtil udløbet af en periode svarende til den første samlede tjeneste for  

 sergenter/løjtnanter i pågældende tjenestegren, værn eller korps aflønnes de  

 pågældende efter reglerne i dette kapitel.
Under den resterende del af  

 tjenestepligten ansættes og aflønnes de pågældende i henhold til aftale med  

 den respektive organisation.
 Stk. 5.  Sergenter, hvis første samlede tjeneste  

 forlænges som følge af videreuddannelse til højere funktionsniveau, aflønnes  

 fortsat under denne tjenesteforlængelse efter reglerne i stk. 1.
 Stk. 6.  Der ydes i et nærmere fastsat omfang tilskud  

 til mundering eller fri mundering.
Stk. 7.  For personel, der aflønnes i medfør af stk. 1  

 og stk. 2, ydes befordring, jf.
Kundgørelse for Forsvaret B.8-1.
Stk.8.  Ved overgang til aflønning efter bestemmelserne  

 i stk. 1 og 2 ophører den fri sygepleje fra forsvaret.
Det påhviler derfor  

 Forsvarskommandoen - i visse tilfælde dog de pågældende selv - at underrette  

 det sociale udvalg/magistraten i den kommune, hvor de er tilmeldt, om  

 ophøret, hvorefter nyt sygesikringsbevis vil blive udleveret.
Anmeldelse bør  

 foretages i god tid, så et nyt sygesikringsbevis kan være udstedt samtidig  

 med, at de pågældende ophører med at være omfattet af forsvarets sygepleje.  

 Forsvarskommandoen fastsætter de nærmere retningslinier herfor.
 Stk. 9.  Anmeldelse til tjenestestedet af sygdom og  

 tilvejebringelse af helbredsoplysninger foretages efter tilsvarende regler  

 som fastsat i Kundgørelse for Forsvaret B.9-1.
 Særlige tillæg m.v.
 Uddannelses- /beredskabstillæg.
 § 8.  Til værnepligtigt personel, der aflønnes i  

 henhold til § 7, som har gennemført en uddannelse til befalingsmand (sergent,  

 løjtnant eller tilsvarende) og som anvendes i overensstemmelse hermed, ydes  

 som godtgørelse for de ulemper m.v., der er forbundet hermed, et månedligt  

 uddannelses- /beredskabstillæg, således:
a.
Befalingsmænd, der gør tjeneste ved en værnepligtsenhed i hæren, hvor  

 det værnepligtige menige personel er indkaldt, samt befalingsmænd, der er  

 fast tjenstgørende på Færøerne og i Grønland:
 Stk. 2.  Forsvarskommandoen fastsætter de nærmere  

 bestemmelser for ydelse af uddannelses- /beredskabstillæg i henhold til  

 stk.1, a., b. eller c.
 Stk. 3.  For personel, der til- /frakommanderes  

 tjeneste, der medfører ændringer af ovennævnte tillæg på andre tidspunkter  

 end den første henholdsvis den sidste i en måned, beregnes ovennævnte tillæg  

 i forhold til den faktiske tjenestes varighed efter retningslinierne i § 19,  

 stk.5.
 Stk. 4.  Personel, der i fire uger eller mere  

 midlertidigt beordres til anden tjeneste, ydes uddannelses-  

 /beredskabstillæg, jf. stk.1, a., b. eller c., tillæg for sejlende tjeneste,  

 jf. § 9, eller tillæg for flyvende tjeneste, jf. § 11, på grundlag af den  

 midlertidigt beordrede tjeneste.
 Stk. 5.  Der ydes ikke uddannelses- /beredskabstillæg  

 til sergenter, underlæger og undertandlæger, der er elever på  

 løjtnantsskoler/- kurser eller hertil svarende skoler eller kurser.
 Stk. 6.  Sergenter, hvis første samlede tjeneste  

 forlænges som følge af videreuddannelse til højere funktionsniveau, ydes  

 under denne tjenesteforlængelse det uddannelses- /beredskabstillæg, som den  

 pågældende oppebar umiddelbart før tjenesteforlængelsens start.
 Stk. 7.  Uddannelses- /beredskabstillæg kan ikke  

 oppebæres samtidig med tillæg for sejlende og flyvende tjeneste, jf. §§ 9 og  

 10, samt tillæg for tjeneste ved FN- kontingenter og Siriuspatruljen, jf. §  

 15.
 Tillæg for personel til sejlende tjeneste.
 § 9.  Under tjeneste som besætningsmedlem i flådens  

 skibe ydes der personel, som aflønnes i henhold til § 7, følgende tillæg:
 Sergenter m.fl. 2.900 kr. pr. md.
 Løjtnanter m.fl. 3.200 kr. pr. md.
 Nævnte tillæg kan desuden ydes til personel, der indgår i beredskabet ved  

 de af søværnet bemandede miljødivisioner.
 Stk. 2.  Tillæg i henhold til stk.1 ydes fra det  

 tidspunkt, hvor den pågældende tilkommanderes en sejlende enhed og indtil  

 frakommandering, jf. i øvrigt § 19.
 Stk. 3.  Tillæg i henhold til stk.1 ydes ikke på  

 grundlag af midlertidige tilkommanderinger af under fire ugers varighed, jf.  

 i øvrigt § 8, stk.4.
 Stk. 4.  Tillæg i henhold til stk.1 kan ikke oppebæres  

 under midlertidigt fravær fra den i stk.1 nævnte tjeneste i fire uger eller  

 mere, jf. i øvrigt § 8, stk.4 og 5.
 Stk. 5.  Tillæg i henhold til stk.1 kan ikke oppebæres  

 sammen med tillæg i henhold til §§ 8, 10 og 15.
 Tillæg for personel til flyvende tjeneste.
 § 10.  Når personel, der aflønnes i henhold til § 7,  

 besætter en funktion, hvori det fast indgår, at de som besætningsmedlem  

 kontinuerligt deltager i beordret flyvning med militære luftfartøjer, ydes  

 der de pågældende følgende tillæg:
 Sergenter m.fl. 2.000 kr. pr. md.
 Løjtnanter m.fl. 2.400 kr. pr. md.
 Når der i den pågældende funktion fast indgår beordret deltagelse i  

 eftersøgnings- og redningsaktioner, udgør tillægget følgende:
 Sergenter m.fl. 2.500 kr. pr. md.
 Løjtnanter m.fl. 2.900 kr. pr. md.
 Stk. 2.  Tillæg i henhold til stk.1 ydes fra det  

 tidspunkt, hvor den pågældende tilkommanderes den omhandlede funktion og  

 indtil frakommandering, jf. i øvrigt § 19.
 Stk. 3.  Tillæg i henhold til stk.1 ydes ikke på  

 grundlag af midlertidige tilkommanderinger af under fire ugers varighed, jf.  

 i øvrigt § 8, stk.4.
 Stk. 4.  Tillæg i henhold til stk.1 kan ikke oppebæres  

 under midlertidigt fravær fra den i stk.1 nævnte tjeneste i fire uger eller  

 mere, jf. i øvrigt § 8, stk.4 og 5.
 Stk. 5.  Tillæg i henhold til stk.1 kan ikke ydes til  

 elever på skoler og kurser, ligesom det ikke kan oppebæres sammen med tillæg  

 i henhold til §§ 8, 9 og 15.
 Time- og dagpenge, kost og logi m.v.
§ 11.  Til sergenter, underlæger, undertandlæger,  

 løjtnanter, reservelæger og reservetandlæger, der aflønnes efter kapitel 3,  

 ydes der under tjenstlige fravær fra det faste tjenestested time- og dagpenge  

 m.v. efter de for militære tjenestemænd gældende regler, jf.
Kundgørelse for  

 Forsvaret B.5-13.
 Stk. 2.  Til sergenter og løjtnanter m.fl., der er  

 elever på skoler og kurser og lign., ydes merudgiftsgodtgørelse efter  

 reglerne i Kundgørelse for Forsvaret B.16-1981, jf. dog § 13.
Stk. 3.  Indkvartering for det i stk.2 nævnte personel  

 vil normalt være på enmandskvarterer.
For personel, der ikke er fyldt 22 år,  

 kan der dog ske indkvartering i kvarterer beboet af 2 personer.
Såfremt dette  

 ikke er muligt, kan personel under 20 år indkvarteres i kvarterer beboet af 4  

 personer.
Forefindes der ubenyttede enmandskvarterer, skal sådanne anvendes,  

 når tjenstlige forhold gør det muligt.
 § 12.  Til sergenter og løjtnanter m.fl. ydes  

 godtgørelse af merudgifter under deltagelse i øvelser, sejlads med flådens  

 skibe m.v. samt under ophold i øvelses- /skydelejre m.v., jf. bestemmelserne  

 i Kundgørelse for Forsvaret B.16- 1981.
 § 13.  Beordres personel, der aflønnes i henhold til §  

 7, til i 4 uger eller derover at forrette tjeneste på et andet sted end det,  

 der er anvist som fast tjenestested, træder flyttegodtgørelse efter § 16 i  

 stedet for godtgørelse efter §§ 11 og 12. Der foretages ikke i forbindelse  

 hermed ændringer i de pågældendes stedtillæg.
Stk. 2.  Til sergenter, underlæger og undertandlæger,  

 der er elever på løjtnantsskoler/- kurser, ydes frit logi på  

 tjenestestedet/skolen, så vidt muligt i overensstemmelse med bestemmelserne i  

 § 11, stk.3. Der kan ikke herudover ydes godtgørelse for merudgifter ud over  

 under deltagelse i øvelser m.v., jf.
Kundgørelse for Forsvaret B.16- 1981.
 Stk. 3.  I forbindelse med landsmøder for værnepligtige  

 talsmænd ydes der de værnepligtige deltagere godtgørelse for merudgifter i  

 henhold til Kundgørelse for Forsvaret B.6- 1985 om samarbejdsregler i  

 forsvaret, afsnit II, pkt.16.2.
 § 14.  Under ophold i militær arrest, hvor personellet  

 er beordret til at deltage i forplejning, skal der betales for denne  

 forplejning med de i Kundgørelse for Forsvaret A. særligt fastsatte satser.
 § 15.  Sergenter og løjtnanter m.fl., der beordres til  

 tjeneste ved danske FN- styrker i udlandet samt Siriuspatruljen, ydes tillæg  

 og merudgiftsgodtgørelse efter samme bestemmelser som gældende for personel  

 af linien med tilsvarende grader.
 Flyttegodtgørelse m.v.
§ 16.  Til personel, der aflønnes i henhold til § 7,  

 og som efter beordring forflyttes, ydes godtgørelse for dokumenterede  

 udgifter til personbefordring og fragt af personlige ejendele.
Såfremt gift  

 personel foretager flytning, kan der derudover - efter Forsvarskommandoens  

 bemyndigelse - ydes godtgørelse for dokumenterede udgifter til flytning af  

 bohave samt befordringsudgifter.
Stk. 2.  Til det i stk.1 omhandlede personel, der er  

 gift, kan der, når de pågældende opretholder husførelse på det tidligere  

 tjenestested, ydes frit logi på militært etablissement el.lign. samt en  

 godtgørelse, der for tiden udgør 78,25 kr. pr.dag, fra forflyttelsen og  

 indtil flytning finder sted.
Såfremt tjenesten bestrides ved daglig hen- og  

 tilbagerejse, ydes i stedet godtgørelse for dokumenterede merudgifter til  

 befordring mellem bopælen og det nye tjenestested.
I tilfælde, hvor frit logi  

 ikke kan stilles til rådighed, vil der kunne ydes godtgørelse for  

 dokumenterede udgifter til logi, dog maksimalt med et beløb svarende til fast  

 godtgørelse for natophold.
Stk. 3.  Til det i stk.1 omhandlede personel, der er  

 ugift, kan der, når de pågældende har udgifter til logi på det hidtidige  

 tjenestested, ydes frit logi på militært etablissement el.lign., dog  

 maksimalt i 3 måneder.
I tilfælde, hvor frit logi ikke kan stilles til  

 rådighed, vil der kunne ydes godtgørelse for dokumenterede udgifter til logi  

 eller godtgørelse for dokumenterede merudgifter til befordring mellem bopælen  

 og det nye tjenestested, dog maksimalt med et beløb svarende til fast  

 godtgørelse for natophold.
 Bonusordning.
 § 17.  Til værnepligtigt personel med en første samlet  

 tjeneste på 8 måneder eller mere udbetales ved hjemsendelsen en bonus, der  

 beregnes som en brøkdel af den i § 3, stk.1 fastsatte månedsløn for personel  

 over 18 år (efter fradrag for ferieorlov), således:
Hjemsendelse efter Ovennævnte bonus fastsættes for det enkelte hjemsendelseshold på grundlag  

 af de i Forsvarsministeriets bekendtgørelse nr. 780 af 13.december 1989  

 fastsatte tjenestetider m.v. for personel til værnepligtstjeneste i  

 forsvaret.
 Stk. 2.  Værnepligtsbonus efter stk.1 kan ikke ydes i  

 forbindelse med midlertidig hjemsendelse eller i forbindelse med hjemsendelse  

 med henblik på senere indkaldelse til aftjening af den resterende første  

 samlede tjeneste.
 Stk. 3.  Personel, der hjemsendes på et tidligere  

 tidspunkt end det for indkaldelsesholdet planlagte, uden at dette er med  

 henblik på indkaldelse til senere aftjening af den resterende første samlede  

 tjeneste, udbetales ved hjemsendelsen en bonus svarende til den på  

 hjemsendelsestidspunktet samlede aftjente værnepligt.
 Stk. 4.  Eftertjeneste og erstatningstjeneste, jf. § 4,  

 stk.3, pind 1, 3 og 4, giver ikke ret til øget bonus beregnet på grundlag af  

 tjenestetidsforlængelsen.
 Stk. 5.  Til personel, der i henhold til en kontrakt  

 forbliver til tjeneste i forsvaret i direkte fortsættelse af den første  

 samlede tjeneste, udbetales den i stk.1 nævnte bonus ved udløbet af den  

 pligtige tjeneste og dermed overgang til anden aflønningsform.
 Regulering, udbetaling af løn m.v.,  

 friheder, feriegodtgørelse m.v.
 Regulering m.v.
§ 18.  Værnepligtslønnen under den første samlede  

 tjeneste for menige reguleres efter tilsvarende principper som gældende for  

 tjenestemandsområdet.
De nærmere regler fastsættes af Forsvarsministeren  

 efter forhandling med Finansministeren.
 Stk. 2.  De i §§ 7-10 anførte lønninger og tillæg  

 reguleres i overensstemmelse med principperne for tjenestemandslønninger og  

 de hertil knyttede tillæg.
 Stk.3.  Regulering af løn og tillæg m.v. samt  

 satsændringer meddeles ved Kundgørelse for Forsvaret A.
 Udbetaling af løn m.v.
 § 19.  Der ydes løn fra mødedagen til  

 hjemsendelsesdagen, jf. dog stk.5.
Stk. 2.  Lønnen beregnes månedsvis bagud, og den  

 forfalder til udbetaling den sidste søgnedag i måneden.
Lønnen anvises til  

 lønkonto i bank, sparekasse, på giro el. lign. og er normalt til disposition  

 6 hverdage før.
 Stk. 3.  På mødedagen eller senest dagen efter kan der  

 efter anmodning fra den enkelte ydes et forskud på værnepligtsløn inden for  

 et af Forsvarsministeriet for det enkelte indkaldelseshold fastsat beløb.  

 Formålet med forskuddet er især at give værnepligtige, der møder uden  

 tilstrækkelige midler, et beløb til køb af kost m.v. i perioden indtil  

 førstkommende normalelønudbetalingsdag.
 Udbetalte forskud vil blive indeholdt fordelt over lønberegningen for  

 indkaldelsesmåneden og de efterfølgende tre tjenestemåneder.
 Stk. 4.  Hvis der på et senere tidspunkt opstår  

 problemer med, at en værnepligtig ikke har tilstrækkelige midler til køb af  

 den daglige forplejning i forsvarets cafeterier, kan der ved tjenestestedets  

 foranstaltning i strengt nødvendigt omfang etableres en ordning, hvorefter  

 den pågældende efter Forsvarskommandoens nærmere bestemmelse får udleveret  

 forplejning mod indeholdelse i lønnen.
Stk. 5.  Ved indkaldelse eller oprykning til højere løn  

 på et andet tidspunkt end den 1. i en måned vil lønnen for vedkommende måned  

 være at beregne i forhold til månedens faktiske dagetal.
På tilsvarende måde  

 forholdes ved hjemsendelse samt ved overgang til en stilling under forsvaret  

 med anden aflønningsform.
 Stk. 6.  Ved opnåelse af en levealder efter den 1. i en  

 måned, der medfører en højere lønning, jf. § 3 og § 7, stk.1 og 2, ydes den  

 højere lønning fra begyndelsen af den følgende måned.
Stk. 7.  Under ulovligt fravær, varetægtsfængsling eller  

 strafafsoning bortfalder løn m.v. for hver 24 timer, fraværet varer.
Dette  

 gælder dog ikke, såfremt varetægtsfængslingen eller strafafsoningen skyldes  

 overtrædelse af militær straffelov, jf. stk.12.
 Stk. 8.  Under afsoning af straf i kriminalforsorgens  

 institutioner afkræves værnepligtige afsoningsomkostninger på sædvanlig måde.
Stk. 9.  Til dækning af gæld til forsvaret vil der  

 løbende kunne modregnes indtil 15 pct. af lønnen efter fradrag af skat.  

 Eventuelt afdragsbeløb bør fastsættes således, at hele gældsbeløbet om muligt  

 er betalt inden den pågældendes hjemsendelse.
Ved indeholdelse af bøder, der  

 er pålagt i militære straffesager, anvendes normalt maksimumsprocenten.
Stk. 10.  I lønnen for hjemsendelsesmåneden og eventuel  

 bonus kan der i alt tilbageholdes op til 2.000 kr. til dækning af eventuel  

 gæld til forsvaret ved hjemsendelsen.
Det tilbageholdte beløb skal efter  

 eventuelt fradrag af gæld udbetales/tilsendes den pågældende på  

 hjemsendelsesdagen eller senest dagen efter hjemsendelsen.
Stk. 11.  I tilfælde, hvor en værnepligtig på grundlag  

 af en bedømmelseskommissions afgørelse skal hjemsendes forud for den  

 fastsatte hjemsendelsesdato, foretages hjemsendelsen enten samme dag eller  

 senest dagen efter.
Tidspunktet for hjemsendelsen fastsættes bl.a. under  

 hensyntagen til, at den værnepligtige får mulighed for at afvikle de med  

 hjemsendelsen m.v. forbundne forhold.
 Stk. 12.  I følgende tilfælde bibeholdes lønnen under  

 fravær fra tjenesten:
- fravær i anledning af sygdom, - fravær i anledning af varetægtsfængsling eller afsoning af straf for  

 overtrædelse af den militære straffelov.
 Friheder.
§ 20.  Værnepligtigt personel er i hele  

 værnepligtsperioden til uddannelse.
Værnepligtigt personel er ikke omfattet  

 af de for statens ansatte gældende arbejdstidsregler.
Der er således bl.a.  

 ikke fastsat en højeste arbejdstid for personel, der forretter  

 værnepligtstjeneste.
Uddannelsestiden bør dog under normale garnisonsforhold  

 søges tilrettelagt med et ugentligt timetal svarende til den for øvrigt  

 militært personel gældende arbejdstid.
Afhængig af omstændighederne kan  

 uddannelsestiden tilrettelægges med et andet timetal.
Stk. 2.  I den udstrækning tjenesten tillader det, er  

 lørdage samt søn- og helligdage tjenestefri dage.
For tjeneste på nævnte dage  

 kan der gives frihed, hvis omfang fastsættes efter Forsvarskommandoens  

 nærmere bestemmelse.
 Stk. 3.  Når personel, der aflønnes i henhold til  

 kapitel 3, har udført beordret døgntjeneste i anledning af vagttjeneste eller  

 øvelsesvirksomhed, kan der - i den udstrækning tjenesten tillader det - ydes  

 anden frihed, hvis omfang fastsættes efter Forsvarskommandoens nærmere  

 bestemmelse.
 Stk. 4.  Tilladelse til at forlade tjenestestedet fra  

 tjenestens ophør til næste tjenesteperiodes begyndelse kan efter  

 Forsvarskommandoens bestemmelse begrænses i den første tjenesteuge, samt når  

 særlige forhold taler for det.
§ 21.  Personel, der aflønnes i henhold til kapitel 2  

 gives ferieorlov i 1 hverdag pr. måneds tjeneste.
For hver 5 ferieorlovsdage,  

 den værnepligtige afvikler, skal der medregnes 1 lørdag som afviklet  

 ferieorlovsdag.
For personel, der aflønnes i henhold til § 3, indeholdes 1/30  

 af månedslønnen ved hver lønudbetaling.
Såfremt samtlige ferieorlovsdage ikke  

 er afviklet ved den første samlede tjenestes afslutning, udbetales der den  

 pågældende 1/30 af den senest oppebårne månedsløn for hver ikke afholdt  

 ferieorlovsdag ud over 4 dage.
Stk. 2.  Ferieorloven afvikles efter Forsvarskommandoens  

 bestemmelse og skal gives således, at mindst 6 dage falder i en  

 sammenhængende periode.
Fastlæggelsen af perioden sker tidligst muligt og  

 drøftes nærmere i enhedens talsmandsudvalg.
 Stk. 3.  Efter Forsvarskommandoens bestemmelse kan i  

 særlige tilfælde gives ovennævnte personel anden kortvarig frihed.
§ 22.  Personel, der aflønnes i henhold til kapitel 3,  

 gives ferieorlov i 2 hverdage pr.måned efter overførsel til aflønning i  

 henhold til nævnte kapitel.
For hver 5 ferieorlovsdage, den værnepligtige  

 afvikler, skal der medregnes 1 lørdag som afviklet ferieorlovsdag.
Stk. 2.  Under afvikling af ferieorlovsdage efter den  

 første samlede tjeneste for menige oppebærer den værnepligtige løn mod  

 afskrivning af et tilsvarende antal dage af de i forudgående kalenderår under  

 værnepligtstjeneste optjente feriedage.
Afvikles flere ferieorlovsdage i et  

 kalenderår, end der er optjent feriedage under værnepligtstjeneste i  

 forudgående kalenderår, indeholdes 1/30 af månedslønnen for hver overskydende  

 ferieorlovsdag.
 Stk. 3.  Forsvarskommandoen fastsætter bestemmelser for  

 afvikling af ferieorloven.
§ 23.  Når forholdene afgørende taler for det, kan  

 Forsvarskommandoen give frihed i videre omfang end nævnt i §§ 21 og 22,  

 herunder tillade midlertidig hjemsendelse.
I disse tilfælde kan der normalt  

 ikke ydes løn under fraværet.
 Stk. 2.  For personel, der er bosat i udlandet, eller  

 som forretter tjeneste i udlandet, på Færøerne, i Grønland eller i skibe på  

 togt uden for danske farvande, kan der efter Forsvarskommandoens bestemmelse  

 fastsættes særlige regler for frihed.
 Feriegodtgørelse m.v.
§ 24.  Feriegodtgørelse indtjent forud for  

 værnepligtstjenestens påbegyndelse vil kunne udnyttes indenfor det ferieår  

 (2. maj-1. maj), der følger efter optjeningsårets udløb.
Feriegodtgørelsen  

 kan udnyttes i forbindelse med ferieorlov.
 Stk. 2.  Inden den værnepligtige påbegynder sin orlov,  

 jf. stk. 3, attesterer den militære afdeling på ferie- giro- anvisningen,  

 hvor mange feriedage der skal afholdes, og anfører den dertil svarende  

 feriegodtgørelse samt datoen for feriens begyndelse.
 Stk. 3.  Feriegodtgørelsen udbetales på et postkontor.  

 Udbetalingen kan ske 1 måned forud for datoen for ferieorlovens begyndelse,  

 dog tidligst fra 20. april og senest ved ferieårets udløb.
Stk. 4.  Efter 30. september vil ikke udnyttet  

 feriegodtgørelse for hovedferien (18 dage) kunne hæves, uden at ferieorlov  

 holdes.
Ikke udnyttet feriegodtgørelse for eventuelt resterende ferie skal  

 hæves inden ferieårets udløb (1.maj). Attestation foretages af den militære  

 afdeling under forudsætning af, at den værnepligtige er tjenstgørende, når  

 beløbet skal hæves.
§ 25.  Til værnepligtige ydes feriegodtgørelse med  

 121/2 pct. af de i hvert optjeningsår oppebårne skattepligtige ydelser.
For  

 den del af de værnepligtige, der forbliver til fortsat tjeneste, ydes dog  

 under denne tjeneste ferieorlov med løn efter bestemmelserne i § 22.
Stk. 2.  Feriegodtgørelsen indsendes til Ferie- Giro ved  

 hjemsendelsen.
Feriegodtgørelse, der er indtjent i det foregående  

 optjeningsår, indsendes så vidt muligt til Ferie- Giro forud for  

 hjemsendelsen.
 Stk. 3.  Feriegodtgørelse anses for indtjent ved den  

 pligtige tjenestes ophør og skal derfor beskattes på dette tidspunkt.
 Stk. 4.  Tjenstlig gæld må ikke modregnes i  

 tilgodehavende feriegodtgørelse.
 Øvrige bestemmelser.
§ 26.  Værnepligtige er omfattet af lov om  

 barselsorlov m.v.
Forsvarskommandoen fastsætter de nærmere bestemmelser for  

 værnepligtens opfyldelse for personel, der i henhold til nævnte lov meddeles  

 frihed i forbindelse med eget barns fødsel m.v.
 Værnepligtigt personel er ikke omfattet af den mellem  

 Centralorganisationerne og Finansministeriet indgåede aftale om løn under  

 barselsorlov.
 Stk. 2.  Værnepligtigt personel er omfattet af lov om  

 dagpenge ved sygdom og fødsel.
 Godtgørelse under genindkaldelse og  

 mønstring m.v.
 Godtgørelse af merudgifter.
 § 27.  Under genindkaldelser, mønstringer m.v. ydes  

 der det mønstrede/genindkaldte personel godtgørelse for merudgifter efter  

 nedennævnte retningslinier.
 Beløbsstørrelser fastsættes i Kundgørelse for Forsvaret A.
Stk. 2.  For perioden fra mødet til  

 hjemsendelsestidspunktet ydes der en kontant godtgørelse pr. påbegyndt time  

 med 1/24 af 40 pct. af det til enhver tid fastsatte beløb for  

 nedsattedagpenge, jf.
Kundgørelse for Forsvaret B.16-1981.
 Under ophold i udlandet af 24 timers varighed og derover ydes der i stedet  

 en godtgørelse pr. påbegyndt time med 1/24 af 25 pct. af nedsat fast  

 godtgørelse for det pågældende land.
Stk. 3.  Udover den ovenfor i stk.2 nævnte godtgørelse  

 ydes der de pågældende fri kost for de måltider, der falder inden for hele  

 genindkaldelses- /mønstringsperioden.
Afhængig af karakteren af  

 mønstringsaktiviteterne (øvelse, sejlads med søværnets skibe m.v.) ydes den  

 fri kost som feltrationer, skibskost, transportkost fra forsvarets cafeterier  

 el. lign.
 Såfremt det under ophold på tjenestesteder med cafeterier bestemmes, at de  

 genindkaldte ikke skal have fri kost, kan der i stedet udbetales kostpenge  

 med et beløb svarende til prisen for en standardkostportion i forsvarets  

 cafeterier.
 Stk. 4.  Genindkaldt/mønstret personel ydes herudover  

 logi (kvarter, lukaf el. lign.), fri sygepleje samt over- og undermundering.
 Tabt arbejdsfortjeneste.
 § 28.  Under genindkaldelser og mønstringer m.v. kan  

 der ydes godtgørelse for tabt arbejdsfortjeneste med for tiden indtil 510 kr.  

 pr.dag, og inden for en uge højst med 3.060 kr.
Stk. 2.  Tabt arbejdsfortjeneste kan ikke udbetales for  

 døgn, hvor den genindkaldte afvikler ferie- eller fridage og således ikke  

 lider noget tab.
Tabt arbejdsfortjeneste ydes således normalt ikke under  

 weekend- mønstringer.
Endvidere kan tabt arbejdsfortjeneste ikke udbetales  

 til funktionærer og tjenestemænd m.fl., der oppebærer løn under  

 genindkaldelser og mønstringer.
Stk. 3.  Det er en betingelse for at oppebære tabt  

 arbejdsfortjeneste, at den enkelte dokumenterer sit tab, herunder størrelsen  

 af den mistede arbejdsfortjeneste.
Dokumentation for tabet, herunder  

 størrelsen af den mistede arbejdsfortjeneste, bør i mulig udstrækning finde  

 sted ved fremlæggelse af den af arbejdsgiveren sidst udleverede  

 lønspecifikation el.lign.
For selvstændige næringsdrivende kan anvendes  

 kvittering fra den person eller det firma, der har varetaget den pågældendes  

 forpligtelser under mønstringen/genindkaldelsen, eller dokumentation fra  

 revisor el.lign. om den pågældendes virksomheds driftsudgifter pr.dag.
I de  

 tilfælde, hvor sådan dokumentation ikke kan fremskaffes, kan der i stedet  

 underskrives en erklæring om størrelsen af den mistede  

 arbejdsfortjeneste/driftstabet i mønstrings- /genindkaldelsesperioden.
 Ikrafttrædelsesbestemmelser.
 § 29.  Bestemmelserne i §§ 20, 21 og 23 om friheder  

 til værnepligtigt personel finder anvendelse på personel til frivillig  

 tjeneste i konstabelelevtiden.
 § 30.  Cirkulæret træder i kraft den 1. januar 1990 og  

 omfatter alt værnepligtigt personel, der enten møder til aftjening af den  

 første samlede tjeneste eller genindkaldes/mønstres efter denne dato.
 Stk. 2.  Værnepligtige sergenter, underlæger,  

 undertandlæger, løjtnanter, reservelæger og reservetandlæger er desuden  

 omfattet af reglerne i dette cirkulæres kapitel 3 og 5 med virkning fra 1.  

 januar 1990.
 Stk. 3.  Værnepligtige sergenter, underlæger og  

 undertandlæger, der inden 1.januar 1990 er mødt som elever på løjtnantsskoler  

 eller tilsvarende skoler/kurser, omfattes først af bestemmelserne, jf. stk.2,  

 ved afgang fra skolen.
 § 31.  Kundgørelse for Forsvaret B.21-1987 ophæves,  

 idet dog personel indkaldt og mødt til aftjening af den første samlede  

 tjeneste for værnepligtige før den 31. december 1989, og som ikke er omfattet  

 af bestemmelserne i § 30, stk. 1 og 2, om værnepligtige befalingsmænd og  

 mønstret/genindkaldt personel, forbliver omfattet af nævnte kundgørelses  

 pkt.1, §§ 1- 26, indtil hjemsendelsen.
 P.M.V.
 E.B.
