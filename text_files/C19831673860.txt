 Ungdomsskolen er en del af folkeoplysningen og har fælles baggrund og  

 lovgivning med den øvrige fritidsundervisning.
 Ungdomsskolen er bl.a. karakteriseret ved ikke at være styret af  

 overliggende målsætningskrav og centralt udarbejdede læseplaner.
 Den er også karakteriseret ved princippet om "frit lærervalg".  

 Det betyder, at lærere med utraditionel uddannelsesbaggrund i vid udetrækning  

 arbejder sammen med traditionelt uddannede lærere med en formel  

 uddannelsesbaggrund i denne frie skole i offentligt regie.
 Såvel den almene ungdomsskoles tilbud som alternative aktiviteter,  

 herunder heltidsundervisning, knallertundervisning, prøveforberedende  

 undervisning og fritidsforanstaltninger, har sammen med aktiviteter for unge  

 arbejdsledige en vældig tilslutning.
 Samtlige ungdomsskolens tilbud henvender sig også til unge handicappede,  

 der her får mulighed for - inden for ungdomsskolens rammer - dels at følge  

 folkeskolens og andre skoleformers specialundervisning op, dels at modtage  

 ungdomsskolens tilbud på særlige vilkår, tilpasset deres handicap.
 Det kan i en række tilfælde være nødvendigt at samordne  

 specialundervisning og andre former for særlig bistand for unge handicappede.  

 Der kan f.eks. være tale om foranstaltninger med hjemmel i bistandsloven -  

 normalt formidlet gennem kommunale social- og sundhedsforvaltninger.
 Her må det antages, at ungdomsskolen er særlig egnet til at samordne den  

 samlede bistand, så den udgør en helhed - måske i det håb senere at kunne  

 integrere de handicappede i den almene ungdomsskoleundervisning.
 Det er direktoratets håb, at Vejledningen om specialundervisning i  

 ungdomsskolen kan være et bidrag til at placere specialundervisningen for  

 unge handicappede i en større sammenhæng, at pege på  

 specialundervisningsreglernes muligheder og begrænsninger og dermed være en  

 hjælp både for ungdomsskolens medarbejdere og de kommunale myndigheder.
 Direktoratet for folkeoplysning, frie grundskoler m.v., juni 1983.
K.
E.
Larsen /Bejamin Blomgren Vejledningen er udarbejdet af en arbejdsgruppe, nedsat af  

 undervisningsministeriet.
 Arbejdsgruppen har til opgave at følge ungdomsskolens specialundervisning,  

 udarbejde og løbende ajourføre vejledning om specialundervisning.
 I december 1979 udsendte direktoratet den første vejledning vedrørende  

 ungdomsskolens specialundervisning.
Nærværende vejledning er i overensstemmelse med de principper, den  

 tidligere vejledning byggede på.
Der er foretaget justeringer i  

 overensstemmelse med den udvikling, som har fundet sted siden 1979.
 Et afsnit om undervisning af unge indvandrere er udtaget af denne  

 vejledning med henblik på senere at udsende en særlig vejledning om dette  

 emne.
 Arbejdsgruppen har haft følgende sammensætning:
Ungdomsskoleinspektør Ernst Feld, Nysted Ungdomsskoleinspektør Leo Pilgaard, Ålborg Amtskonsulent Thue Bryndorf, Vejle amt Amtskonsulent Leif Nielsen, Ribe amt Fra undervisningsministeriet:
Undervisningsinspektør Sv.
Koch, Fuldmægtig Ida Juhl Thorup, Fuldmægtig Birgitte Simonsen og Undervisningskonsulent Benjamin Blomgren Ungdomsskolens specialundervisning efter lov om fritidsundervisning m.v.,  

 lovbekendtgørelse nr. 316 af 27. juni 1980 og Bekendtgørelse om ungdomsskolen, herunder ungdomskostskoler,  

 bekendtgørelse nr. 484 af 21. september 1981.
 I det følgende henvises til L-bkg. 316 og bkg. 484.
LOVBEKENDTGØRELSE Ungdomsskolen Indhold og omfang § 1.  Ungdomsskolen har til formål at give unge mellem  

 14 og 18 år en undervisning, som fæstner og uddyber deres kundskaber, giver  

 dem forståelse af og dygtiggør dem til erhvervs- og samfundslivet og bidrager  

 til at give deres tilværelse forøget indhold.
BEKENDTGØRELSE Ungdomsskoler Formål og indhold § 1.  Ungdomsskolen har til formål at give unge mellem  

 14 og 18 år en undervisning, som fæstner og uddyber deres kundskaber, giver  

 dem forståelse af og dygtiggør dem til erhvervs- og samfundslivet og bidrager  

 til at give deres tilværelse forøget indhold.
 Stk.2.  Ungdomsskolevirksomheden omfatter jfr.§  

 10,stk.2:
 Almene ungdomsskolekurser prøveforberedende undervisning, erhvervsmæssige  

 grunduddannelser specialundervisning, undervisning i færdselsreglerne og  

 kørsel med knallert samt efter kommunalbestyrelsens bestemmelse  

 fritidsvirksomhed.
 Stk 3.  I hver af de i §§ 3-6 omhandlede former for  

 ungdomsskoleundervisning indgår faget ungdomsorientering, der skal være  

 tilrettelagt med de unges egne problemer som udgangspunkt.
Stk 4.  Ungdomsskolens elever skal deltage i  

 ungdomsorientering tilrettelagt med mindst 24 timer årlig, medmindre de  

 deltager i eller har deltaget i en tilsvarende undervisning i folkeskolen  

 eller dertil svarende private skoleformer.
Ved deltagelse i undervisning, der  

 er godkendt som flerårig,skal eleverne kun deltage i ungdomsorientering det  

 første år.
VEJLEDNING Ad bkg. § 1, stk. 2:
 Formålet med ungdomsskolens specialundervisning.
 Ungdomsskolens specialundervisning skal sikre at unge handicappede  

 inden for ungdomsskolens rammer kan få undervisning og specialpædagogisk  

 bistand med henblik på en afhjælpning eller begrænsning af handicappets  

 virkning og sikre at der gives de unge handicappede de samme muligheder for  

 at deltage i ungdomsskolen som andre har, såfremt det ikke er muligt for dem  

 at deltage i den almindelige undervisning.
 Det vil således også være muligt at etablere prøveforberedende  

 undervisning og knallertundervisning lagt tilrette under hensyntagen til  

 deltagernes handicap.
 Ad B § 1, stk. 3 g 4 : Ungdomsorientering.
 I ungdomsskolens undervisning indgår også faget ungdomsorientering, der  

 skal være tilrettelagt med de unges problemer som udgangspunkt.
 Da de unge handicappede kan have specielle problemer, bør man være særlig  

 opmærksom på, at der bliver tilrettelagt en ungdomsorientering som også disse  

 unge kan deltage i.
 Se endvidere side 19, integrering.
LOVBEKENDTGØRELSE § 1.  Ungdomsskolen har til formål at give unge mellem  

 14 og 18 år en undervisning, som fæstner og uddyber deres kundskaber giver  

 dem forståelse af og dygtiggør dem til erhvervs- og samfundslivet og bidrager  

 til at give deres tilværelse forøget indhold.
 Stk 2.  Efter regler der fastsættes af  

 undervisningsministeren, kan unge under 14 år eller over 18 år optages i  

 ungdomsskolen.
BEKENDTGØRELSE § 2.  Ungdomsskolenævnet kan efter indstilling fra  

 ungdomsskolens leder tillade, at elever under 14 år eller over 18 år efter de  

 i stk. 2, 3 og 4 givne retningslinjer optages i ungdomsskolen.
 Stk 2.  Unge, der ikke er fyldt 14 år har adgang til at  

 deltage i ungdomsskolens undervisning, såfremt de har deltaget 7 år i  

 grundskolens eller en dertil svarende undervisning.
 Stk 3 .  Unge over 18 år kan optages i ungdomsskolen i  

 følgende tilfælde:
 1. Hvis eleven har påbegyndt en undervisning, der er  

 godkendt som flerårig i ungdomsskolen, inden det 18 år.
 2. Hvis eleven tidligere forgæves har søgt at på  

 begynde en undervisning i en ungdomsskole.
 3. Hvis eleven på grund af manglende modenhed må anses  

 for at passe bedre i ungdomsskolen end i fritidsundervisningen for voksne.
Stk 4 .  Hvor de stedlige forhold taler derfor kan  

 enkelte voksne deltage i ungdomsskolens prøveforberedende undervisning eller  

 specialundervisning, såfremt der ikke har været mulighed for at deltage i en  

 tilsvarende undervisning for voksne.
Sådanne elever deltager på de økonomiske  

 vilkår der gælder for den tilsvarende undervisning for voksne.
VEJLEDNING Folkeskolen I folkeskolen kan der i henhold til bestemmelserne her om gives  

 specialundervisning, indtil undervisningspligten er ophørt, d.v.s. efter at  

 eleven har modtaget regelmæssig undervisning i 9 år.
Der kan også gives  

 specialundervisning i det 10. skoleår.
 Undervisningsministeren kan endvidere godkende, at der tilbydes elever,  

 hvis udvikling kræver en særlig vidtgående hensyntagen eller støtte (§ 19,  

 stk. 2 i folkeskoleloven) undervisning i 11 år.
Lov om specialundervisning for voksne I henhold til lov nr. 301 af 8. juni 1978 om specialundervisning for  

 voksne skal enhver amtskommune sørge for, at personer med fysiske eller  

 psykiske handicap efter undervisningspligtens ophør kan få undervisning og  

 specialpædagogisk bistand, der tager sigte på at afhjælpe eller begrænse  

 virkningerne af disse handicap (kompenserende specialundervisning). Der kan  

 endvidere i tilknytning hertil etableres undervisning, som er tilrettelagt  

 under hensyntagen til deltagernes handicap.
Bekendtgørelse om fritidsundervisning for voksne Ifølge § 3, i undervisningsministeriets bekendtgørelse nr. 417 af 15.  

 september 1980 om fritidsundervisning for voksne kan unge under 18 år, der af  

 lederen skønnes at kunne deltage i almen fritidsundervisning for voksne  

 optages, såfremt det ikke anses for muligt eller rimeligt, at henvise dem til  

 ungdomsskolen.
Hvis sådanne unge undtagelsesvis optages, skal holdet dog  

 overvejende bestå af deltagere over 18 år.
Afgrænsning For de 16, 17 og 18-årige kan der opstå tvivl om, hvorvidt  

 specialundervisningen mest hensigtsmæssigt - for eleven - gives i henhold til  

 folkeskoleloven, efter reglerne om specialundervisning i ungdomsskolen i  

 henhold til lov om fritidsundervisning m.v. eller i henhold til loven om  

 specialundervisning for voksne.
Det vil her være nødvendigt med et smidigt  

 samarbejde mellem kommunal og amtskommunal forvaltning.
 Ad bkg. § 2, stk. 3:
 Specialundervisningen kan tilrettelægges over et flerårigt forløb med  

 henblik på, at den unges uddannelses- og erhvervssituation anskues ud fra en  

 helhedssynsvinkel.
 Ungdomsskolen og social- og sundhedsforvaltningen bør efter aftale med den  

 unge samarbejde, når der foreligger handicap, der vanskeliggør social og  

 erhvervsmæssig tilpasning.
 Se side 10, om ungdomsskolenævnets mulighed for at tilkalde en medarbejder  

 fra den sociale forvaltning til at deltage i møderne.
Unge arbejdsløse I henhold til lov nr. 488 af november 1977 med senere ændringer og  

 cirkulære af 1. oktober 1980 om kommunale foranstaltninger mod  

 arbejdsløsheden (pkt. 3.1) er der mulighed for i ungdomsskolen at tilbyde  

 ekstraordinære kurser for unge arbejdsløse op til 25 år, ligesom disse unge  

 vil kunne deltage i ungdomsskolens normale kurser, herunder  

 specialundervisning, såfremt disse sigter mod at forbedre deltagernes  

 muligheder for uddannelse og beskæftigelse.
Der kan iøvrigt henvises til  

 cirkulære af 5. marts 1982.
 Det ovenfor nævnte cirkulære af 1. oktober 1980 forventes afløst af et nyt  

 cirkulære i løbet af sommeren 1983.
LOVBEKENDTGØRELSE § 2.  I ungdomsskolen kan gives følgende undervisning:
 1. Almene ungdomsskolekursus....
 2. Prøveforberedende undervisning,....
 3. Erhvervsmæssige grunduddannelser ....
 4. Specialundervisning for handicappede.
BEKENDTGØRELSE § 6.  Der kan i ungdomsskolen oprettes  

 specialundervisning for handicappede, herunder: læse-staveretarderede,  

 bevægelseshæmmede, døve og svagthørende, blinde og svagtseende, talehæmmede  

 samt personer med generelle indlæringsvanskeligheder eller med psykiske  

 lidelser.
 Stk 2 .  Undervisningen kan tilrettelægges som:
 1. En undervisning, der tager sigte på at kompensere  

 for det pågældende handicap.
 2. En undervisning, der er tilrettelagt under  

 hensyntagen til deltagernes handicap.
VEJLEDNING Ad bkg. § 6, stk. 1:
Flere handicap Hvis det skønnes ønskeligt og pædagogisk forsvarligt, vil der kunne  

 etableres hold omfattende personer med forskellige handicap.
 Der kan i ungdomsskolen etableres specialundervisning for personer med  

 andre handicap end de nævnte.
Visitation Det skal understreges, at det ikke er en betingelse for deltagelse i  

 ungdomsskolens specialundervisning, at eleven har gennemgået en  

 skolepsykologisk undersøgelse.
Det kan i tvivlstilfælde om den mest hensigtsmæssige undervisning  

 undertiden være nyttigt for læreren eller skolens ledelse at rette  

 henvendelse til f.eks. skolepsykologisk rådgivning eller socialforvaltningen.  

 (Se iøvrigt side 26, bistandsloven) Ad bkg. § 6, stk. 2:
Kompenserende Ved kompenserende specialundervisning forstås en undervisning, hvis mål er  

 at afhjælpe eller formindske virkningerne af det pågældende handicap.
Hensyntagende Ved hensyntagende specialundervisning forstås en undervisning i et fag  

 eller emne, der er tilrettelagt under hensyntagen til deltagernes handicap.
 Afgrænsning mellem de to former for specialundervisning er ikke i alle  

 tilfælde entydig.
Funktionsundervisning Fagundervisning Som hovedregel gælder det, at den kompenserende specialundervisning er  

funktionsundervisning, mens den hensyntagende specialundervisning er  

fagundervisning . F.eks. vil undervisning af døve i tegnsprog eller  

 undervisning i punktskrift for blinde være funktionsundervisning  

 (kompenserende), mens undervisningen af de samme deltagere i madlavning  

 principielt vil være fagundervisning (hensyntagende).
 Funktionsundervisning skal således først og fremmest tjene til at udvikle  

 og forbedre en hæmmet eller stærkt nedsat psykisk eller fysisk funktion, mens  

 fagundervisningen ganske - hvad angår emner og stof - svarer til de  

 undervisningstilbud, der i øvrigt gives ungdomsskolens deltagere.
Ikke behandling Det er i denne sammenhæng nødvendigt at gøre sig klart, at der her er tale  

 om specialundervisning, altså en pædagogisk opgave, mens egentlig  

 patientbehandling og anden terapeutisk virksomhed ligger uden for  

 ungdomsskolens rammer.
Støtteundervisning Støtteundervisning eller »lektiehjælp«, der alene tager sigte på  

 at støtte deltagernes muligheder for at gennemføre et undervisningsforløb  

 inden for en anden skoleform (folkeskolen, gymnasiet, højere  

 forberedelseseksamen, erhvervsfaglig grunduddannelse el. lign.) er ikke  

 specialundervisning, men det betyder ikke, at det ikke kan være en vigtig  

 opgave for ungdomsskolen at tage vare på, hvis unge melder sig med sådanne  

 ønsker om hjælp og støtte.
 Opmærksomheden henledes på lovens § 7, stk. 1, som siger, at  

 kommunalbestyrelsen kan godkende oprettelsen af undervisning med et lavere  

 deltager antal end de nævnte (12), dog mindst 2 deltagere.
Der er altså mulighed for at etablere særligt små hold, hvis det er  

 nødvendigt og hensigtsmæssigt.
Naturligvis skal lærerens faglige og  

 almenpædagogiske kvalifikationer være i orden, men der stilles ikke krav om  

specialpædagogiske forudsætninger, som ved specialundervisning.
Specialundervisning på institutioner Ungdomsskoletilbudet gælder for alle unge i kommunen og dermed også for de  

 institutionsboende unge.
 Det bør tilstræbes, at disse unge deltager i ungdomsskolens miljø, men det  

 kan i visse tilfælde være hensigtsmæssigt at henlægge undervisningen til  

 selve institutionen, hvis det skal blive et reelt tilbud.
I denne forbindelse skal opmærksomheden henledes på, 1) at det bør overvejes om tilbudet er det rette i forhold til  

 specialundervisning etableret i henhold til anden lovgivning, f.eks. lov om  

 folkeskolen eller lov om specialundervisning for voksne, 2) at undervisningen ikke alene må være et led i patientbehandlingen, og 3) at undervisningen, såfremt læreren er ansat ved institutionen, finder  

 sted uden for dennes normerede arbejdstid på institutionen.
Undervisning for indvandrere Denne elevgruppe har naturligvis de samme muligheder for at modtage  

 ungdomsskoletilbud på de vilkår, der iøvrigt er gældende.
 Der vil senere blive udsendt særlig vejledning herom.
LOVBEKENDTGØRELSE § 5.  Det påhviler enhver kommunalbestyrelse, alene  

 eller i samarbejde med andre kommunalbestyrelser at åbne mulighed for  

 ungdomsskolevirksomhed for kommunens unge.
Kommunen afholder de hermed  

 forbundne udgifter Stk.2.  Der skal i enhver kommune foreligge en plan over  

 ungdomsskoleordningen i kommunen.
 Stk. 3 .  Private ungdomsskoler optages på  

 ungdomsskoleplanen efter regler der fastsættes af undervisningsministeren.
BEKENDTGØRELSE § 10.  Der skal i hver kommune foreligge en plan over  

 ungdomsskole ordningen i kommunen - ungdomsskoleplanen.
 Stk. 2 .  Af ungdomsskoleplanen skal det fremgå:
 1. Hvorvidt kommunen selv vil oprette de i § 1 stk. 2,  

 nævnte former for ungdomsskoleundervisning, eller om den for en enkelt eller  

 for alle formers vedkommende vil etablere den pågældende form i samarbejde  

 med andre kommuner og i givet fald på hvilke vilkår.
VEJLEDNING Ad bkg. § 10:
Ungdomsskoleplanen I henhold til bekendtgørelsens § 10 skal der i hver kommune foreligge en  

 plan over ungdomsskoleordningen i kommunen - ungdomsskoleplanen.
Af denne plan skal det bl.a. fremgå, om kommunen selv vil oprette  

 specialundervisning, eller om den vil etablere denne undervisning i  

 samarbejde med andre kommuner.
I så fald skal det fremgå, på hvilke vilkår  

 samarbejdet skal etableres.
 Kommunen skal således sikre, at der etableres specialundervisning enten  

 ved selv at gøre det eller i samarbejde med andre kommuner.
 Se iøvrigt:
 § 22  som nævner oprettelsesforpligtelsen.
 § 23  som nævner henvisningsforpligtelsen.
 § 24  som nævner modtagelsesforpligtelsen.
 § 25  som fastslår de unges ret til undervisning.
Ungdomsskolenævnet Ungdomsskolenævnet skal hvert år udarbejde forslag til  

 ungdomsskolevirksomhed på grundlag af ungdomsskoleplanen og afgive  

 indstilling herom til skolekommissionen. (Skolestyrelseslovens § 28).
 Ungdomsskolenævnet, som oprettes i hver kommune og som bl.a. består af 2  

 kommunalbestyrelsesmedlemmer, har herved afgørende indflydelse på, hvordan  

 specialundervisning etableres inden for ungdomsskolens rammer.
Ungdomsskolenævnet og socialforvaltningen I henhold til § 11, stk. 2, i undervisningsministeriets bekendtgørelse nr.  

 211 af 20. april 1978 om lederes, læreres og elevers deltagelse i  

 kommissions- og nævnsmøder i henhold til skolestyrelsesloven kan  

 ungdomsskolenævnene tilkalde en medarbejder fra den sociale forvaltning til  

 at deltage i møderne med henblik på en koordinering af socialpædagogiske  

 foranstaltninger.
LOVBEKENDTGØRELSE § 6.  På grundlag af ungdomsskoleplanen udarbejdes der  

 hvert år forslag til ungdoms- skolevirksomhed inden for det pågældende  

 område.
Til alle unge mellem 14 og 18 år i kommunen fremsendes tilbud i  

 overensstemmelse hermed.
BEKENDTGØRELSE § 11.  På grundlag af ungdomsskoleplanen udarbejdes  

 der hvert år forslag til ungdomsskolevirksomhed inden for det pågældende  

 område.
Til alle unge mellem 14 og 18 år i kommunen fremsendes tilbud i  

 overensstemmelse hermed.
VEJLEDNING Ad bkg. § 11:
Virksomhedsplan Da specialundervisning kan tilrettelægges i alle fag og emner, hvor der er  

 behov for en særlig tilrettelæggelse for handicappede, vil det være  

 hensigtsmæssigt, at der i forslag til virksomhedsplan under afsnittet om  

 specialundervisning henvises til at fag og emner der i øvrigt er opført på  

 virksomhedsplanen, tilbydes som specialundervisning efter behov.
LOVBEKENDTGØRELSE § 4.  Ungdomsskolen skal i øvrigt opfylde følgende  

 krav:
 1. Lederen skal have de fornødne kvalifikationer.
BEKENDTGØRELSE § 13.  Ungdomsskoleinspektøren må have de nødvendige  

 pædagogiske og administrative forudsætninger.
 Stk. 2 .  Ungdomsskoleinspektøren skal have gennemgået  

 eller være villig til at gennemgå et særligt kursus vedrørende ledelsen af  

 ungdomsskolen, godkendt af direktoratet for folkeskolen, folkeoplysning,  

 seminarier m.v.
VEJLEDNING Ad bkg. § 13, stk. 2:
Lederuddannelse Det i henhold til § 13, stk. 2, omtalte kursus er opdelt i 3 moduler.
 Det 3. modul omfatter forhold vedrørende specialundervisning og problemer  

 i forhold til »den uddannelsesmæssige restgruppe«.
 Da ungdomsskolens pædagogiske medhjælp i en række tilfælde har  

 ledelsesfunktioner og beskæftiger sig med specialundervisning, anses det for  

 ønskeligt og hensigtsmæssigt, at ungdomsskolens pædagogiske medhjælp har  

 gennemgået relevant uddannelse på linie med de særlige kurser, der etableres  

 for ungdomsskoleinspektører.
LOVBEKENDTGØRELSE § 4.  Ungdomsskolen skal iøvrigt opfylde følgende  

 krav:
 1. Lederen ....
 2. Undervisningen ....
3. Lærerne skal have de fornødne forudsætninger for at  

 undervise i de pågældende emner og medarbejderne ved den supplerende  

 fritidsvirksomhed skal have de fornødne kvalifikationer.
Lærerne i  

 specialundervisning skal gennem særlig uddannelse have erhvervet de fornødne  

 forudsætninger for at kunne påtage sig den pågældende form for  

 specialundervisning.
BEKENDTGØRELSE § 15.  Lærerne i ungdomsskolen skal gennem uddannelse  

 eller tidligere virksomhed have erhvervet faglige kvalifikationer for  

 undervisning i det pågældende fag og må have de pædagogiske forudsætninger  

 for at kunne tilrettelægge og gennemføre undervisningen.
 Stk. 2 .  Ansættelse af en lærer kan i det enkelte  

 tilfælde gøres betinget af, at vedkommende deltager i et alment pædagogisk  

 grundkursus.
 Stk. 3 .  Specialundervisningens lærere må have  

 gennemgået den på Danmarks Lærerhøjskole etablerede undervisning i den  

 pågældende form for specialundervisning og have bestået de i tilslutning  

 hertil etablerede prøver eller have gennemgået en uddannelse svarende hertil.
 Stk. 4 .  Foreligger der ikke særlige læreruddannelser  

 for en form for specialundervisning, eller opfylder læreren ikke de i stk. 3  

 nævnte krav, må spørgsmålet om lærerens ansættelse i hvert enkelt tilfælde  

 forelægges undervisningsministeriet, direktoratet for folkeskolen,  

 folkeoplysning, seminarier m v.
VEJLEDNING Ad bkg. § 15:
 Ungdomsskoleinspektøren skal som ansvarlig overfor kommunalbestyrelsen  

 sikre sig, at lærerne opfylder disse krav, inden de ansættes.
Lærerkvalifikationer Specialundervisningens lærere skal have de fornødne 2 almenpædagogiske forudsætninger, 3 specialpædagogiske forudsætninger.
Kompenserende specialundervisning KVALIFIKATIONSKRAV VED KOMPENSERENDE SPECIALUNDERVISNING
(funktionsundervisning).
 Ad bkg. § 15, stk. 4:
 1. Læse-staveretarderede .
 Lærere med:
Speciallæreruddannelse fra Danmarks Lærerhøjskole - eller Grundkursus A fra Københavns kommune - eller Speciale C fra seminariet -  

 eller Specialpædagogisk grundkursus fra Danmarks Lærerhøjskole (har afløst  

 grundkursus A og B) - eller Læsepædagogisk specialuddannelse til kompenserende specialundervisning,  

 afholdt af undervisningsministeriet i samarbejde med f.eks. voksenpædagogiske  

 centre.
 »Autoriserede ordblindepædagoger«, d.v.s. lærere uddannet af  

 »Landsforeningen for Ordblindesagen i Danmark«.
 Lærere uddannet på Ordblindeinstituttet, enten med sigte på ansættelse i  

 instituttet eller i civilundervisningen.
 2. Bevægelseshæmmede .
 Lærere med:
 Årskursus i specialpædagogik fra Danmarks Lærerhøjskole med linien  

 »undervisning af bevægelseshæmmede«.
 De pågældende skal som minimum have gennemgået et alment pædagogisk  

 grundkursus suppleret med kursus i specialpædagogik eller en pædagogisk  

 uddannelse svarende hertil.
 3. Døve oq svagthørende .
 Uddannede hørepædagoger fra Danmarks Lærerhøjskole.
 Personale fra specialskoler.
 De pågældende skal som minimum have gennemgået et alment pædagogisk  

 grundkursus suppleret med kursus i specialpædagogik eller en pædagogisk  

 uddannelse svarende hertil.
 4. Blinde og svagtseende .
 Lærere med blindepædagoguddannelse fra Danmarks Lærerhøjskole.
Lærere med kursus fra Dansk Blindesamfund.
Pædagogisk personale fra  

 specialskoler.
De pågældende skal som minimum have gennemgået et alment  

 pædagogisk grundkursus suppleret med kursus i specialpædagogik eller en  

 pædagogisk uddannelse svarende hertil.
 5. Talehæmmede .
 Lærere med talepædagoguddannelse fra Danmarks Lærerhøjskole.
 Talepædagoger med autorisation fra Den almindelige danske Lægeforening.
 Lærere med audiologopædisk eksamen fra Københavns universitet:
 6. Unge med generelle indlæringsvanskeligheder .
 Lærere med grundkursus 8 fra Danmarks Lærerhøjskole.
 Lærere med speciale C fra seminariet.
 Lærere med speciallæreruddannelsen: »sammensatte  

 indlæringsvanskeligheder«, fra Danmarks Lærerhøjskole.
 Lærere med erfaring fra undervisning af handicappede i andet regie.
 7: Unge med psykiske lidelser.
 Alle ansøgninger om godkendelse skal forelægges direktoratet for  

 folkeoplysning, frie grundskoler m.v.
 Ikke alle handicapområder er nævnt ovenfor.
Der vil også for andre grupper kunne etableres kompenserende  

 specialundervisning, f.eks. for unge med svære sociale problemer.
I hvert  

 enkelt tilfælde skal ansøgning om godkendelse forelægges direktoratet for  

 folkeoplysning, frie grundskoler m.v.
 Hvor en ansøgning om godkendelse forelægges direktoratet for  

 folkeoplysning, frie grundskoler m.v., skal der foreligge en begrundet  

 indstilling fra såvel amtsskolepsykologen som fra amtskonsulenten for  

 fritidsundervisningen.
Hensyntagende specialundervisning KVALIFIKATIONSKRAV VED HENSYNTAGENDE SPECIALUNDERVISNING
(fagundervisning) Faglige forudsætninger 1. at læreren gennem uddannelse eller tidligere  

 virksomhed har erhvervet faglige kvalifikationer i det pågældende emne.
Almen pædagogiske forudsætninger 2. at læreren har erhvervet de pædagogiske  

 forudsætninger for at kunne tilrettelægge og gennemføre undervisningen,  

 f.eks. ved deltagelse i et særligt kursus.
 Desuden kræves enten:
Specialpædagogiske forudsætninger 3. at læreren har gennemført et kursus i hensyntagende  

 specialundervisning.
eller 4. at læreren har erfaring fra tidligere undervisning  

 af personer med det pågældende handicap.
eller 5. at læreren på anden måde har erhvervet de  

 nødvendige specialpædagogiske forudsætninger.
 Ad 4 og 5:
 I disse tilfælde forelægges spørgsmålet direktoratet for  

 folkeoplysning, frie grundskoler m.v., og der skal foreligge en begrundet  

 indstilling fra såvel amtsskolepsykologen som fra amtskonsulenten for  

 fritidsundervisningen.
 Direktoratet afholder i samarbejde med amterne, de voksenpædagogiske  

 centre m.fl. de under punkt 3 anførte kurser.
 Lærere, som er godkendt til specialundervisning for voksne, anses for  

 kvalificerede til specialundervisning i ungdomsskolen inden for samme fag,  

 handicap og tilrettelæggelsesform.
Svømning og ridning Specialundervisning i fagene svømning og ridning:
 Her kræves, at lærerne udover de nævnte 3 kriterier (faglige,  

 almenpædagogiske og specialpædagogiske forudsætninger) har fagdidaktiske  

 kvalifikationer med særligt henblik på undervisning af handicappede i de 2  

 fag.
 Et Halliwick svømmelærerkursus - eller eventuelt tilsvarende  

 forudsætninger - vil være uddannelseskrav for specialundervisningslærere i  

 svømning.
 For specialundervisning i ridning gælder et særligt krav om gennemført  

 kursus i handicapridning, udover de foran nævnte.
LOVBEKENDTGØRELSE BEKENDTGØRELSE § 15 Stk. 6 .  Hvor pædagogiske hensyn gør det ønskeligt, kan  

 samlæsning af flere hold finde sted.
VEJLEDNING Ad bkg. § 15, stk. 6:
Integrering Integrering af elever på almindelige undervisningshold.
Som anført i  

 indledningen kan undervisning for handicappede, hvor særlige forhold gør det  

 ønskeligt, etableres som specialundervisning, men det almindelige må være, at  

 det tilrådes handicappede så vidt det er muligt - og såfremt den handicappede  

 ønsker det - at de deltager på almindelige undervisningshold.
 Målet er, at så mange handicappede som muligt deltager i almindelig  

 ungdomsskoleundervisning.
Samlæsning Dette mål kan eksempelvis fremmes på følgende måde:  

 Ungdomsskoleinspektøren bør - som forudsætning for vejledning af handicappede  

 - i muligt omfang undersøge de almindelige holds muligheder for at lade  

 handicappede integrere i undervisningen (herunder lærerkvalifikationer,  

 fysiske rammer, deltagernes holdninger o.l.).
 Deltager handicappede i specialundervisning kan integrationsbestræbelserne  

 fremmes ved at praktisere samlæsning med almindelige hold.
LOVBEKENDTGØRELSE § 4.  Ungdomsskolen skal iøvrigt opfylde følgende  

 krav:
 1. Lederen ....
 2. Undervisningen....
 3. Lærerne....
 4 Undervisningen og fritidsvirksomheden skal gennemføres i egnede lokaler  

 eller udendørsanlæg med fornødent udstyr.
 5. Undervisningen....
6. De fornødne læremidler skal stilles vederlagsfrit  

 til rådighed.
De af eleverne forarbejdede genstande skal være elevernes  

 ejendom.
BEKENDTGØRELSE § 16.  Ungdomsskolens undervisning skal foregå i  

 lokaler eller udendørsanlæg, der med hensyn til størrelse, beskaffenhed og  

 udstyr er egnet til undervisning i det pågældende fag.
 § 18.  De læremidler der er nødvendige for at  

 gennemføre undervisningen i henhold til undervisningsplanen, skal stilles  

 vederlagsfrit til rådighed.
VEJLEDNING Ad bkg. §§ 16 og 18:
 Denne generelle bestemmelse betyder, at lokalet skal være egnet både i  

 forhold til fag og handicap.
 Eksempelvis kan nævnes, at der ved undervisning af svagthørende kan være  

 behov for teleslyngeanlæg eller andet tilsvarende teknisk udstyr.
Lokaler og tekniske hjælpemidler Ved undervisning af blinde eller svagtseende kan der blive tale om bøger  

 med braille (punkt)-skrift, lydbånd og punktskriftmaskiner, ligesom der  

 naturligvis må tages hensyn til lysforhold.
 Ved undervisning af bevægelseshæmmede bør der tages hensyn til  

 adgangsveje, undervisningslokalernes beliggenhed og relevante hjælpemidler.
 Ungdomsskolens specialundervisning er en kommunal foranstaltning, og det  

 påhviler derfor kommunen at tilvejebringe lokaler.
 Gennemførelse af specialundervisning på en forsvarlig måde vil i en række  

 tilfælde medføre forøgede udgifter til nødvendige læremidler.
 Råd og vejledning om lokaleindretning, om udstyr og om hjælpemidler -  

 herunder hjælpemidler til den enkelte elev - kan fås ved amtets  

 hjælpemiddelcentral og amtscentralen for undervisningsmidler.
LOVBEKENDTGØRELSE § 4.  Ungdomsskolen skal iøvrigt opfylde følgende  

 krav:.
 1. Lederen ....
 2. Undervisningen....
 3. Lærerne ....
 4. Undervisningen....
 5. Undervisningen....
 6. De fornødne læremidler....
 7. Til elever....
 8. Lærerne. ...
 9. Befordring i anledning af deltagelse i  

 ungdomsskolevirksomhed skal efter regler der fastsættes af  

 undervisningsministeren, være vederlagsfri.
BEKENDTGØRELSE § 21.  Befordring af elever i anledning af deres  

 deltagelse i ungdomsskoleundervisning skal være vederlagsfri for eleverne,  

 såfremt den samlede strækning, der må tilbagelægges, er mindst 18 km, og  

 under forudsætning af at eleverne har søgt den nærmeste ungdomsskole inden  

 for det pågældende fag eller faggruppe.
 Stk. 2 .  For elever der på grund af handicap har behov  

 for befordring, gælder ingen minimumsafstand.
VEJLEDNING Ad bkg. § 21:
Med virkning fra 1. august 1983 hæves den i § 21 nævnte kilometergrænse  

 fra 18 km til 22 km.
For elever på 8. og 9. klassetrin er kilometergrænsen  

 uændret 18 km.
 Der er ingen ændring af reglerne for befordring af handicappede.
 Når handicap betinger det, skal der således etableres vederlagsfri  

 befordring uanset afstand.
Fribefordring Der henvises til cirkulære af 7. december 1982 om fribefordring af  

 skoleelever m.fl.
Herefter vil der til elever i ungdomsskolen kun kunne ydes fribefordring  

 gennem DSB til undervisning, der indrettes under kostskolelignende former,  

 jfr. § 9, stk. 2 i bekendtgørelsen.
Deltager handicappede i rejsen, kan der  

 efter  ungdomsskoleinspektørens afgørelse ydes fribefordring til  

 yderligere ledsagere på rejsen, dog højst til en ledsager for hver  

 handicappet elev.
LOVBEKENDTGØRELSE § 7.  Såfremt der til undervisning i et fag eller en  

 fagkombination har meldt sig mindst følgende antal elever skal den pågældende  

 undervisning oprettes:
1. Almene ungdomsskolekursus samt undervisning i  

 færdselsreglerne og kørsel med knallert....................... 12 elever 2. Prøveforberedende undervisning ............10  

 elever 3. Specialundervisning, der tager sigte på at  

 kompensere for det pågældende handicap ....................... 2 elever 4. Specialundervisning, der er tilrettelagt under  

 hensyntagen til deltagernes handicap ...................... 5 elever Kommunalbestyrelsen kan godkende oprettelse af undervisning med et lavere  

 deltager antal end de nævnte, dog mindst 2 deltagere.
BEKENDTGØRELSE § 22.  Såfremt der til undervisning i et fag eller en  

 fagkombination har meldt sig mindst følgende antal elever skal den pågældende  

 undervisning oprettes:
1. Almene ungdomsskolekursus samt undervisning i  

 færdselsreglerne og kørsel med knallert .......................12 elever 2. Prøveforberedende undervisning ........... 10  

 elever 3. Specialundervisning, der tager sigte på at  

 kompensere for det pågældende handicap.........................2 elever 4. Specialundervisning, der er tilrettelagt under  

 hensyntagen til deltagernes handicap........................5 elever Kommunalbestyrelsen kan godkende oprettelse af undervisning med et lavere  

 deltagerantal end de nævnte, dog mindst 2 deltagere.
VEJLEDNING Ad bkg. § 22:
Deltagerantal Såfremt der til specialundervisning, der tager sigte på at  

kompensere for det pågældende handicap har meldt sig mindst 2  

 deltagere skal den pågældende undervisning oprettes.
På sådanne hold må  

 deltagerantallet ikke overstige 6 deltagere.
 Ved fastsættelsen af deltagerantallet skal der tages hensyn til  

 handicappets karakter og sværhedsgrad.
Såfremt der til specialundervisning, der er tilrettelagt under  

 hensyntagen til deltagernes handicap, har meldt sig mindst 5 deltagere,  

 skal undervisningen oprettes.
Kommunalbestyrelsen kan dog godkende  

 holdoprettelse med et lavere deltagerantal, dog  mindst 2.
 Der er ikke i den hensyntagende specialundervisning, fastsat noget  

 maksimum deltagerantal pr. hold, men ved fastsættelsen af deltagerantallet  

 bør der også her tages hensyn til handicappets karakter og sværhedsgrad.
Skolepsykologisk bistand Der henvises til § 59 i skolestyrelsesloven, hvorefter der under amtsrådet  

 med undervisningsministeriets godkendelse kan ansættes en ledende  

 skolepsykolog til at forestå det skolepsykologiske undersøgelses- og  

 rådgivningsarbejde samt tilrettelæggelsen af specialundervisningen ved  

 kommunale, statslige og private skoler.
 Endvidere fremgår det af samme lovs § 54, at amtsskolepsykologen bistår  

 amtsrådet, amtskonsulenten for folkeskolen og amtskonsulenten for  

 fritidsundervisning i pædagogiske og uddannelsesmæssige spørgsmål, der kræver  

 særlig psykologisk indsigt.
 Amtsskolepsykologen er desuden vejledende og rådgivende i  

 skolepsykologiske spørgsmål og ved tilrettelæggelse af specialundervisning  

 for de i amtsrådskredsen værende skoler og undervisningsinstitutioner.
Ungdomsvejledning Ved lov nr. 289 af 9. juni 1982 om ungdomsvejledning om uddannelses- og  

 beskæftigelsesmuligheder er der indført en ordning, hvorefter det påhviler  

 kommunalbestyrelsen at tilbyde unge, der bor i kommunen, vejledning om  

 uddannelses- og beskæftigelsesmuligheder.
 I det tilhørende cirkulære af 30. juni 1982 er det bl. a. uddybet, hvad  

 der i denne forbindelse forstås ved vejledning.
 Der nævnes f.eks:
 - Hjælp til løsning af problemer i forbindelse med forsøg på at skaffe sig  

 uddannelse eller beskæftigelse.
 - Særlige behov for vejledning af unge fra indvandrerfamilier.
 - Muligheden for at gennemføre vejledningskurser for unge med særlige  

 vanskeligheder.
Til løsning af disse opgaver vil ungdomsvejledningen kunne hente bistand i  

 den kommunale ungdomsskole.
Det er derfor vigtigt, at der etableres et tæt  

 samarbejde mellem ungdomsskolen og ungdomsvejledningen med henblik på at  

 udbrede kendskabet til behov og muligheder.
Netop omkring hjælpen til  

 specialundervisningselever er dette samarbejde af stor betydning.
 UNGDOMSSKOLENS ELEVER OG MULIGHEDER FOR STØTTE I HENHOLD TIL  

 BISTANDSLOVEN.
 (Ved afdelingsleder Alf Hansen).
 Nogle af ungdomsskolens elever i specialundervisning kan have behov for  

 støtte fra socialvæsenet.
 Efter lov af 19. juni 1974 om Social bistand med senere ændringer er  

 ansvaret for, at de unge får den nødvendige støtte henlagt til kommunernes  

 sociale udvalg.
 I socialministeriets cirkulære af 26. marts 1976 med ændringer i 1979 om  

 medvirken til gennemførelse af vejledning m.v. efter bistandsloven er det  

 pålagt skoler, skolepsykologiske kontorer og andre under  

 undervisningsministeriet hørende institutioner - d.v.s. bl.a. ungdomsskolen -  

 at samarbejde med de sociale udvalg om støtte til unge, der har behov for  

 social bistand.
 I socialministeriets bekendtgørelse af 26. marts 1976 er bestemt, at  

 personer, der udøver offentlig tjeneste eller hverv - d.v.s. bl.a.  

 ungdomsskolens personale - skal underrette det sociale udvalg, når de i deres  

 virksomhed bliver bekendt med forhold for børn og unge under 18 år, der tyder  

 på, at den unge har behov for social bistand.
 I følge samme bekendtgørelses § 2, stk. 2, skal de unges forældre så vidt  

 mulig orienteres om bistandslovens hjælpemuligheder, inden det sociale udvalg  

 underrettes.
 Dette cirkulære og bekendtgørelsen er gengivet som bilag 1 og 2.
For unge med væsentlige handicap er det vigtigt, at problemerne beskrives  

 entydigt og udtømmende, og at beskrivelsen omfatter psykologiske, sociale,  

 erhvervsmæssige og i muligt omfang medicinske forhold.
På de nævnte områder  

 bør de fremtidige udvikling nøje overvejes, d.v.s. der bør tilvejebringes en  

 vurdering af, hvorledes den pågældendes problem formodes at udvikle sig.
 På baggrund af dette materiale skal i samarbejde med den handicappede  

 formulere forslag til løsning af det beskrevne problem, og dernæst skal  

 forslagene søges gennemført i praksis.
 Det synes klart, at den enkelte ungdomsskole ikke selv kan påtage sig  

 opgaven med og ansvaret for, at der udarbejdes problembeskrivelser og  

 formuleres løsningsforslag vedrørende unge med væsentlige handicap, der  

 vanskeliggør den sociale og erhvervsmæssige tilpasning.
 Ledere og lærere inden for ungdomsskolens specialundervisning bør i disse  

 sager søge at indgå i et samarbejde med social- og sundhedsforvaltningen og  

 andre relevante personer, f.eks. kurator, skolepsykolog, (skole) læge,  

 erhvervsvejleder og arbejdskonsulent.
 Opmærksomheden henledes på bekendtgørelsen af 20. april 1978 om  

 tilforordnede til ungdomsskolenævn, § 11, stk. 2, i henhold til hvilken en  

 medarbejder fra den sociale forvaltning kan deltage i ungdomsskolenævnenes  

 møder med henblik på en koordinering af socialpædagogiske foranstaltninger.
 De vigtigste bestemmelser om hjælp til unge findes i følgende paragraffer  

 i bistandsloven:
 § 28  pålægger det sociale udvalg at yde vejledning og  

 rådgivning til enhver, som må antages at trænge hertil.
§ 32  - 36 rummer særlige bestemmelser om hjælp til  

 børn og unge.
Hjælpeforanstaltningerne kan vedrøre pleje, behandling,  

 opdragelse, uddannelse eller arbejde.
 Hjælpeforanstaltningerne kan kun fortsætte eller iværksættes efter det  

 fyldte 18. år, såfremt den unge giver sit samtykke hertil.
 § 37  vedrører regler om økonomisk hjælp til personer,  

 der på grund af særlige sociale forhold har behov for hjælp.
 § 42  og 46 giver regler for hjælp i  

 uddannelsessituationer.
 § 58  bestemmer, at personer kan få hjælpemidler som:
eller § 87  siger, at der skal være mulighed for  

 undersøgelse og behandling i rådgivningscentre af børn og unge med  

 adfærdsvanskeligheder.
 § 91  Amtsrådet skal sørge for, at invaliderede og  

 andre erhvervshæmmede har mulighed for optagelse på institutioner til  

 arbejdsprøvning, uddannelse og erhvervsmæssig optræning.
 § 96  der kan oprettes særlige institutioner for børn  

 og unge, f.eks. amtsungdomscentre, der kan yde støtte og behandling til unge  

 med særlige vanskeligheder.
 Bistandsloven er suppleret med en række cirkulærer, bl.a.:
 Social- og sundhedsforvaltningen i kommunen vil altid kunne kontaktes, men  

 herudover er der en række institutioner og personer i kommune og amt, som kan  

 være nyttige at tage kontakt med i disse sager.
 Bilag 1.
Socialministeriets cirkulære af 26. marts 1976 om medvirken til  

 gennemførelse af vejledning m.v. efter bistandsloven.
Bilaget udeladt her.  

 Der henvises til R CIR Bilag 2.
Soc.min. bek. nr. 140 af 26. marts 1976 som ændret ved bek. nr. 278 af 19.  

 juni 1979 om underretningspligt over for det sociale udvalg efter  

 bistandsloven.
Bilaget udeladt her.
Der henvises til R BEK.
