 1. Ifølge adoptionsbekendtgørelsens § 6, stk. 2, skal  

 adoptionsnævnet blandt de ansøgere, som kan komme i betragtning ved anonym  

 adoption af et dansk barn, og som er godkendt som adoptanter, udvælge de  

 ansøgere, som må antages at passe bedst som adoptivforældre for de børn, som  

 ønskes bortadopteret.
 2. Det er af væsentlig betydning, at de til nævnet  

 indsendte sager om danske børn til anonym bortadoption indeholder  

 tilstrækkelige oplysninger for løsningen af adoptionsnævnets opgave i de  

 nævnte sager.
 3. Adoptionsnævnet skal derfor meddele følgende  

 vejledende retningslinier for behandlingen af sager om børn til bortadoption:
 4. Barnesagerne, der i reglen er fælles for barnemoder  

 og barn, har 3 formål:
a. at belyse barnemoderens motiv for bortadoption samt at dokumentere den  

 hjælp og vejledning, hun i henhold til gældende regler er tilbudt med henblik  

 på beslutningen om bortadoption, b. at dokumentere de juridiske forudsætninger for, at barnet kan anvises  

 til adoption, c. at give grundlag for vurdering af barnets nuværende tilstand og  

 eventuelle særpræg, dets potentielle udviklingsmuligheder og sygdomsrisici -  

 med henblik på den bedst mulige matching.
 5. Selv om 4.a. og 4.b. naturligvis iagttages nøje af  

 adoptionsnævnet før anvisning, er det 4.c, der giver de væsentligste  

 oplysninger, og det er på dette punkt, de indsendte sager oftest har været  

 mangelfulde og har givet anledning til forsinkende suppleringer.
6. Oplysningerne om barnet må give fyldigst mulig  

 information om barnets arveanlæg, der oftest vil fremgå tilfredsstillende af  

 omhyggeligt udfyldt grønt skema (»Skema til brug for adoption«)  

 samt »Erklæring om helbredsforhold« for barnemoder, og om muligt  

 for barnefaderen.
Sagen bør endvidere indeholde supplerende oplysninger,  

 eventuelt indhentet fra sygehuse, om allergiske sygdomme, sindssygdom,  

 stofskiftesygdomme (diabetes) og andre sygdomme med kendt familiær optræden,  

 samt karakterafvigelser (alkoholisme, kriminalitet). Straffeattest kan være  

 vigtig for vurderingen.
Alkohol og tobak vides nu at give så alvorlige  

 fosterskader, at information om barnemoderens alkohol- og cigaretvaner i  

 svangerskabet ofte er væsentlig for vurderingen.
 7. For barnet selv kræves så fyldigt som muligt  

 beskrivelse af udseende, eventuelle særpræg, færdigheder og vaner - vigtigst  

 jo ældre barnet er.
 Af attestation er minimum:
 a. »Intet til hinder«-erklæring angående svangerskab, fødsel og  

 tilstand umiddelbart efter fødslen, altid om fornødent suppleret med  

 syfilisreaktion hos barnet (eller barnemoderen ved fødslen) samt  

 »lægebrev« angående eventuel forlænget pleje i føde- eller  

 børneafdeling.
b.
Pædagogens beskrivelse af barnet, dets udseende (meget gerne foto),  

 kontaktmåde, færdigheder, spise- og sovevaner - og herunder i reglen bedst:  

 information om sygdomme og sygehusindlæggelser (kopi af lægebreve).
c.
Lægeerklæring - om muligt ved speciallæge - efter undersøgelse og  

 vurdering så tæt som muligt på 3 måneders alder.
Erklæringen skal dokumentere  

 komplet organundersøgelse med beskrivelse af fund og komentarer til  

 eventuelle afvigelser og tidligere sygdom samt konklusion om, at barnet nu  

 kan anvises.
Endvidere eventuelle forslag til hensyn ved anvisning.
 Denne lægeerklæring kan med fordel udfærdiges på »Blanket til brug  

 ved anbringelse i pleje af længere varighed eller med adoption for øje«.
 P.N.V.
Hornslet Samtlige socialcentre.
