Nr LSF 119 Forslag til Lov om ændring af lov om aktieselskaber, lov om  

 anpartsselskaber, lov om erhvervsdrivende fonde, lov om visse selskabers  

 aflæggelse af årsregnskab m.v. og lov om forsikringsvirksomhed (Elektronisk  

 registrering m.v.) Fremsat af skatteministeren (Nils Wilhjelm) den 23. november 1988 Vedtaget ved tredjebehandling den 3. februar 1989 Lov nr. 105 af 15/02/1989 § 1 I lov om aktieselskaber, jf. lovbekendtgørelse nr. 433 af 18. juli 1988,  

 foretages følgende ændringer:
 1. § 154, stk. 2 og 3, affattes således:
 »Stk. 2. Styrelsen fastsætter regler om anmeldelse, registrering og  

 om indsendelse af årsregnskaber m.v. efter § 151, stk. 6. Styrelsen kan  

 fastsætte regler om, hvilke ændringer anmeldere selv kan registrere i  

 styrelsens edb-system, og for brugen af dette system.
Stk. 3. Registreringer foretaget i henhold til regler udstedt i medfør af  

 stk. 2., 2. pkt., træder i stedet for indsendelse af anmeldelse. § 156 gælder  

 også for sådanne registreringer.« 2. I § 154 indsættes som stk. 4:
»Stk. 4. Styrelsen kan fastsætte regler om gebyrer for anmeldelse,  

 udskrifter m.v., bekendtgørelse og for brugen af styrelsens edb-system.  

 Styrelsen kan fastsætte gebyr for rykkerskrivelser m.v. ved for sen  

 betaling.« 3. Efter § 157 indsættes:
» § 157 a.
Ved registrering efter regler fastsat i medfør af §  

 154, stk. 2, 2. pkt., kan Erhvervs- og Selskabsstyrelsen fastsætte frist for  

 indsendelse af bevis for, at registreringen er lovligt foretaget, jf. § 157,  

 stk. 1. Godtgøres dette ikke, fastsætter styrelsen frist til forholdets  

 berigtigelse.
Sker berigtigelse ikke inden den fastsatte frist, kan styrelsen  

 om fornødent foranledige selskabet opløst efter reglerne i § 117.« 4. Efter § 158 indsættes:
» § 158 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens edb-informationssystem samtidig med  

 eller i stedet for registreringstidende.
Oplysninger offentligjort i  

 edb-informationssystemet og i registreringstidende anses for at være kommet  

 til tredjemands kundskab og har i enhver henseende samme retsvirkning som  

 offentliggørelse i Statstidende.« 5. I § 159 b, stk. 2, ændres »og § 157, stk. 2,» til:  

 »§ 157, stk. 2, og § 157 a,».
 6. § 161, stk. 3, affattes således:
» Stk. 3. I forskrifter, der udstedes i medfør af§ 41 a, §  

 154, stk. 2, 2. pkt., eller § 178, kan der fastsættes straf af bøde for  

 overtrædelse af bestemmelser i forskrifterne.« § 2 I lov om anpartsselskaber, jf. lovbekendtgørelse nr. 434 af 18. juli 1988,  

 foretages følgende ændringer:
 1. § 124, stk. 2 og 3, affattes således:
 » Stk. 2. Styrelsen fastsætter regler om anmeldelse,  

 registrering og om indsendelse af årsregnskaber m.v. efter § 121, stk. 6.  

 Styrelsen kan fastsætte regler om, hvilke ændringer anmeldere selv kan  

 registrere i styrelsens edb-system, og for brugen af dette system.
Stk. 3. Registreringer foretaget i henhold til regler udstedt i medfør af  

 stk. 2, 2.pkt., træder i stedet for indsendelse af anmeldelse. § 126 gælder  

 også for sådanne registreringer.« 2. I § 124 indsættes som stk. 4:
»Stk. 4. Styrelsen kan fastsætte regler om gebyrer for anmeldelse,  

 udskrifter m.v., bekendtgørelse og for brugen af styrelsens edb-system.  

 Styrelsen kan fastsætte gebyr for rykkerskrivelser m.v. ved for sen  

 betaling.« 3. Efter § 127 indsættes:
» § 127 a.
Ved registrering efter regler fastsat i medfør af §  

 124, stk. 2, 2. pkt., kan Erhvervs- og Selskabsstyrelsen fastsætte frist for  

 indsendelse af bevis for, at registreringen er lovligt foretaget, jf. § 127,  

 stk. 1. Godtgøres dette ikke, fastsætter styrelsen en frist til forholdets  

 berigtigelse.
Sker berigtigelse ikke inden den fastsatte frist, kan styrelsen  

 om fornødent foranledige selskabet opløst efter reglerne i § 86.« 4. Efter § 128 indsættes:
» § 128 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens edb-informationssystem samtidig med  

 eller i stedet for registreringstidende.
Oplysninger offentliggjort i  

 edb-informationssystemet og i registreringstidende anses for at være kommet  

 til tredjemands kundskab og har i enhver henseende samme retsvirkning som  

 offentliggørelse i Statstidende.« 5. I § 129 b, stk. 2, ændres »og § 127, stk. 2« til:  

 »§ 127, stk. 2, og § 127 a«.
 6. § 130, stk. 2, affattes således:
» Stk. 2. I forskrifter, der udstedes i medfør af § 124, stk.  

 2., 2. pkt., eller § 137, kan der fastsættes straf af bøde for overtrædelse  

 af bestemmelser i forskrifterne.« § 3 I lov om erhvervsdrivende fonde, jf. lovbekendtgørelse nr. 571 af 27.  

 september 1988, indsættes i § 56 som stk. 3:
»Stk. 3. Erhvervs- og Selskabsstyrelsen kan bestemme, at alle eller  

 nogle registreringer m.v. offentliggøres i en særlig registreringstidende.  

 Styrelsen kan endvidere bestemme, at registrering og offentliggørelse skal  

 ske i styrelsens edb-informationssystem samtidig med eller i stedet for  

 registreringstidende.
Oplysninger offentliggjort i edb-informationssystemet  

 og i registreringstidende anses for at være kommet til tredjemands kundskab  

 og har i enhver henseende samme retsvirkning som offentliggørelse i  

 Statstidende.« § 4 I lov nr. 284 af 10. juni 1981 om visse selskabers aflæggelse af  

 årsregnskab m.v., som ændret ved § 4 i lov nr. 851 af 23. december 1987,  

 affattes § 62, stk. 4, således:
» Stk. 4. Modtagelse af årsregnskaber m.v. skal straks  

 bekendtgøres enten i Statstidende, registreringstidende eller i Erhvervs- og  

 Selskabsstyrelsens edb-informationssystem.
De modtagne årsregnskaber er  

 offentligt tilgængelige.« § 5 I lov om forsikringsvirksomhed, jf. lovbekendtgørelse nr. 127 af 23. marts  

 1984, som ændret senest ved lov nr. 852 af 23. december 1987, indsættes efter  

 § 246:
» § 246 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens edb-informationssystem samtidig med  

 eller i stedet for registreringstidende.
Oplysninger offentliggjort i  

 edb-informationssystemet og i registreringstidende anses for at være kommet  

 til tredjemands kundskab og har i enhver henseende samme retsvirkning som  

 offentliggørelse i Statstidende.« § 6 Stk. 1. Loven træder i kraft den 1. juli 1989.
 Stk. 2. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som  

 landsdelenes særlige forhold tilsiger.
Oprindeligt fremsat forslag § 1 I lov om aktieselskaber, jf. lovbekendtgørelse nr. 433 af 18. juli 1988,  

 foretages følgende ændringer:
 1. § 154, stk. 2 og 3 affattes således:
 »Stk. 2. Styrelsen fastsætter regler om anmeldelse, registrering og  

 om indsendelse af årsregnskaber m.v. efter § 151, stk. 6. Styrelsen kan  

 fastsætte regler om, hvilke ændringer anmeldere selv kan registrere i  

 styrelsens EDB-system, og for brugen af dette system.
Stk. 3. Registreringer foretaget i henhold til regler udstedt i medfør af  

 stk. 2., 2. pkt. træder i stedet for indsendelse af anmeldelse. § 156 gælder  

 også for sådanne registreringer.« 2. I § 154, indsættes som stk. 4:
» Stk. 4. Styrelsen kan fastsætte regler om gebyrer for  

 anmeldelse, udskrifter m.v., bekendtgørelse og for brugen af styrelsens  

 EDB-system.
Styrelsen kan fastsætte gebyr for rykkerskrivelser m.v. ved for  

 sen betaling.« 3. Efter § 157 indsættes:
» § 157 a.
Ved registrering efter regler fastsat i medfør af §  

 154, stk. 2, 2. pkt., kan Erhvervs- og Selskabsstyrelsen fastsætte frist for  

 indsendelse af bevis for, at registreringen er lovligt foretaget, jf. § 157,  

 stk. 1. Godtgøres dette ikke, fastsætter styrelsen frist til forholdets  

 berigtigelse.
Sker berigtigelse ikke inden den fastsatte frist kan styrelsen  

 om fornødent foranledige selskabet opløst efter reglerne i § 117«.
 4. Efter § 158 indsættes:
» § 158 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens EDB-informationssystem samtidig med  

 eller i stedet for registreringstidende.
Oplysninger, offentligjort i  

 EDB-informationssystemet og i registreringstidende, anses for at være kommet  

 til trediemands kundskab og har i enhver henseende samme retsvirkning som  

 offentliggørelse i Statstidende«.
5. I § 159 b, stk. 2, ændres »og § 157, stk. 2,» til:  

 »§ 157, stk. 2, og § 157 a,» 6. § 161, stk. 3, affattes således:
 » Stk. 3. I forskrifter, der udstedes i medfør af§ 41 a, §  

 154, stk. 2, 2. pkt. eller § 178, kan der fastsættes straf af bøde for  

 overtrædelse af bestemmelser i forskrifterne«.
§ 2 I lov om anpartsselskaber, jf. lovbekendtgørelse nr. 434 af 18. juli 1988,  

 foretages følgende ændringer:
 1. § 124, stk. 2 og 3 affattes således:
 » Stk. 2. Styrelsen fastsætter regler om anmeldelse,  

 registrering og om indsendelse af årsregnskaber m.v. efter § 121, stk. 6.  

 Styrelsen kan fastsætte regler om, hvilke ændringer anmeldere selv kan  

 registrere i styrelsens EDB-system, og for brugen af dette system.
Stk. 3. Registreringer foretaget i henhold til regler udstedt i medfør af  

 stk. 2, 2.pkt., træder i stedet for indsendelse af anmeldelse. § 126 gælder  

 også for sådanne registreringer.« 2. I § 124 indsættes som stk. 4:
» Stk. 4. Styrelsen kan fastsætte regler om gebyrer for  

 anmeldelse, udskrifter m.v., bekendtgørelse og for brugen af styrelsens  

 EDB-system.
Styrelsen kan fastsætte gebyr for rykkerskrivelser m.v. ved for  

 sen betaling«.
 3. Efter § 127 indsættes:
» § 127 a.
Ved registrering efter regler fastsat i medfør af §  

 124, stk. 2, 2. pkt., kan Erhvervs- og Selskabsstyrelsen fastsætte frist for  

 indsendelse af bevis for, at registreringen er lovligt foretaget, jf. § 127,  

 stk. 1. Godtgøres dette ikke, fastsætter styrelsen en frist til forholdets  

 berigtigelse.
Sker berigtigelse ikke inden den fastsatte frist, kan styrelsen  

 om fornødent foranledige selskabet opløst efter reglerne i § 86.« 4. Efter § 128 indsættes:
» § 128 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens EDB-informationssystem samtidig med  

 eller i stedet for registreringstidende.
Oplysninger, offentliggjort i  

 EDB-informationssystemet og i registreringstidende, anses for at være kommet  

 til trediemands kundskab og har i enhver henseende samme retsvirkning som  

 offentliggørelse i Statstidende.« 5. I § 129 b, stk. 2, ændres »og § 127, stk. 2« til:  

 »§ 127, stk. 2, og § 127 a.« 6. § 130, stk. 2, affattes således:
» Stk. 2. I forskrifter, der udstedes i medfør af § 124, stk.  

 2., 2. pkt. eller § 137, kan der fastsættes straf af bøde for overtrædelse af  

 bestemmelser i forskrifterne.« § 3 I lov om erhvervsdrivende fonde, jf. lovbekendtgørelse nr. 571 af 27.  

 september 1988, indsættes i § 56, som stk. 3:
» Stk. 3. Erhvervs- og Selskabsstyrelsen kan bestemme, at alle  

 eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens EDB-informationssystem samtidig med  

 eller i stedet for registreringstidende.
Oplysninger, offentliggjort i  

 EDB-informationssystemet og i registreringstidende, anses for at være kommet  

 til trediemands kundskab og har i enhver henseende samme retsvirkning som  

 offentliggørelse i Statstidende.« § 4 I lov nr. 284 af 10. juni 1981 om visse selskabers aflæggelse af  

 årsregnskab m.v., som ændret ved § 4 i lov nr. 851 af 23. december 1987,  

 affattes § 62, stk. 4 således:
» Stk. 4. Modtagelse af årsregnskaber m.v. skal straks  

 bekendtgøres enten i Statstidende, registreringstidende eller i Erhvervs- og  

 Selskabsstyrelsens EDB-informationssystem.
De modtagne årsregnskaber er  

 offentligt tilgængelige.« § 5 I lov om forsikringsvirksomhed, jf. lovbekendtgørelse nr. 127 af 23. marts  

 1984, som ændret senest ved lov nr. 852 af 23. december 1987, indsættes efter  

 § 246:
» § 246 a.
Erhvervs- og Selskabsstyrelsen kan bestemme, at  

 alle eller nogle registreringer m.v. offentliggøres i en særlig  

 registreringstidende.
Styrelsen kan endvidere bestemme, at registrering og  

 offentliggørelse skal ske i styrelsens EDB-informationssystem samtidig med  

 eller i stedet for registreringstidende.
Oplysninger, offentliggjort i  

 EDB-informationssystemet og i registreringstidende, anses for at være kommet  

 til trediemands kundskab og har i enhver henseende samme retsvirkning som  

 offentliggørelse i Statstidende.« § 6 Stk. 1. Loven træder i kraft den 1. juli 1989.
 Stk. 2. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som  

 landsdelenes særlige forhold tilsiger.
Bemærkninger til lovforslaget Almindelige bemærkninger 1. Baggrund Med henblik på at forbedre Erhvervs- og Selskabsstyrelsens service over  

 for borgere og virksomheder, er det i 1988 blevet muligt for enhver, der er i  

 besiddelse af en personlig computer (PC'er) eller andet EDB-udstyr, der kan  

 tilkobles telefonnettet, at komme i forbindelse med styrelsens  

 informationssystem.
Man vil herefter direkte kunne se alle registrerede og  

 anmeldte oplysninger om selskaberne.
Herunder vil man bl.a. kunne se  

 selskabernes adresse, hjemsted, og hvem der er bestyrelsesmedlemmer og  

 direktører i selskabet.
Det er fundet naturligt at udbygge denne direkte adgang til  

 informationssystemet således, at man giver virksomhederne selv eller deres  

 repræsentant - typisk en advokat - adgang til direkte at registrere visse  

 ændringer.
I første række er det tanken at give adgang til at registrere  

 ændringer i aktie- og anpartsselskabers adresse, samt indtræden og udtræden  

 af bestyrelsesmedlemmer og direktører.
Det foreslås derfor at ændre aktie- og  

 anpartsselskabslovene således, at det bliver muligt for de enkelte  

 virksomheder selv at foretage visse registreringer i styrelsens EDB-system.
På længere sigt, når der er indhøstet erfaringer med systemet, kan man  

 overveje at udvide antallet af direkte selvregistrerbare forhold.
Ved den  

 nævnte direkte registrering vil man opnå, at registrering kan ske samtidig  

 med den begivenhed, der er årsag til registrering, f.eks. en direktørs  

 afgang.
Virksomheden er således ikke længere afhængig af ekspeditionstiden i  

 styrelsen, og omverdenens informationsniveau bliver væsentlig bedre igennem  

 de mere aktuelle oplysninger.
For at opnå den omtalte lettelse for borgere og virksomheder er det  

 nødvendigt, at styrelsen samtidig får hjemmel til en efterfølgende -  

 stikprøvevis - kontrol af de af virksomhederne registrerede forhold.
For ikke  

 at indføre en forsinkende administrativ procedure, vil det ligeledes være  

 nødvendigt, at styrelsen i disse tilfælde opkræver anmeldelsesgebyret  

 efterfølgende, uanset, at man herved kan forudse, at staten i nogle  

 formentlig yderst få tilfælde vil lide et tab.
Samtidig med, at der gives  

 adgang til ekstern registrering, er det tanken, at virksomhederne ligeledes  

 kan benytte systemet til direkte at bestille udskrifter og regnskaber fra  

 styrelsen.
På samme måde som i øvrigt ved offentlighedens brug af systemet,  

 vil man opkræve afgifterne efterfølgende.
 Af hensyn til også i øvrigt at forbedre servicen over for styrelsens  

 brugere og samtidig opnå en mere smidig og rationel sagsbehandling vil  

 styrelsen generelt gå over til at opkræve gebyrer efterfølgende, med de  

 ovenfor nævnte fordele og ulemper.
 Ved de nævnte ændringer i informationssystemet opnås, at virksomhederne  

 uanset deres beliggenhed i landet stilles lige med hensyn til hurtig  

 information, ekspedition og betalingsvilkår.
 Under hensyn til den udbredelse elektroniske informationssystemer vil få,  

 og henset til at styrelsens informationssystem er det landsdækkende, centrale  

 register for selskabsoplysninger, er det fundet naturligt, at kunne  

 sidestille registrering heri med bekendtgørelse i Statstidende, hvilket  

 gælder såvel aktie- og anpartsselskabslovene, erhvervsfondsloven, lov om  

 forsikringsvirksomhed som årsregnskabsloven.
2. Høring Lovforslaget har været sendt til udtalelse hos følgende myndigheder og  

 organisationer: Advokatrådet, Arbejderbevægelsens Erhvervsråd,  

 Butikshandelens Fællesråd, Danmarks Rederiforening, Danmarks  

 Sparekasseforening, Dansk Organisation af Detailhandelskæder, Den Danske  

 Bankforening, Det Danske Handelskammer, Entreprenørforeningen,  

 Finanstilsynet, Foreningen af Registrerede Revisorer, Foreningen af  

 Statsautoriserede Revisorer, Håndværksrådet og Industrirådet.
De indkomne  

 høringssvar har i overvejende grad været positive.
 3. Administrative og statsfinansielle konsekvenser:
Der er ikke afsat eller bevilget særskilte midler til at finansiere de  

 ovenfor nævnte nye EDB-programmer.
Udviklingsomkostninger skal derfor skaffes  

 ved merindtægter eller besparelser og omprioriteringer inden for styrelsens  

 budget.
Indførelsen af de nye muligheder for at virksomhederne selv kan  

 registrere visse forhold prioriteres højt, men vil først kunne ske i takt  

 med, at der kan afses midler hertil.
Det er dog fundet nødvendigt allerede nu  

 at ændre loven således, at muligheden kan indgå i styrelsens  

 langtidsplanlægning.
De nævnte nye systemer vil formentlig på længere sigt  

 have en personalebesparende effekt og indgår i denne henseende som element i  

 styrelsens planlægning med henblik på at imødekomme Finansministeriets  

 løbende rationaliseringskrav.
Bemærkninger til de enkelte bestemmelser Til § 1 Nr. 1 De foreslåede ændringer tilsigter at give Erhvervs- og Selskabsstyrelsen  

 adgang til at fastsætte regler, der muliggør, at anmeldere selv kan  

 registrere ændringer i styrelsens EDB-system.
Det er hensigten, at denne  

 mulighed kun skal anvendes for mindre betydende ændringer, som dog i kraft af  

 deres antal har stor praktisk betydning.
Adresseændringer og  

 direktionsændringer er typiske eksempler herpå.
I stk. 3 foreslås det, at man  

 ved selvregistrering ikke skal indsende den almindelige anmeldelsesblanket,  

 men at man uanset dette er underkastet den samme pligt til at få registreret  

 senere ændringer i selskabets forhold, jf. lovens § 156.
Nr. 2 Som det er nævnt i de almindelige bemærkninger, er det nødvendigt at  

 opkræve gebyrer efterfølgende.
For generelt at sikre rettidig betaling af  

 gebyret er det fundet rimeligt at sikre styrelsen adgang til at opkræve  

 gebyrer ved for sen indbetaling.
Man har fundet en selvstændig bestemmelse om  

 udpantningsret ufornøden, da denne rettighed fremgår af udpantningslovens §  

 1, nr. 4.
Nr. 3 Selvom de ændringer, der tænkes registreret af virksomhederne selv, ikke  

 er de mest betydende, skal der være adgang for styrelsen til at kontrollere,  

 at virksomhederne har fulgt lovens regler.
Styrelsen kan som ved den  

 almindelige anmeldelse forlange dokumentation for, at de foretagne ændringer  

 er lovlige, selv om det her sker efterfølgende.
Opdager styrelsen et urigtigt  

 forhold, skal den forlange forholdet berigtiget, men kan ikke som normalt  

 nægte registrering, hvis dette ikke sker.
Det foreslås derfor, at styrelsen  

 udover de normale tvangsmidler - tvangsbøder - også om fornødent vil kunne  

 kræve selskabet opløst efter reglerne i lovens § 117.
Nr. 4 Det må forudses, at flere og flere brugere af selskabsoplysninger  

 efterhånden besidder EDB-udstyr, der kommunikerer med eksterne databaser.  

 Selv en PC »er med et simpelt telefonmodem er i dag i stand til at komme  

 i forbindelse med en lang række offentligt tilgængelige databaser, som f.eks.  

 statens lovdatabase.
Dette gælder også som nævnt i de almindelige  

 bemærkninger for Erhvervs~ og Selskabsstyrelsens informationsstystem.
Efterhånden som offentligt tilgængelige databaser bliver mere udbredte, må  

 det forventes, at et stadigt stigende antal virksomheder og privatpersoner  

 vil have mulighed for elektronisk kommunikation.
Det må også forventes, at  

 det bliver muligt, f.eks. på biblioteker og posthuse mod betaling at trække  

 oplysninger fra databaser.
Med henblik herpå, og da udviklingen inden for  

 EDB-området går meget hurtigt, vil det være hensigtsmæssigt allerede nu at  

 skabe hjemmel til at undlade offentliggørelse i Statstidende.
Det foreslås, at der i aktieselskabsloven m.m. skabes hjemmel til at  

 foreskrive, at styrelsens database er den nationale offentlige tidende.
Basen  

 skal så udover de nuværende informationer indeholde oplysninger, om i hvilke  

 selskaber der er sket ændringer.
Oversigten over ændringerne kan være  

 periodisk (daglig, ugentlig eller månedlig). Hertil kommer den mulighed, som  

 styrelsens kunder har allerede i dag, nemlig at abonnere på oplysninger om  

 bestemte selskaber, selskaber i en bestemt branche eller en bestemt del af  

 landet, eller kombinationer heraf.
I takt med udviklingen af styrelsens EDB-informationssystem vil indholdet  

 i bladet blive ændret til en ren henvisning til, at der er sket ændringer i  

 de anførte selskaber.
Man vil formentlig lave en gruppering således, at  

 publikum kan se hvilken type ændring, der er sket.
Når udviklingen i  

 samfundet er tilstrækkelig fremskredet, kan udgivelse af registreringstidende  

 endeligt ophøre, idet disse informationer er bredt tilgængelige fra  

 EDB-informationssystemet.
Nr. 5 På samme måde, som det er tilfældet ved den gældende § 157, stk. 2, jf. §  

 159 b, stk. 2, foreslås det, at fristfastsættelse i henhold til den  

 foreslåede § 157 a ikke kan indbringes for højere administrativ myndighed.
Nr. 6 Det foreslås, at der kan fastsættes straf af bøde for overtrædelse af  

 bestemmelser vedrørende virksomheders egen adgang til at registrere visse  

 ændringer i styrelsens EDB-system.
Til § 2 Nr. 1-6 Der henvises til bemærkningerne til § 1, nr. 1-6.
Til § 3-5 Der henvises til bemærkningerne til § 1, nr. 4.
