Fremsat den 13. april 2004 af Kamal Qureshi (SF),  

 Margrete Auken (SF) og Aage Frandsen (SF) Forslag til folketingsbeslutning om indførelse af en mulighed for, at folkekirken og andre  

 trossamfund kan medvirke ved indgåelse af registreret partnerskab Folketinget opfordrer regeringen til i lovgivningen at åbne  

 mulighed for, at folkekirken og andre trossamfund kan medvirke ved indgåelse  

 af  

 registreret partnerskab, og derfor fjerne de lovmæssige hindringer for, at  

 trossamfund, hvis præster og andre i lignende stillinger har bemyndigelse til  

 at foretage vielser, også kan udarbejde ritualer og foretage vielser af  

 homoseksuelle par med samme retsvirkning som registrering i henhold til lov  

 om  

 registreret partnerskab.
Bemærkninger til forslaget Beslutningsforslagets formål Beslutningsforslaget har til hensigt at åbne mulighed for,  

 at trossamfund kan medvirke ved indgåelse af registreret partnerskab.
Det  

 understreges fra forslagsstillernes side, at beslutningsforslaget ikke  

 opfordrer til at indføre en forpligtelse for trossamfundene til at forestå en  

 registrering af partnerskabet.
Forslagsstillerne ønsker på ingen måde at  

 blande  

 sig i trossamfundenes indre anliggender.
Der er således ikke tale om, at  

 noget  

 trossamfund skal pålægges at udføre vielser af homoseksuelle som en pligt  

 over  

 for deres medlemmer.
Denne afgørelse er det helt op til trossamfundene selv  

 at  

 træffe.
Gældende lovgivning Heteroseksuelle par kan vælge mellem en borgerlig vielse og  

 en kirkelig vielse inden for folkekirken eller et andet trossamfund.  

 Homoseksuelle par kan kun indgå registreret partnerskab på rådhuset.
 Ifølge § 15 i lov om ægteskabets indgåelse og opløsning  

 (ægteskabsloven) kan ægteskab indgås ved kirkelig eller borgerlig vielse.
 Ifølge § 16 i ægteskabsloven kan kirkelig vielse finde sted  

 inden for folkekirken, når en af parterne hører til folkekirken, eller inden  

 for de anerkendte trossamfund, når en af parterne hører til vedkommende  

 trossamfund, eller inden for andre trossamfund, hvor præsterne er bemyndiget  

 til at foretage vielser.
I bekendtgørelse om ægteskabets indgåelse hedder det i  

 kapitlet om registrerede partnere og registreret partnerskab i § 40, at en  

 registrering kun er gyldig, hvis den er sket for borgmesteren.
Borgmesteren  

 kan  

 dog skriftligt bemyndige en eller flere personer til på sit ansvar at  

 foretage  

 registrering.
Homoseksuelle par kan således i dag ikke indgå registreret  

 partnerskab i folkekirken (eller i et andet trossamfund).
Den nærmere udformning af lovgivningen Forslagsstillerne ønsker en ligestilling mellem  

 heteroseksuelle par og homoseksuelle par også på dette punkt.
Derfor ønsker  

 forslagsstillerne, at det skal være muligt for præsterne inden for  

 folkekirken  

 eller inden for andre trossamfund at medvirke ved indgåelse af registreret  

 partnerskab.
Som det er nu, stiller lovgivningen sig hindrende i vejen, hvis  

 et  

 trossamfund med vielsesbemyndigelse skulle ønske at åbne også for den slags  

 vielser.
Det er disse hindringer, vi ønsker fjernet; tiden er løbet fra dem.
Skriftlig fremsættelse Kamal Qureshi  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af en mulighed for, at folkekirken og  

 andre  

 trossamfund kan medvirke ved indgåelse af registreret partnerskab.
(Beslutningsforslag nr.
B 169).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
