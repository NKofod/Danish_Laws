Vejledning  

 om behandling af navnesager Indholdsfortegnelse 1.
Indledning 1.1.
Regelgrundlaget 1.2.
Definitioner 2.
Generelt om  

 sagens behandling 2.1.
Ansøgning,  

 blanketter og erklæringer 2.2.
Bilag til  

 ansøgningen 2.2.1 Særligt vedrørende  

 udenlandske dokumenter 2.3.
Kompetence og  

 domicil 2.3.1.
Saglig kompetence 2.3.2.
Stedlig kompetence 2.3.3.
International  

 kompetence og ansøgerens domicilforhold 3.
Hvad kan tages som efternavn? 3.1.
Indledning 3.2.
 Et barn skal have  

 et efternavn inden 6 måneder fra fødslen.
 3.3.
Frie efternavne 3.4.
Tidligere båret  

 efternavn 3.5.
Efternavn på grund  

 af slægtsmæssig tilknytning 3.6.
Mellemnavn som  

 efternavn 3.7.
Stedforælders  

 efternavn 3.8.
Plejeforælders  

 efternavn 3.9.
Efternavn med  

 kønsbestemt endelse 3.10.
Efternavn pga.  

 samtykke fra samtlige bærere af navnet 3.11.
Ægtefælles eller  

 samlevers efternavn 3.12.
Patronymnavne 3.12.1.
Danske  

 patronymnavne (-søn og datter) 3.12.2.
Udenlandske  

 patronymnavne ( dottir og son og Al- og El-) 3.13.
Slægtninges,ægtefælles  

 eller samlevers fornavn som efternavn 3.14.
Efternavn ved og  

 efter adoption 3.14.1.
Ved adoption 3.14.2.
Efter adoption 3.14.3.
Efter ophævelse af  

 adoption 3.15.
Flerleddede  

 efternavne, herunder bindestregsefternavne 3.15.1.
Erhvervelse af et  

 flerleddet efternavn 3.15.2.
Opsplitning af et  

 flerleddet efternavn 3.16.
Nydannede  

 efternavne 3.17.
Udenlandske  

 navngivninger/navneændringer 4.
Hvad kan tages  

 som mellemnavn? 4.1.
Indledning (man  

 skal ikke have mellemnavn + man kan have flere mellemnavne) 4.2.
Det der kan tages  

 som efternavn, kan tages som mellemnavn (husk undtagelser) 4.3.
Mellemnavn pga.  

 slægtsmæssig tilknytning 4.4.
Fornavn som mellemnavn 4.5.
Stedforælders  

 mellemnavn 4.6.
Plejeforælders  

 mellemnavn 4.7.
Ægtefælle eller  

 samlevers mellem- eller efternavn 4.8.
Mellemnavn ved og  

 efter adoption 4.9.
Bortkastelse af  

 mellemnavn 5.
Hvad kan tages  

 som fornavn? 5.1.
Indledning (man  

 skal have fornavn + have flere) 5.2.
Et barn skal have  

 et fornavn inden 6 måneder fra fødslen 5.3.
Godkendte fornavne 5.4.
Nye fornavne  

 (ikke-godkendte fornavne) 5.4.1.
Almindeligt  

 udbredt 5.4.2.
Konkret  

 godkendelse 5.5.
Særligt om transseksuelles  

 fornavne 6.
Samtykke og  

 erklæring 6.1.
Generelt 6.2.
Børn 6.2.1.
Samtykke fra  

 forældremyndighedsindehaver 6.2.2.
Høring af forælder  

 uden del i forældremyndigheden 6.2.3.
Børn over 12 år 6.2.4.
Børn under 12 år 6.3.
Samtykke fra  

 ægtefælle 6.4.
Erklæring fra  

 ugifte samlevende 6.5.
Samtykke fra  

 stedfar og stedmor 6.6.
Samtykke fra  

 plejefar og plejemor 6.7.
Samtykke fra  

 samtlige bærere 7.
Registrering og  

 statistik 7.1.
Registrering 7.2.
Statistik 8.
Klage,  

 aktindsigt, vejledning, partshøring og notatpligt 8.1.
Generelt om  

 forvaltnings-, offentligheds- og persondataloven 8.2.
Aktindsigt 8.3.
Partshøring 8.4.
Notatpligt 8.4.1.
Særligt om  

 notatpligt i sager om børn 8.5.
Begrundelse 8.6 Klage Indholdsfortegnelse 1. Indledning Denne vejledning retter sig til ministerialbogsførerne i  

 Folkekirken, i Folkekirkens valg- og døvemenigheder og i de anerkendte  

 trossamfund, til personregisterførerne og statsamterne og er et praktisk  

 redskab  

 til brug for behandling af navnesager.
I afsnit 2, 6, 7 og 8, der beskriver  

 de  

 processuelle regler, nævnes de enkelte myndigheder med fælles betegnelsen  

 myndigheden, medmindre noget særligt gør sig gældende for den  

 enkelte  

 myndighed.
 Baggrunden for udfærdigelse af en vejledning om behandling af  

 navnesager er, at der 1. april 2006 trådte en ny navnelov i kraft.
Denne navnelov indebærer en fuldstændig revision af reglerne om  

 personnavne.
Reglerne fremstår i dag moderniseret og liberaliseret, ligesom  

 sagsgangen ved de administrative myndigheder er forenklet i forhold til  

 tidligere.
Et grundlæggende princip i denne navnelov er, at en persons  

 navn i første række er et privat anliggende, og kun i anden række er et  

 spørgsmål, som samfundet har interesse i at regulere.
Den enkelte bør således  

 som udgangspunkt have ret til selv at bestemme sit navn, medmindre der er  

 stærke grunde til at hindre den pågældende heri.
 I vejledningen beskrives de processuelle og materielle regler,  

 som gælder ved behandling af ansøgning om erhvervelse og ændring af navn.
 Vejledningen koncentrerer sig om de krav, der følger af navnelovgivningen.
For så vidt angår de processuelle krav gælder også reglerne i  

 forvaltningsloven om den administrative sagsbehandling.
Disse regler vil  

 blive  

 omtalt i vejledningen, hvis særlige hensyn gør sig gældende.
Vejledningen  

 indeholder dog også en kortfattet generel gennemgang af de overordnede  

 principper  

 i forvaltnings-, offentligheds- og persondataloven.
I øvrigt henvises til  

 reglerne i disse love.
Vejledningen har ikke til hensigt at give en udtømmende  

 beskrivelse af de processuelle og materielle krav til myndighedernes  

 behandling  

 af navnesager.
Det vil som udgangspunkt bero på en konkret og individuel  

 vurdering, hvilke sagsbehandlingsskridt der i den konkrete sag er nødvendige  

 og  

 hensigtsmæssige  

.
1.1. Regelgrundlaget Navneloven  

 (lov nr. 524 af 24. juni 2005) indeholder  

 regler om navngivning og ændring af navn.
 Bekendtgørelse om navne  

 (bekendtgørelse nr. 146 af 6.  

 marts 2006), indeholder nærmere regler for  

 ministerialbogsførerens/personregisterførerens  

 og statsamternes behandling af ansøgninger om navn.
1.2. Definitioner I dette afsnit defineres nogle almindelig anvendte ord og  

 begreber.
 I navneloven skelnes mellem forskellige  

  

 typer af navne  

  

 : fornavn, mellemnavn og efternavn, herunder  

 flerleddet efternavn og bindestregsefternavn.
 Den almindelige definition af disse er:
 Fornavn:
 Det eller de første navne i navnerækken, der sædvanligvis er  

 det eller de navne, personen kaldes og kendes under.
 Mellemnavn:
 Det eller de navne, der står mellem fornavnet (fornavnene) og  

 efternavnet, og som i almindelighed har efternavnskarakter.
 Efternavn:
 Det navn, der står til sidst i navnerækken, og som i almindelighed  

 henviser til personens slægt.
Verificering af navne Som led i indførelsen af  

 digital ministerialbogsføring i folkekirkens sognemenigheder i perioden  

 2001-2003, har ministerialbogsførerne systematisk sammenholdt en række af  

 CPR's  

 oplysninger - herunder om navne - med de retsgyldige tilsvarende oplysninger  

 i  

 ministerialbogen.
Ved verificeringen har ministerialbogsførerne bl.a. opdelt  

 navne i for-, mellem- og efternavn.
Den systematiske dataverificering er  

 gennemført for personer, der er fødselsregistreret tilbage til 1960.
 For nærmere vejledning henvises til DNK håndbogen.
Advis Når statsamtet har  

 truffet en afgørelse i en navnesag, giver statsamtet en meddelelse om  

 afgørelsen til den ministerialbogsfører/personregisterfører, der indsendte  

 navnesagen til statsamtet.  

 Et advis til ministerialbogsføreren i  

 folkekirkens sognemenigheder sendes via CPR  

 Herefter kan ministerialbogsføreren/personregisterføreren efter behov  

 udskrive en ny attest til borgeren, hvis navneoplysningerne er blevet ændret  

 som følge af statsamtets afgørelse." 2. Generelt om sagens behandling Navnelovgivningen indeholder visse processuelle krav til behandlingen  

 af navnesager, som det er vigtigt, at man er opmærksom på.
 Ved behandlingen af en række navnesager skal der eksempelvis  

 tilvejebringes samtykke eller erklæring fra de berørte personer.
 For eksempel fremgår det af navnebekendtgørelsens § 8, at ved  

 en ansøgning om navneændring for et barn under 12 år skal myndigheden  

 indhente  

 oplysning om barnets holdning til navneændringen, og myndigheden skal lave en  

 erklæring herom.
Myndighedens sagsbehandling indledes oftest med, at der modtages  

 en ansøgning.
Ansøgeren skal i ansøgningen almindeligvis fremkomme med en  

 række  

 oplysninger og vedlægge en række dokumenter, som er relevante for sagen.
 Det videre forløb afhænger af, hvilken type navnesag der er  

 tale om.
 Ved behandlingen af visse typer af navnesager skal  

 ministerialbogsførerne/personregisterførerne  

 forelægge sagen for statsamtet, ligesom statsamtet i visse sager har pligt  

 til  

 at forelægge sagen for Familiestyrelsen.
 Behandlingen af de forskellige typer af navnesager gennemgås i  

 de efterfølgende afsnit.
2.1. Ansøgning, blanketter og erklæringer Navnebekendtgørelsen § 2.  

  

 Ansøgningen indgives på et ansøgningsskema, der er godkendt af  

 Familiestyrelsen.  

 Ansøgningen vedlægges de erklæringer og dokumenter, der er nævnt i  

 ansøgningsskemaet.
 Ansøgning om navneændring og navngivning skal indgives på en  

 standardblanket, der er godkendt af Familiestyrelsen.
Ansøgningen indgives til ministerialbogsføreren i det sogn,  

 hvor ansøgeren har bopæl.
Tilhører ansøgeren Folkekirkens valg- og  

 døvemenigheder eller et af de anerkendte trossamfund, indgives ansøgningen  

 til  

 ministerialbogsføreren for den menighed, ansøgeren tilhører.
For ansøgere,  

 der  

 er fødselsregistreret i Sønderjylland, gælder dog, at ansøgningen skal  

 indgives  

 til personregisterføreren i den kommune, hvor ansøgeren er  

 fødselsregistreret.
 For forældre, der ønsker deres barn navngivet ved dåb, jf.  

 navnelovens § 18 gælder dog som hidtil ingen formkrav, d.v.s. at i disse  

 tilfælde skal der ikke udfyldes et ansøgningsskema, men oplysningerne kan  

 gives  

 ved den samtale, som præsten afholder med forældrene eller ved forældrenes  

 henvendelse  

 til ministerialbogsføreren.
 For personer, der har midlertidigt ophold i udlandet, skal  

 ansøgningen indgives i det sogn, hvor ansøgeren eller - hvis ansøgeren er et  

 unavngivet barn - hvor ansøgerens forældre sidst har haft bopæl i Danmark.
Med midlertidigt ophold menes et ophold, der ikke af ansøgeren  

 er tænkt som varigt.
Som eksempel kan nævnes en udstationering pga. arbejde  

 eller et studieophold, se nærmere under afsnit om international kompetence  

 2.3.2.
 Ansøgningsskemaet ligger på www.personregistrering.dk.
2.2. Bilag til ansøgningen Ansøgningen skal vedlægges de erklæringer og dokumenter, der er  

 nævnt i ansøgningsskemaet.
 Før ansøgningen kan behandles, bør det påses, at ansøgningen indeholder:
  

 	  

 Fødsels- og  

 dåbsattest, fødsels- og navneattest eller personregisterattest.
For personer  

 navngivet til personregistret i de sønderjyske landsdele fødsels- og  

 navneattest, udstedt af personregisterføreren.
For unavngivne børn  

 fødselsattest.
For personer, der er født efter 1960 og verificeret i  

 ministerialbogen,  

 kan attester dog udelades.
   

 	  

 Vielsesattest for  

 gifte ansøgere og partnerskabsattest for ansøgere i registreret partnerskab.
   

 	  

 Navnebevis hvis  

 navneændring tidligere er sket ved navnebevis.
   

 	  

 For udlændinge med  

 domicil (fast bopæl og varig tilknytning) i Danmark opholdstilladelse eller  

 redegørelse for opholdets længde og formål.
   

 	  

 Søges der om en  

 slægtnings navn, vedlægges fødsels- og dåbsattest eller fødsels- og  

 navneattest  

 for den pågældende slægtning og de mellemliggende led, medmindre disse er  

 verificeret i ministerialbogen.
   

 	  

 Adoptionsbevillingen  

 for adopterede der ønsker navn efter den biologiske slægt.
   

 	  

 Anden dokumentation og  

 attester som myndigheden anser for nødvendig for behandling af ansøgningen.
 Såfremt myndigheden allerede er i besiddelse af de oplysninger,  

 der kræves til brug for behandlingen af ansøgningen, indhentes ikke  

 yderligere.
2.2.1 Særligt vedrørende udenlandske dokumenter Navnebekendtgørelsen § 3.  

  

 Ansøgeren skal efter anmodning fra den myndighed, der behandler sagen,  

 tilvejebringe oversættelse til dansk af erklæringer, attester, domsudskrifter  

 m.v., der er udfærdiget på andre sprog end dansk, norsk, svensk, finsk,  

 islandsk,  

 engelsk eller tysk.
Oversættelsen skal efter anmodning være bekræftet af en  

 offentlig myndighed i det pågældende land eller af en autoriseret translatør  

 eller tolk i Danmark.
 Stk. 2.  

  

 Ansøgeren skal  

 efter anmodning fremlægge udenlandske attester og oversættelser heraf i  

 legaliseret stand.
 Udenlandske dokumenter skal så vidt muligt vedlægges i original  

 og være oversat til dansk, medmindre der er tale om dokumenter fra de lande,  

 som er nævnt i bekendtgørelsens § 3.
 En egentlig autoriseret oversættelse kan kræves, men ofte vil  

 dette ikke være nødvendigt.
 Hvis myndigheden finder det nødvendigt, skal ansøgeren fremlægge  

 legaliserede dokumenter.
Det beror på en konkret vurdering, hvorvidt legalisering bør  

 kræves.
I almindelighed kræves en legalisering kun, hvis der er mistanke om,  

 at  

 dokumentet er falsk.
 Formålet med en legalisering er at få sikkerhed for dokumentets  

 ægthed og udstederens kompetence.
En legalisering foregår almindeligvis ved en treleddet  

 legaliseringsgang.
Denne består af en bekræftelse af udstederens underskrift  

 fra  

 det pågældende lands fagministerium, hvis underskrift igen bekræftes af  

 landets  

 udenrigsministerium, således at den lokale danske repræsentation (ambassade  

 eller generalkonsulat) til sidst kan bekræfte udenrigsministeriets  

 legalisering.
For enkelte lande kan legaliseringsgangen være anderledes.
Hvis  

 ministerialbogsføreren/personregisterføreren er i tvivl om  

 legaliseringsgangen  

 i det pågældende land, kan ministerialbogsføreren/personregisterføreren rette  

 henvendelse til statsamtet.
Legaliseringen skal ske på det originale dokument, og det er  

 vigtigt, at legaliseringen bekræfter udstederens underskrift og ikke en kopis  

 ægthed.
D.v.s. at et stempel med teksten confirmed true copy of the  

 original  

 document ikke er en legalisering.
 Krav om legalisering gælder ikke for Europa (bortset fra  

 Albanien og visse lande i ex-Jugoslavien), U.S.A. og Canada, Australien og  

 New  

 Zealand.
Navnebekendtgørelsen § 19.  

  

 Ministerialbogsføreren  

 (personregisterføreren) forelægger sagen for statsamtet, hvis der i sagen  

 skal tages stilling til udenlandske dokumenter eller fremmed ret, og  

 ministerialbogsføreren (personregisterføreren) er i tvivl herom.
 Stk. 2.  

  

 Herudover forelægger  

 ministerialbogsføreren (personregisterføreren) sager, som i øvrigt giver  

 anledning til tvivl, for statsamtet.
 I sager hvor ministerialbogsføreren/personregisterføreren er  

 tvivl om et dokuments ægthed, kan  

 ministerialbogsføreren/personregisterføreren  

 forelægge sagen for statsamtet.
Det er vigtigt at være opmærksom på, at statsamtet ikke herved  

 bliver kompetent til at træffe afgørelse i sagen.
Statsamtet afgiver alene en  

 udtalelse i sagen til brug for ministerialbogsførerens/personregisterførerens  

 afgørelse, og ansvaret for sagsbehandlingen og afgørelsen er alene hos denne.
2.3. Kompetence og domicil 2.3.1. Saglig kompetence Navneloven § 16.  

  

 Ansøgning om navngivning og  

 navneændring indgives til ministerialbogsføreren.
I de sønderjyske landsdele  

 indgives ansøgningen dog til personregisterføreren.
 Stk. 2.  

  

 Ministerialbogsføreren (personregisterføreren)  

 træffer afgørelse i sagen, jf. dog stk. 3 og 4. Skal afgørelse i sagen  

 træffes af statsamtet i medfør af de nævnte bestemmelser, videresender  

 ministerialbogsføreren  

 (personregisterføreren) ansøgningen til statsamtet.
 Stk. 3.  

  

 Statsamtet træffer afgørelse i sager om  

 navneændring eller navngivning i medfør af følgende bestemmelser:
1) Efternavne efter § 4, stk. 1, nr. 7, § 6, § 7, stk. 1,  

 nr. 2 og 3, samt ændringer i efternavne efter § 4, stk. 1, nr. 6, 2) mellemnavne efter § 11, stk. 1, nr. 2, hvis navnet tages  

 i medfør af en af de i nr. 1 nævnte bestemmelser, 3) fornavne efter § 14, stk. 3, og 4) navne efter § 24.
 Stk. 4.  

  

 Ministeren for familie- og forbrugeranliggender  

 kan efter forhandling med kirkeministeren fastsætte regler om, at afgørelsen  

 i andre tilfælde end dem, der er nævnt i stk. 3, træffes af statsamtet.  

 Ministeren for familie- og forbrugeranliggender kan efter forhandling med  

 kirkeministeren endvidere fastsætte regler om, at visse typer af afgørelser,  

 som er omfattet af stk. 3, alligevel kan træffes af ministerialbogsføreren  

 (personregisterføreren).
 Ansøgning om navngivning og navneændring indgives til  

 ministerialbogsføreren/personregisterføreren.
 Ministerialbogsføreren/personregisterføreren  

  

 træffer afgørelse i følgende sager:
Efternavne   

 	  

 der frit kan tages af  

 enhver   

 	  

 som den pågældende har  

 en slægtsmæssig eller lignende tilknytning til   

 	  

 der stammer fra ens  

 ægtefælle eller samlever   

 	  

 som er patronymnavne  

 med endelserne søn eller datter til en af forældrenes fornavn Mellemnavne   

 	  

 alle mellemnavne,  

 bortset fra de tilfælde hvor der er tale om et navn, som den pågældende kunne  

 tage som efternavn, hvis tilladelse af dette efternavn skulle meddeles af  

 statsamtet Fornavne   

 	  

 alle fornavne bortset  

 fra nye fornavne   

 	  

 Endelig kan afgørelse  

 om, hvorvidt et navn kan bortkastes, træffes af  

 ministerialbogsføreren/personregisterføreren Statsamtet  

  

 træffer  

 afgørelse i følgende sager:
 Efternavne:
  

 	  

 efter samtykke fra  

 samtlige bærere   

 	  

 nye efternavne   

 	  

 patronymefternavne  

 efter udenlandsk navneskik   

 	  

 ændringer i efternavne  

 med kønsbestemt endelse Mellemnavne:
  

 	  

 Mellemnavne på  

 grundlag af et efternavn, hvis tilladelse til dette efternavn skulle meddeles  

 af statsamtet Fornavne:
  

 	  

 Nye fornavne Modtager ministerialbogsføreren/personregisterføreren en ansøgning  

 i de ovenfor nævnte tilfælde, videresendes ansøgningen til statsamtet, der  

 behandler sagen.
2.3.2. Stedlig kompetence Navnebekendtgørelsen § 1.  

  

 Ansøgning om navngivning eller navneændring indgives til  

 ministerialbogsføreren  

 i det sogn, hvor den person, der skal navngives eller ønsker navneændring  

 (ansøgeren), har bopæl.
For personer, der er fødselsregistreret i  

 Sønderjylland, indgives ansøgning dog til personregisterføreren i den  

 kommune,  

 hvor ansøgeren er fødselsregistreret.
Stk. 2.  

  

 Har ansøgeren  

 midlertidigt ophold i udlandet, skal ansøgning om navngivning eller  

 navneændring  

 indgives til ministerialbogsføreren i det sogn, hvor ansøgeren sidst har haft  

 bopæl i Danmark.
For personer, der er fødselsregistreret i Sønderjylland,  

 indsendes ansøgningen til den kommune, hvor ansøgeren er fødselsregistreret.
 Stk. 3.  

  

 Ansøgning om  

 navngivning eller navneændring for medlemmer af et her i landet anerkendt  

 trossamfund, samt for medlemmer af folkekirkens valg- og døvemenigheder, kan  

 indgives til trossamfundets eller menighedens ministerialbogsfører.
 Stk. 4.  

  

 Hvis  

 navngivning skal ske ved dåb, jf. navnelovens § 18, kan ansøgning om  

 navngivning  

 indleveres til ministerialbogsføreren i det sogn eller den menighed, hvor  

 dåben skal finde sted.
Som det fremgår af bestemmelsen, skal ansøgning om navngivning  

 eller navneændring indgives til ministerialbogsføreren i bopælssognet.
For  

 personer, der er fødselsregistreret i Sønderjylland, til  

 personregisterføreren  

 i den kommune, hvor ansøgeren er fødselsregistreret.
 Hvis ansøgeren har midlertidigt ophold i udlandet (eksempelvis  

 personer udstationeret i forbindelse med deres arbejde eller personer på  

 studieophold, se nærmere nedenfor under 2.3.3 skal ansøgningen indgives i det  

 sogn (den kommune), hvor ansøgeren sidst havde bopæl.
Ansøgning om navngivning eller navneændring for medlemmer af et  

 her i landet anerkendt trossamfund kan som hidtil indgives til trossamfundets  

 ministerialbogsfører.
De anerkendte trossamfund er:
Den Katolske Kirke i Danmark Den reformerte menighed  

 i Fredericia Den franske-reformerte  

 menighed i København Den tysk-reformerte  

 menighed i København Det Mosaiske Trossamfund Metodistkirken i Danmark Baptistkirken i Danmark Den ortodokse russiske  

 kirkes menighed i København Den norske menighed ved  

 Kong Haakon kirken i København Svenska  

 Gustafsförsamlingen i København Den til St.
Alban´s English Church i København hørende menighed Trossamfundenes adresser kan ses på Kirkeministeriets hjemmeside:  

  

 www.km.dk  

.
 For medlemmer af folkekirkens valg- og døvemenigheder kan  

 ansøgningen indgives til menighedens ministerialbogsfører.
2.3.3. International kompetence og ansøgerens  

 domicilforhold Som udgangspunkt kan kun personer med fast bopæl (domicil) i  

 Danmark få foretaget en navngivning eller navneændring her i landet.
 Ved domicil forstås traditionelt det land, hvori en person har  

 bopæl eller ophold i den hensigt varigt at blive der, eller i det mindste  

 uden  

 hensigt til at opholdet kun skal være midlertidigt.
Ved vurderingen af, om en person, der er flyttet fra Danmark  

 til et andet land, har skiftet domicil, er det en grundlæggende forudsætning,  

 at den pågældende rent faktisk opholder sig i det nye land.
Derudover er det  

 en  

 betingelse, at den pågældende har til hensigt at opholde sig varigt i det nye  

 land.
Ved vurderingen af, om denne betingelse er opfyldt, bør der lægges  

 betydelig vægt på de faktiske omstændigheder ved opholdet i udlandet.
Det er  

 ikke muligt udtømmende at nævne, hvilke omstændigheder der skal være til  

 stede  

 for at fastslå en persons bopæl (domicil).
Afgørelsen heraf beror på en samlet vurdering af samtlige  

 omstændigheder i den konkrete sag.
Det er således ikke nok at fastslå, at det  

 af CPR fremgår, at ansøgeren er fraflyttet Danmark.
 Omstændigheder, der kan indgå i vurderingen, er bl.a.:
  

 	  

 hensigten med og  

 baggrunden for opholdet   

 	  

 den arbejds- og  

 skattemæssige tilknytning til landet   

 	  

 opholdets varighed   

 	  

 varigheden af  

 eventuelle arbejds- og opholdstilladelser   

 	  

 om der ejes fast  

 ejendom i landet Hvis eksempelvis Jens Jensen oplyser, at han opholder sig i  

 England på grund af sit arbejde i et hollandsk firma, at han betaler skat i  

 England og har en lejlighed der, men et sommerhus i Danmark, som han benytter  

 et par gange om året, og at han i øvrigt ikke ved, om og i givet fald hvornår  

 han vil vende tilbage til Danmark, peger disse omstændigheder i retning af,  

 at  

 han er domicileret i England.
 Hvis den samme Jens Jensen oplyser, at han inden for det sidste  

 år har bosat sig i England, og at han regner med at vende tilbage til Danmark  

 inden for det næste år eller to, peger dette i retning af, at han fortsat er  

 domicileret i Danmark, idet opholdet i England er midlertidigt.
 Personer, der er udstationeret af den danske stat eller for et  

 dansk firma, må normalt betragtes som fortsat værende domicileret i Danmark,  

 idet de som regel kun har til hensigt at opholde sig i det pågældende land i  

 en  

 kortere årrække, hvorefter de enten forflyttes til et andet land eller vender  

 tilbage til Danmark.
 Hvis eksempelvis Jens Jensen og Hanne Hansen har været udstationeret  

 for et dansk firma i Kina de sidste 10 år, vil de uanset opholdets varighed  

 fortsat kunne betragtes som værende domicileret i Danmark.
For personer, der flytter fra udlandet til Danmark, gælder  

 tilsvarende en vurdering af, hvorvidt opholdet i Danmark er af varig  

 karakter,  

 eller om opholdet er midlertidigt.
Det er således ikke nok at konstatere, at  

 den pågældende er registeret i CPR med en dansk adresse.
 For  

  

 børn, der fødes i  

 udlandet af forældre, der er domicileret i Danmark, men midlertidigt opholder  

 sig i et andet land  

  

 gælder, at navngivning og navngivning ved dåb  

  

 kan  

  

 ske ved ministerialbogsføreren i  

 det sogn, hvor forældrene senest har haft bopæl, eller der hvor dåben skal  

 finde  

 sted.
Det bemærkes, at navneloven ikke gælder på  

  

 Færøerne  

  

 og i  

  

 Grønland  

  

 ,  

 hvorfor ministerialbogsførerne skal være opmærksomme på at undersøge  

 domicilforholdet, såfremt man modtager en ansøgning om navneændring fra en  

 person med bopæl på Færøerne eller i Grønland.
Såfremt det vurderes, at  

 ansøgeren har domicil på Færøerne eller i Grønland, skal ansøgeren derfor  

 henvises til at søge navneændringen gennemført der.
 For personer, der har dansk domicil, og som derfor er omfattet  

 af den danske navnelovgivning, vil ansøgningen om navneændring i anledning af  

 en vielse på  

  

 Færøerne  

  

 og i  

  

 Grønland,  

  

 skulle indgives til  

 ministerialbogsføreren i deres danske bopælssogn.
 Den, der har  

  

 fast bopæl  

 (domicil) i udlandet  

  

 , kan kun få foretaget navngivning og navneændring  

 efter de danske regler, hvis den pågældende har dansk statsborgerskab, og  

 navngivning eller navneændring som følge af deres statsborgerskab ikke kan  

 gennemføres i det land, hvor ansøgeren bor.
 Uanset ovenstående retningslinier kan et unavngivet barn af  

 forældre, der alene har midlertidigt ophold i Danmark, og som  

 fødselsregistreres i Danmark, navngives her efter den danske navnelov.
 Ansøgning om navneændring for en dansk statsborger, der er  

 domicileret i udlandet, bør være vedlagt en erklæring fra den kompetente  

 myndighed i det pågældende land om, at navnændring ikke kan gennemføres på  

 grund af ansøgerens danske statsborgerskab.
 Endelig kan en udenlandsk statsborger efter navnelovens § 24 få  

 navneændring i overensstemmelse med en navngivning eller navneændring  

 foretaget  

 i henhold til lovgivningen i statsborgerlandet, se nærmere afsnit 3.17.
3. Hvad kan tages som efternavn 3.1. Indledning Alle skal have et efternavn, jf. navnelovens § 1.
 Efternavnet er det navn, der står sidst i navnerækken, og som  

 normalt henviser til personens slægt.
 Jens Hald Jensens efternavn er altså Jensen.
 Man kan kun have ét efternavn, jf. navnelovens § 10. Dette betyder,  

 at et efternavn bortfalder, hvis man tager et nyt efternavn, jf. navnelovens  

 §  

 10. Vil Susanne Hansen hedde Vildbjerg til efternavn, skal  

 ministerialbogsføreren/personregisterføreren  

 derfor gøre hende opmærksom på, at hvis hun kan få Vildbjerg som efternavn,  

 så  

 bortfalder Hansen som efternavn.
Der er ikke nogen opsamlingsbestemmelse i navneloven.
Dette  

 betyder, at en ansøgning om en navngivning/navneændring, der ikke er omfattet  

 af en af navnelovens konkrete bestemmelser, ikke vil kunne imødekommes på  

 baggrund af særlige omstændigheder eller lignende.
Om baggrunden herfor kan  

 henvises til de almindelige bemærkninger pkt. 2.13. i lovforslaget til  

 navnelov  

 (L 27) fra Folketingsåret 2004-05 (2. samling). Lovforslaget kan findes på  

 Folketingets  

 hjemmeside: www.ft.dk.
 Om de såkaldte dobbelte efternavne uden bindestreg fra de  

 spansktalende lande se afsnit 3.15.
3.2. Et barn skal have et efternavn inden 6 måneder  

 efter fødslen Navneloven § 1.  

  

 De eller den, der har  

 forældremyndigheden over et barn, skal senest 6 måneder efter barnets fødsel  

 vælge et efternavn, som barnet er berettiget til efter §§ 2-4 eller 6-8.
Stk. 2.  

  

 Sker navngivning ikke inden den i stk. 1  

 nævnte frist, får barnet moderens efternavn.
Dette gælder dog ikke, hvis  

 moderens efternavn er taget i medfør af § 7, stk. 1, nr. 1 eller 2. I dette  

 tilfælde får barnet afhængigt af sit køn moderens fornavn med tilføjelsen  

 -søn eller -datter, jf. § 7, stk. 1, nr. 1.Den eller de, der har  

 forældremyndigheden over et barn, skal senest 6 måneder efter barnets fødsel  

 vælge et efternavn for barnet, jf. navnelovens § 1, stk. 1.
Hvis et barn ikke inden 5 måneder har fået tildelt et  

 efternavn af forældremyndighedsindehaverne gør  

 ministerialbogsføreren/personregisterføreren forældremyndighedsindehaverne  

 opmærksomme  

 på, at de efter  

 navnelovens § 1, stk. 1, har pligt til at give barnet et efternavn inden 6  

 måneder, og at hvis de ikke  

 gør dette, vil ministerialbogsføreren/personregisterføreren registrerer, at  

 barnet får morens efternavn som efternavn.
Har forældremyndighedsindehaverne herefter ikke inden de 6  

 måneder givet barnet et efternavn, vil  

 ministerialbogsføreren/personregisterføreren  

 registrerer, at barnet får morens efternavn.
Hvis moren bærer et patronymnavn  

 (f.eks.  

 Helgesdatter), får barnet dog morens fornavn efterfulgt af endelsen søn  

 eller  

 datter alt efter barnets køn, se navnelovens § 1, stk. 2.
 Meddelelse herom bør ske skriftligt og med begrundelse.  

 Undtagelsesvist kan meddelelsen til forældrene ske mundtligt, og der skal i  

 sådanne tilfælde gøres skriftligt notat herom.
 Om forældremyndighedsindehavernes pligt til at give barnet et  

 fornavn se afsnit 5.2.
3.3. Frie efternavne Navneloven § 2.  

  

 Efternavne, der her i landet bæres  

 af mere end 2.000 personer, er ikke beskyttede og kan tages af enhver.
Et  

 efternavn, der en gang har været uden beskyttelse, kan ikke senere blive  

 beskyttet efter § 3.
 Stk. 2.  

  

 Ministeren for familie- og forbrugeranliggender  

 fastsætter nærmere regler om anvendelsen af stk. 1 og bekendtgør en gang  

 årligt, hvilke navne der ikke er beskyttede efter denne bestemmelse.
Navnebekendtgørelsen § 4.  

  

 Listen  

 over navne, der frit kan tages af enhver, jf. navnelovens § 2,  

 udarbejdes  

 på grundlag af en opgørelse foretaget af Danmarks Statistik på baggrund af  

 Det Centrale Personregister og indeholder navne, der den 1. januar i det  

 pågældende  

 år bæres som efternavn af mere end 2.000 personer.
 Stk. 2.  

  

 Et navn er  

 ikke frigivet, før det er optaget på listen.
 Stk. 3.  

  

 Han- og hunkønsformen af et efternavn, jf.  

 navnelovens § 4, stk. 1, nr. 6, skal ved opgørelsen af antallet af bærere  

 anses for det samme navn.
 Stk. 4.  

  

 Personer med midlertidigt ophold i udlandet, som  

 ikke er registreret som udrejst i Det Centrale Personregister, regnes med ved  

 opgørelsen af antallet af bærere af et efternavn.
 Stk. 5.  

  

 Et efternavn, der både er et selvstændigt  

 efternavn og tillige udgør det ene led af et flerleddet efternavn, anses ved  

 opgørelsen af antallet af bærere ikke for at være det samme efternavn som det  

 flerleddede efternavn.
 Stk. 6.  

  

 Hvis to flerleddede efternavne består af de  

 samme navneled i forskellig rækkefølge, anses de ved opgørelsen af antallet  

 af bærere ikke for at være det samme efternavn.
 Alle efternavne, der bæres af mere end 2.000 personer her i  

 landet (dog ikke på Færøerne og i Grønland), og som er optaget på  

 Familiestyrelsens liste, er frie efternavne og kan tages af enhver, jf.  

 navnelovens  

 § 2.
 Ved ansøgning om et sådant frit efternavn efter navnelovens § 2  

 kræves der altså ingen slægtsmæssig eller lignende tilknytning til navnet.
 Familiestyrelsen får årligt udarbejdet en liste over disse frie  

 efternavne, jf. navnelovens § 2, stk. 2. Listen, der er udarbejdet på  

 grundlag  

 af en opgørelse foretaget af Danmarks Statistik på grundlag af CPR pr. 1.  

 januar i det pågældende år, består af de efternavne, der bæres af mere end  

 2.000 personer.
Afgørende for, om et efternavn er frit eller beskyttet, er, om  

 det er på listen.
Er et efternavn ikke på listen, er det ikke frit, uanset at  

 det ifølge CPR på ansøgningstidspunktet bæres af mere end 2.000 personer.
 Ministerialbogsføreren/personregisterføreren skal ved en  

 ansøgning om antagelse af et frit efternavn altså alene undersøge, om det  

 pågældende navn er på Familiestyrelsens liste over frie efternavne.
 Listen findes på Familiestyrelsens hjemmeside:  

 www.familiestyrelsen.dk.
 Spørgsmål om udarbejdelse af listen og listens indhold rettes  

 til Familiestyrelsen.
 Ved registreringen af ændringen henvises i anmærkningsrubrikken  

 til § 2 og i statistikfeltet markeres afgørelseskode 1, se afsnit 7.
3.4. Tidligere båret efternavn Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 1) Navnet har tidligere været ansøgerens efternavn.
En person kan altid få et efternavn, personen tidligere har  

 båret, uanset om navnet er et beskyttet eller frit efternavn.
Dette gælder  

 også  

 for efternavne erhvervet på grundlag af ægteskab og samliv.
 Man kan dog alene genantage et tidligere efternavn, hvis det  

 kan antages, at navnet har været båret med rette.
Ministerialbogsføreren/personregisterføreren skal ved en  

 ansøgning om genantagelse af et efternavn, undersøge, om personen tidligere  

 har  

 båret navnet.
Dette gøres f.eks. ved at undersøge ministerialbogen eller  

 fødsels- og dåbsattest eller fødsels- og navneattest, og  

 ministerialbogsføreren/personregisterføreren  

 bør ved denne undersøgelse være opmærksom på, om navnet kan antages at have  

 været båret med rette.
 Udgangspunktet er, at et i ministerialbogen anført navn, har  

 været båret med rette, medmindre sagens oplysninger konkret giver  

 ministerialbogsføreren/personregisterføreren anledning til at tro andet,  

 f.eks.  

 hvis det af sagen fremgår, at det ønskede navn er blevet ændret ved  

 tvangsrettelse.
 Se nærmere om adoptivbørns ret til at bevare eller tage et  

 efternavn efter den oprindelige slægt i afsnit 3.14.
 Finder ministerialbogsføreren/personregisterføreren, at navnet  

 tidligere har været båret med rette, meddeles tilladelse til navneændringen.
 Ved registreringen af ændringen henvises i anmærkningsrubrikken  

 til § 4, stk. 1, nr. 1  

 - også selvom  

 navnet f.eks. har været båret som efternavn af ansøgerens oldemor, da  

 grundlaget er, at navnet tidligere med rette har været båret af ansøgeren.  

 Det  

 vil sige, at hvis der er tale om genantagelse af et tidligere båret  

 efternavn,  

 skal der henvises til § 4, stk. 1, nr. 1, uanset at navnet også ville kunne  

 tages efter en anden bestemmelse.
 Ved statistikregistreringen markeres afgørelseskode 10, se  

 afsnit 7.
3.5. Efternavn på grund af slægtsmæssig tilknytning  

 (forældre, bedsteforældre, olde- og tipoldeforældre Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 .
 2) Navnet bæres eller har været båret som efternavn af en af  

 ansøgerens forældre, bedsteforældre, oldeforældre eller tipoldeforældre.
 Stk. 2.  

  

 Et navn kan dog ikke tages i medfør af  

 stk. 1, nr. 2-7, hvis det efternavn, der ønskes, er taget i medfør af § 7,  

 stk. 1, nr. 1 eller 2.
 Et navn, der som efternavn bæres eller har været båret af  

 ansøgerens forældre, bedsteforældre, oldeforældre eller tipoldeforældre, kan  

 tages som efternavn, uanset om navnet er beskyttet eller frit.
 Dette gælder også for navne, som bæres eller har været båret af  

 de pågældende på grund af ægteskab/samliv, og navne som er erhvervet som  

 nydannede  

 efternavne.
 Bestemmelsen gælder ikke for patronymnavne, som det pågældende  

 familiemedlem har taget efter navnelovens § 7, stk. 1, nr. 1 eller 2, jf.  

 navnelovens § 4, stk. 2. Susanne Jensen kan altså ikke få sin mormors  

 efternavn, Olesdatter, hvis dette er givet efter navnelovens § 7, stk. 1, nr.  

 1.
Når en ansøger ønsker et efternavn på grund af slægtsmæssig  

 tilknytning, skal ministerialbogsføreren/personregisterføreren undersøge, om  

 navnet bæres eller har været båret af slægtsmedlemmet, og om slægtskabet er  

 dokumenteret.
Kan slægtskabet ikke dokumenteres ud fra de oplysninger,  

 ministerialbogsføreren/personregisterføreren  

 allerede har, kan ministerialbogsføreren/personregisterføreren bede ansøgeren  

 om at fremlægge den nødvendige dokumentation i form af fødsels- og  

 dåbsattester  

 eller fødsels- og navneattest for alle led.
Om udenlandske attester se afsnit  

 2.2.1.
 Der kræves ikke samtykke fra de pågældende familiemedlemmer.
For personer født før Dåbsforordningen af 1828 må dokumentation  

 for rette navn ske på en anden måde, f.eks. i form af vielsesattest og  

 dødsattest.
Forældrerubrikken på attesten for det yngre slægtsled er således  

 ikke tilstrækkelig dokumentation for navnet.
 Ved registreringen af navneændringen eller navngivning henvises  

 i anmærkningsrubrikken til navnelovens § 4, stk. 1, nr. 2, og i  

 statistikfeltet  

 markeres afgørelseskode 10, se afsnit 7.
3.6. Mellemnavn som efternavn Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 3) Navnet er eller har været ansøgerens mellemnavn.
 Stk. 3.  

  

 Et navn kan heller ikke tages i medfør af  

 stk. 1, nr. 3, hvis ansøgerens mellemnavn er taget i medfør af § 11, stk. 1,  

 nr. 4.
Man kan efter navnelovens § 4, stk. 1, nr. 3, tage sit nuværende  

 eller et tidligere båret mellemnavn som efternavn.
Dette gælder, uanset om  

 navnet er beskyttet eller frit, og uanset om man har slægtsmæssig tilknytning  

 til navnet som efternavn.
Efter § 4, stk. 3, kan man dog ikke tage sit mellemnavn som  

 efternavn, hvis man har fået mellemnavnet i medfør af navnelovens § 11, stk.  

 1,  

 nr. 4, hvorefter man kan få et godkendt fornavn som mellemnavn.
Hvis Tina  

 Michael Hansen har fået mellemnavnet Michael efter navnelovens § 11, stk. 1,  

 nr. 4, kan hun altså ikke få Michael som efternavn.
 Når en ansøger ønsker sit mellemnavn som efternavn skal  

 ministerialbogsføreren/personregister-føreren for det første undersøge, om  

 ansøgeren med rette bærer eller har båret det pågældende navn som mellemnavn.
Ministerialbogsføreren/personregisterføreren bør her være  

 opmærksom på, om ansøgeren fejlagtigt er registreret med et mellemnavn, der  

 egentlig er et andet fornavn eller et adresseringsmellemnavn.
Et sådant andet  

 fornavn eller adresseringsmellemnavn er ikke et mellemnavn, og kan derfor  

 ikke  

 tages som efternavn efter navnelovens § 4, stk. 1, nr. 3. Ved tvivl herom kan  

 ministerialbogsføreren/personregisterføreren kontakte statsamtet.
 Ministerialbogsføreren/personregisterføreren skal for det andet  

 undersøge, om dette mellemnavn har været båret i medfør af navnelovens § 11,  

 stk. 1, nr. 4.
Ministerialbogsføreren/personregisterføreren bør her være  

 opmærksom på, at navneændringstilladelser meddelt af statsamtet ikke har  

 bemærkninger i anmærkningsrubrikken, da statsamtet ikke har adgang til  

 ministerialbogen og derfor opdaterer via CPR.
Hvis der er tale om et  

 mellemnavn, der samtidig er et godkendt fornavn, f.eks.
Bjørn, bør  

 ministerialbogsføreren/personregister-føreren  

 derfor undersøge, om navnet eventuelt af statsamtet er tilladt som mellemnavn  

 efter navnelovens § 11, stk. 1, nr. 4.
 Ved registreringen af navneændringen henvises i  

 anmærkningsrubrikken til navnelovens § 4, stk. 1, nr. 3, og i statistikfeltet  

 markeres afgørelseskode 2, se afsnit 7.
3.7. Stedforældres efternavn Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
4) Navnet bæres som efternavn af ansøgerens mors eller fars  

 nuværende eller tidligere ægtefælle, når den pågældende stedfar eller stedmor  

 samtykker.
Med en ægtefælle sidestilles en samlever, såfremt betingelserne i  

 § 5, stk. 2, er opfyldt.
Navnebekendtgørelsen § 10.  

  

 Navneforandring til sted- eller plejeforælders mellem- og/eller efternavn  

 kræver sa  

 mtykke fra den pågældende  

 sted- eller plejeforælder, jf. navnelovens § 4, stk. 1, nr. 4 og 5, og § 11,  

 stk. 1, nr. 5 og 6.
Stk. 2.  

  

 Samtykke kræves dog ikke, hvis  

 den pågældende sted- eller plejeforælder er afgået ved døden, og den ansøgte  

 navneændring må antages at stemme med afdødes ønske.
Til brug for vurderingen  

 af, om en ansøgt navneændring må antages at stemme med den afdødes ønske,  

 skal ansøgeren fremlægge skriftlig erklæring herom fra den afdødes nærmeste  

 slægt.
 Man kan få sin nuværende eller tidligere stedforælders  

 efternavn som efternavn, uanset om navnet er beskyttet eller frit, hvis den  

 pågældende stedforælder samtykker heri.
 Bestemmelsen gælder ikke for patronymnavne, som den pågældende  

 stedforælder har taget efter navnelovens § 7, stk. 1, nr. 1 eller 2, jf.  

 navnelovens § 4, stk. 2. Susanne Jensen kan altså ikke få sin stedmors  

 efternavn, Olesdatter, hvis dette er givet efter navnelovens § 7, stk. 1, nr.  

 1.
 Ved stedforælder forstås ansøgerens mors eller fars nuværende  

 eller tidligere ægtefælle eller samlever, hvis samlivet opfylder eller har  

 opfyldt betingelserne i navnelovens § 5, stk. 2.
 Det er ikke et krav, at ansøgeren skal have en bestemt alder.  

 Både børn og voksne kan få deres nuværende eller tidligere stedforælders  

 efternavn.
Samtykket fra stedforælderen skal som udgangspunkt indhentes  

 skriftligt.
Hvis det indhentes mundtligt, bør det ske ved, at stedforælderen  

 personligt møder for ministerialbogsføreren/personregisterføreren, og  

 ministerialbogsføreren/personregisterføreren skal i sådanne tilfælde gøre  

 notat  

 herom, gerne i anmærkningsrubrikken.
 Er stedforælderen død, kan ansøgeren alene få stedforælderens  

 efternavn som efternavn, hvis det må antages at være stemmende med den afdøde  

 stedforælders ønske.
Ansøgeren skal i sådanne sager indhente en skriftlig erklæring  

 fra den afdøde stedforælders nærmeste pårørende, dvs. fra stedforælderens  

 børn,  

 forældre, søskende eller fra en ægtefælle eller samlever.
Er der ikke sådanne  

 pårørende, bør der fremlægges erklæring fra andre, som efter det oplyste har  

 stået stedforælderen nær.
 Er det et barn, der skal have sin stedforælders efternavn som  

 efternavn, skal ministerialbogsføreren/personregisterføreren være opmærksom  

 på  

 reglerne om samtykke/erklæring fra børn, forældremyndighedsindehaver(e) og  

 høring af en forælder, der ikke har del i forældremyndigheden, se herom  

 afsnit  

 6.
 Ved registreringen af navneændringen henvises i anmærkningsrubrikken  

 til navnelovens § 4, stk. 1, nr. 4, og i statistikfeltet markeres  

 afgørelseskode 10, se afsnit 7.
3.8. Plejeforældres efternavn Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 ..
 5) Navnet bæres som efternavn af ansøgerens nuværende eller  

 tidligere plejemor eller plejefar, og den pågældende samtykker.
Navnebekendtgørelsen § 10.  

  

 Navneforandring til sted- eller plejeforælders mellem- og/eller efternavn  

 kræver sa  

 mtykke fra den pågældende  

 sted- eller plejeforælder, jf. navnelovens § 4, stk. 1, nr. 4 og 5, og § 11,  

 stk. 1, nr. 5 og 6.
 Stk. 2.  

  

 Samtykke  

 kræves dog ikke, hvis den pågældende sted- eller plejeforælder er afgået ved  

 døden, og den ansøgte navneændring må antages at stemme med afdødes ønske.  

 Til brug for vurderingen af, om en ansøgt navneændring må antages at stemme  

 med den afdødes ønske, skal ansøgeren fremlægge skriftlig erklæring herom fra  

 den afdødes nærmeste slægt.
 Man kan tage sin plejeforælders efternavn som efternavn, uanset  

 om det er beskyttet eller frit, hvis plejeforælderen samtykker heri.
 Bestemmelsen gælder ikke for patronymnavne, som den pågældende  

 plejeforælder har taget efter navnelovens § 7, stk. 1, nr. 1 eller 2, jf.  

 navnelovens § 4, stk. 2. Susanne Jensen kan altså ikke få sin plejemors  

 efternavn, Olesdatter, hvis dette er givet efter navnelovens § 7, stk. 1, nr.  

 1.
Ved en plejeforælder forstås en person, der efter kommunens  

 afgørelse har haft ansøgeren i pleje.
Kan der ikke fremlægges plejetilladelse  

 fra kommunen, skal ansøgeren inden sit fyldte 18. år have haft fælles bopæl  

 med  

 den pågældende plejeforælder i mindst 3 år, før der kan antages at være tale  

 om  

 et plejeforhold.
Den fælles bopæl kan dokumenteres ved udskrift fra CPR.
Det er ikke et krav, at ansøgeren skal have en bestemt alder på  

 ansøgningstidspunktet.
Både børn og voksne kan få deres nuværende eller  

 tidligere plejeforælders efternavn.
Samtykket fra plejeforælderen skal som udgangspunkt indhentes  

 skriftligt.
Hvis det indhentes mundtligt, bør det ske ved plejeforælderens  

 personlige fremmøde for ministerialbogsføreren/personregisterføreren, og  

 ministerialbogsføreren/personregisterføreren skal i sådanne tilfælde gøre  

 notat  

 herom, gerne i anmærkningsrubrikken.
Er plejeforælderen død, kan ansøgeren alene få plejeforælderens  

 efternavn som efternavn, hvis det må antages at være stemmende med den afdøde  

 plejeforælders  

 ønske.
Om fremgangsmåden i sådanne sager se ovenfor afsnit 3.7 om  

 stedforældre.
 Er det et barn, der skal have sin plejeforælders efternavn som  

 efternavn, skal ministerialbogsføreren/personregisterføreren være opmærksom  

 på  

 reglerne om samtykke/erklæring fra børn, forældremyndighedsindehaver(e) og  

 høring af en forælder/forældre, der ikke har del i forældremyndigheden, se  

 herom afsnit 6.
 Ved registreringen af navneændringen henvises i  

 anmærkningsrubrikken til navnelovens § 4, stk. 1, nr. 5, og i statistikfeltet  

 markeres afgørelseskode 10, se afsnit 7.
3.9. Efternavn med kønsbestemt endelse (eks.  

 ski/-ska) Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 ..
 6) Navnet er et efternavn, som ansøgeren har ret til  

 efter de øvrige bestemmelser i dette kapitel, med ændring af en kønsbestemt  

 endelse af dette efternavn, hvis navnet har tradition i en kultur, som  

 tillader dette.
 Efter navnelovens § 4, stk. 1, nr. 6 kan man få kønsbøjet et  

 efternavn, man i øvrigt har ret til at tage efter navnelovens kapitel 1,  

 uanset  

 om navnet er beskyttet eller frit.
 Det er statsamtet, der behandler disse sager, hvorfor  

 ministerialbogsføreren/personregisterføreren skal videresende sagen dertil.
Det er en betingelse, at navnet har tradition i en kultur, der  

 tillader sådanne kønsbøjninger.
Navneskikken kendes bl.a. i Polen (kvinder  

 har  

 endelsen a og mænd endelsen i), Grækenland (-ou, -u eller i  

 for kvinder og  

 is for mænd) og Tjekkiet (-ova for kvinder og il for mænd).
 En liste over en række kulturer, der anvender denne særlige  

 navnetradition og navneskikkens konkrete udformning i den pågældende kultur,  

 er  

 udarbejdet af Familiestyrelsen og findes på styrelsens hjemmeside:  

 www.familiestyrelsen.dk.
 Hvis en ansøger henviser til en kultur, som ikke er anført på listen,  

 og statsamtet er i tvivl om denne kulturs navneskik eller om det ønskede  

 navns  

 oprindelse, retter statsamtet henvendelse til Familiestyrelsen for at få  

 undersøgt/bekræftet navnets oprindelse og navneskikkens indhold i den  

 pågældende  

 kultur.
 Bestemmelsen omfatter ikke patronymnavne taget i medfør af  

 navnelovens § 7, stk. 1, nr. 1 og 2, jf. navnelovens § 4, stk. 2. Man kan  

 altså  

 ikke få kønsbøjet Jakobssøn erhvervet i medfør navnelovens § 7, stk. 1, nr.  

 1.
Det ansøgte navn skal være kønskorrekt i forhold til den, der  

 skal bære navnet.
Undtagelse herfra kan gøres for transseksuelle, se  

 navnebekendtgørelsens § 13 og afsnit 5.5. om kravene hertil.
 Hvis ansøgningen imødekommes, indfører statsamtet ændringen i  

 CPR med advis til ministerialbogsføreren/personregisterføreren.
3.10. Efternavn på grund af samtykke fra samtlige  

 bærer af navnet Navneloven § 4.  

  

 Et navn kan tages som efternavn,  

 hvis en af følgende betingelser er opfyldt:
 7)  

  

 Ansøgeren  

 har kendskab til og har indhentet samtykke fra alle, der her i landet bærer  

 navnet som efternavn  

.
Navnebekendtgørelsen § 11.  

  

 Ved ansøgning om navneændring efter navnelovens § 4, stk. 1, nr. 7,  

 skal ansøgeren fremlægge skriftligt samtykke fra samtlige bærere af navnet  

 her i landet på en blanket, der er godkendt af Familiestyrelsen  

.
 § 12.  

  

 Bestemmelserne i forvaltningsloven og offentlighedsloven om aktindsigt  

 finder ikke anvendelse på oplysninger, der er indhentet fra Det Centrale  

 Personregister  

 som led i behandlingen af sager efter navnelovens § 4, stk. 1, nr. 7, og som  

 vedrører andre end ansøgeren.
 Efter navnelovens § 4, stk. 1, nr. 7, kan man få et beskyttet  

 navn, hvis alle, der bærer navnet, samtykker heri.
 Det er statsamtet, der behandler disse sager, hvorfor  

 ministerialbogsføreren/personregisterføreren skal videresende sagen dertil.
 Bestemmelsen gælder ikke for patronymnavne erhvervet efter  

 navnelovens § 7, stk. 1, nr. 1 eller 2, jf. navnelovens § 4, stk. 2. Man kan  

 altså ikke ved at fremlægge samtykke fra alle, der hedder Jensdatter, få  

 dette  

 navn som efternavn efter navnelovens § 4, stk. 1, nr. 7.
 Det er ansøgeren selv, der skal have kendskab til og fremlægge  

 samtykke fra samtlige bærere af navnet i Danmark.
 Samtykket skal gives fra hver enkelt på en af Familiestyrelsen  

 godkendt blanket, som kan findes på www.personregistrering.dk.
 Bæres navnet af børn, der er fyldt 12 år, skal der indhentes  

 selvstændigt skriftligt samtykke fra disse.
Findes navnet både i hun- og hankønsform, skal der indhentes  

 samtykke fra alle bærere af navnet i både han- og hunkønsformen.
Dette gælder  

 også for navne, der findes med å og med aa, idet dette anses for at være det  

 samme bogstav.
 Et bindestregsefternavn, f.eks. Hald-Jensen, anses i forhold  

 til navneloven som ét efternavn og som et andet efternavn end  

 Hald og Jensen.  

 En person, der ønsker navnet Hald-Jensen som efternavn, skal  

 derfor kun  

 indhente samtykke fra personer, der hedder Hald-Jensen og ikke  

 fra personer, der  

 hedder Hald eller Jensen. Ønsker en person at hedde  

 Hald til efternavn,  

 skal der alene indhentes samtykke fra personer, der hedder Hald  

 til efternavn  

 og ikke fra personer, der hedder Hald-Jensen.
 Statsamtet skal ved søgning i CPR sikre, at der foreligger  

 skriftligt samtykke fra samtlige bærere.
For at undgå, at det er statsamtet, der udfører eller skaber  

 grundlag for det opsøgende arbejde, er det i navnebekendtgørelsens § 12  

 fastsat, at bestemmelserne om aktindsigt i forvaltningsloven og  

 offentlighedsloven  

 ikke finder anvendelse på oplysninger, der er indhentet fra CPR som led i  

 behandlingen  

 af disse sager.
Når statsamtet således har søgt på navnet i CPR, er  

 statsamtet  

 altså ikke forpligtet til at gennemgå samtlige bærere og udlevere navne og  

 adresser  

 på de, der ikke har beskyttet navn og adresse, til ansøgeren.
 Hvis ansøgningen imødekommes, indfører statsamtet ændringen i  

 CPR med advis til ministerialbogsføreren/personregisterføreren.
3.11. Ægtefælles eller samlevers efternavn Navneloven § 5.  

  

 Ønsker ægtefæller samme efternavn,  

 kan den ene ægtefælle med den anden ægtefælles samtykke tage dennes  

 efternavn, medmindre navnet er taget i medfør af § 7, stk. 1, nr. 1 eller 2.
 Stk. 2.  

  

 Det samme gælder personer, der ikke er  

 gift, men som erklærer, at de lever i et ægteskabslignende forhold, og som  

 enten har levet sammen i mindst 2 år eller har fælles børn under 18 år, der  

 har eller skal have navnet som efternavn.
 Man kan tage sin ægtefælles eller samlevers efternavn, uanset  

 om navnet er beskyttet eller frit, hvis den pågældende ægtefælle/samlever  

 samtykker heri.
 Bestemmelsen omfatter også  

  

 registrerede  

 partnere.
 Man kan efter denne bestemmelse tage sin ægtefælles eller  

 samlevers efternavn, uanset at ægtefællen/samleveren, der giver navnet  

 videre,  

 har erhvervet navnet ved et tidligere ægteskab eller samliv.
 Bestemmelsen gælder ikke for patronymnavne erhvervet i medfør  

 af navnelovens § 7, stk. 1, nr. 1 eller 2 (se afsnit 3.12.), jf. navnelovens  

 §  

 5, stk.  

 1 in  

 fine.  

 Jens Gunnarsøn, der har erhvervet navnet Gunnarsøn efter navnelovens § 7,  

 stk.  

 1, nr. 1, og er gift med Susanne Hansen, kan altså ikke videregive Gunnarsøn  

 til Susanne efter navnelovens § 5.
Det er et krav, at ægtefællerne/det samlevende par ved navneændringen  

 får fælles efternavn.
Hvis Susanne Hansen, der er gift med Jens Hald, således  

 ønsker Hald som efternavn, kan Jens ikke samtidig skifte efternavn til f.eks.  

 Hansen. Ægtefællerne vil dog efterfølgende kunne ændre deres mellem- og/eller  

 efternavn efter navnelovens bestemmelser.
For  

  

 ægtefæller  

  

 gælder,  

 at der skal fremlægges vielsesattest samt skriftligt samtykke fra den  

 ægtefælle,  

 der videregiver navnet.
Samtykke gives ved, at ægtefællen, der videregiver  

 sit  

 navn, underskriver navneansøgningen.
I helt særlige situationer kan samtykket  

 afgives mundtligt ved ægtefællens personlige fremmøde for  

 ministerialbogsføreren/personregisterføreren, og  

 ministerialbogsføreren/personregisterføreren  

 skal i sådanne sager gøre notat herom.
 For  

  

 samlevende  

  

 gælder, at de enten skal have boet sammen i mindst 2 år eller skal have  

 fælles  

 børn under 18 år, som har eller skal have det pågældende navn som efternavn,  

 jf. § 5, stk. 2.
De samlevende skal erklære, at de lever i et ægteskabslignende  

 forhold.
Dette krav er indført for at undgå, at studiekammerater og lign.,  

 der  

 bor sammen, tager hinandens efternavne.
Erklæringen skal gives på en af  

 Familiestyrelsen godkendt blanket, der findes på www.personregistrering.dk.
 Som udgangspunkt lægges erklæringen til grund, og kun såfremt  

 der er tvivl om erklæringens rigtighed, bør  

 ministerialbogsføreren/personregisterføreren  

 ved opslag i CPR kontrollere, at ansøgerne rent faktisk har været tilmeldt  

 den  

 samme adresse i mindst 2 år.
 Som dokumentation for fællesbørn fremlægges fødsels- og  

 dåbsattest eller fødsels- og navneattest for barnet, medmindre dette kan  

 konstateres  

 ved et opslag i ministerialbogen.
Endelig skal der fremlægges samtykke fra den, der videregiver  

 navnet.
Dette gøres ved, at den pågældende samlever underskriver  

 navneansøgningen.
Om undtagelse herfra se ovenfor om ægtefæller.
 Bestemmelsen om ugifte samlevende (navnelovens § 5, stk. 2)  

 gælder også for faste samlevende af samme køn, der opfylder betingelserne  

 nævnt  

 ovenfor.
 Navneændringen registreres med henvisning til navnelovens § 5,  

 stk. 1, for så vidt angår gifte og navnelovens § 5, stk. 2, for så vidt angår  

 ugifte samlevende.
 I statistikfeltet markeres afgørelseskode 6, hvis den ægtefælle  

 eller samlever, der videregiver navnet, har erhvervet navnet ved et tidligere  

 ægteskab eller samliv (altså det som man efter den tidligere navnelov kaldte  

 et  

 giftenavn).
 Er der tale om erhvervelse af ægtefællens eller samleverens  

 efternavn, som ikke er erhvervet ved et tidligere ægteskab eller samliv,  

 markeres afgørelseskode 5 for gifte par og afgørelseskode 4 for ugifte  

 samlevende, se afsnit 7.
3.12. Patronymnavne Navneloven § 7.  

  

 Som efternavn kan endvidere tages 1) en af forældrenes fornavn med tilføjelsen -søn eller  

 -datter, 2) en af forældrenes fornavn med en anden tilføjelse, der  

 viser slægtskabet, hvis navnet har tradition i en kultur, som tillader dette,  

 eller 3) en af forældrenes, bedsteforældrenes eller ægtefællens  

 fornavn, hvis navnet har tradition i en kultur, som ikke skelner mellem for-  

 og efternavn.
Med en ægtefælle sidestilles en samlever, såfremt betingelserne  

 i § 5, stk. 2, er opfyldt.
 Stk. 2.  

  

 Et efternavn efter stk. 1, nr. 1 og 2, må ikke  

 betegne det modsatte køn i forhold til den, der skal bære navnet.
 Stk. 3.  

  

 Ministeren for familie- og  

 forbrugeranliggender kan fastsætte nærmere regler om de i stk. 1 nævnte  

 forhold.  

 Ministeren for familie- og forbrugeranliggender kan endvidere fastsætte  

 regler, der for transseksuelle personer gør undtagelse fra bestemmelsen i  

 stk. 2.
3.12.1. Danske patronymnavne (-søn og -datter) Efter § 7, stk. 1, nr. 1, kan man tage en af sine forældres  

 fornavne med tilføjelsen søn eller -datter.
Patronymnavnet skal være kønskorrekt i forhold til den, der  

 skal bære navnet, jf. navnelovens § 7, stk. 2. Ønskes der et patronymnavn for  

 en pige/kvinde, skal tilføjelsen (endelsen på navnet) derfor være  

 datter, og  

 for en dreng/mand skal endelsen være søn.
Der kan for transseksuelle  

 gøres undtagelse  

 fra dette krav, se afsnit 5.5. om proceduren i disse sager.
 Det er også muligt efter denne bestemmelse at få endelsen ssøn  

 eller sdatter, medmindre det pågældende fornavn ender på bogstaverne s,  

 x  

 eller z.
Som eksempler på navne, der kan tages, kan nævnes Pedersøn,  

 Pederssøn, Anderssøn og Fatimasdatter.
Som eksempler på navne, der ikke kan  

 tages, kan nævnes Andersssøn og Dorissdatter.
 Der henvises til anmærkningsrubrikken til navnelovens § 7, stk.  

 1, nr. 1. I statistikfeltet markeres afgørelseskode 7, se afsnit 7.
3.12.2. Udenlandske patronymnavne (f.eks. islandske:  

 -dottir og son og muslimske: Al og El) Efter bestemmelsen i § 7, stk. 1, nr. 2, kan man tage en af  

 sine forældres fornavne med en anden tilføjelse end søn og  

 datter, der viser  

 slægtskabet, hvis det pågældende fornavn har tradition i en kultur, som  

 tillader dette.
 Det er statsamtet, der behandler disse sager, hvorfor  

 ministerialbogsføreren/personregisterføreren skal sende sagen til statsamtet.
 Det er efter denne bestemmelse muligt at tilføje både forstavelser  

 og endelser.
 Efter denne bestemmelse kan man f.eks. følge  

  

 islandsk navnetradition  

  

 og tage en af  

 sine forældres fornavne med tilføjelsen son eller dóttir, hvis  

 fornavnet har  

 tradition i Island, f.eks. vil man kunne få navnet Bjørksdóttir, hvis ens mor  

 hedder Bjørk.
 Man kan også følge  

  

 muslimsk  

 navneskik  

  

 og tage en af sine forældres fornavne med tilføjelsen  

 (forstavelsen) El- eller Al- (kan også være uden bindestreg), hvis fornavnet  

 har tradition i et muslimsk land, f.eks. vil man kunne få navnet Al-Muhammed,  

 hvis ens far hedder Muhammed.
Det er ikke afgørende, om den forælder, hvis fornavn man ønsker  

 i patronymnavnet, selv stammer fra den pågældende kultur.
Afgørende er kun,  

 om  

 det fornavn, forælderen bærer, har tradition i den pågældende kultur, hvorfra  

 en navneskik som omfattet af § 7, stk. 1, nr. 2, ønskes anvendt.
Ved anvendelsen af bestemmelsen skal statsamtet tage hensyn til  

 grammatikken fra det land, hvorfra en navneskik ønskes anvendt.
Ved dannelsen  

 af et islandsk patronymnavn skal der således tages højde for islandsk  

 ejefald.  

 Dette betyder f.eks., at en person, der har en far, der hedder Hjörtur, skal  

 have patronymet Hjartardóttir eller Hjartarson.
Det vil af ansøgningen  

 fremgå,  

 hvilken stavemåde ansøgeren ønsker, og hvis statsamtet er i tvivl om  

 korrektheden heraf, kan statsamtet enten anmode ansøgeren om at fremlægge  

 dokumentation herfor, f.eks. i form af en erklæring fra den islandske  

 ambassade  

 i Danmark eller selv rette henvendelse til den islandske ambassade.
 Et navn givet efter § 7, stk. 1, nr. 2, skal være kønskorrekt i  

 forhold til den, der skal bære navnet, jf. navnelovens § 7, stk. 2. Der kan  

 for  

 transseksuelle gøres undtagelse fra dette krav, se afsnit 5.5. om proceduren  

 i  

 disse sager.
 Er statsamtet i tvivl, om et fornavn har tradition i en kultur,  

 hvis navneskik ønskes anvendt, om selve navneskikkens indhold eller om  

 kønsbetegnelsen i den pågældende navneskik, bør statsamtet rette henvendelse  

 til Familiestyrelsen eller den danske repræsentation i det pågældende land.
 Hvis ansøgningen imødekommes, indfører statsamtet ændringen i  

 CPR med advis til ministerialbogsføreren/personregisterføreren.
3.13. En slægtnings, ægtefælles eller samlevers  

 fornavn som efternavn (ikke patronymnavne) Navneloven § 7.  

  

 Som efternavn kan endvidere tages 3) en af forældrenes, bedsteforældrenes eller ægtefællens  

 fornavn, hvis navnet har tradition i en kultur, som ikke skelner mellem for-  

 og efternavn.
Med en ægtefælle sidestilles en samlever, såfremt betingelserne  

 i § 5, stk. 2, er opfyldt.
 Efter navnelovens § 7, stk. 1, nr. 3, kan man tage en  

 forælders, bedsteforælders, ægtefælles eller samlevers fornavn som efternavn,  

 hvis det pågældende navn har tradition i en kultur, der ikke skelner mellem  

 for- og efternavn.
 Det er statsamtet, der behandler disse sager, hvorfor  

 ministerialbogsføreren/personregisterføreren skal videresende sagen til  

 statsamtet.
Efter denne bestemmelse kan man følge den navneskik, hvorefter  

 der ikke skelnes mellem for- og efternavn.
Dette er bl.a. tilfældet for visse  

 lande i fjernøsten (f.eks.
Sri Lanka), visse muslimske lande (f.eks.
Iran og  

 Irak) og visse ikke-muslimske afrikanske lande (f.eks.
Congo). I disse lande  

 får børn ofte et eget fornavn efterfulgt af farens og farfarens fornavne, og  

 i  

 nogle lande får kvinden ved ægteskab mandens fornavn som efternavn.  

 Bestemmelsen  

 er dog udformet kønsneutralt, så det vil derfor være muligt for navne med  

 tradition i den nævnte navneskik at erhverve fornavn efter både mandlige og  

 kvindelige familiemedlemmer.
 Bestemmelsen gælder som anført ovenfor også for samlevende, som  

 opfylder betingelserne i navnelovens § 5, stk. 2.
Det er ikke afgørende, om den person, hvis fornavn ønskes som  

 efternavn, selv stammer fra den pågældende kultur.
Afgørende er kun, om det  

 fornavn, der ønskes båret som efternavn, har tradition i den pågældende  

 kultur,  

 hvorfra en navneskik som omfattet af § 7, stk. 1, nr. 3, ønskes anvendt.
På Familiestyrelsens hjemmeside: www.familiestyrelsen.dk findes  

 en oversigt over en række navne, som har tradition i en kultur, som ikke  

 skelner mellem for- og efternavn.
Statsamtet bør derfor i disse sager  

 undersøge, om det pågældende navn er på denne liste.
 Er navnet ikke på listen, og er statsamtet i tvivl om, hvorvidt  

 et fornavn har tradition i en kultur, hvis navneskik ønskes anvendt eller om  

 selve navneskikkens indhold, bør statsamtet rette henvendelse herom til  

 Familiestyrelsen.
 Hvis ansøgningen imødekommes, indfører statsamtet ændringen i  

 CPR med advis til ministerialbogsføreren/personregisterføreren.
3.14. Efternavn ved/efter en adoption og efter en  

 ophævelse af en adoption Navneloven § 9.  

  

 Ved adoption erhverver adoptivbarnet  

 adoptantens eller adoptanternes efternavn efter reglerne i § 1. Det kan dog i  

 adoptionsbevillingen bestemmes, at barnet skal beholde sit hidtidige  

 efternavn.
 Stk. 2.  

  

 Bestemmelserne i stk. 1 gælder også, hvis barnet  

 er adopteret ved en udenlandsk afgørelse, der anerkendes i henhold til  

 adoptionslovens § 28, stk. 2.
 Stk. 3.  

  

 Et adoptivbarn har ret til at tage et efternavn  

 såvel efter adoptantens eller adoptanternes slægt som efter sin oprindelige  

 slægt i medfør af bestemmelserne i dette kapitel.
 Stk. 4.  

  

 Ved ophævelse af et adoptivforhold bevarer  

 barnet retten til et efternavn, der er erhvervet på grundlag af adoption.
3.14.1. Ved adoption Statsamtet udfærdiger  

 adoptionsbevilling:
 Hvis ikke andet er anført i adoptionsansøgningen, erhverver  

 adoptivbarnet ved adoptionen adoptanten eller adoptanternes (adoptivmorens)  

 efternavn.
 Det er statsamtet, der i forbindelse med behandlingen af  

 adoptionssagen registrerer eller tager stilling til adoptantens/adoptanternes  

 ønske om barnets navn.
 Adoptivbarnet kan også beholde sit oprindelige efternavn, jf.  

 navnelovens § 9, stk. 1, 2. pkt., tage det oprindelige efternavn som  

 mellemnavn, jf. § 11, stk. 1, nr. 2, eller bære det oprindelige efternavn og  

 adoptanten/adoptanternes efternavn forbundet med bindestreg, jf. § 8, stk. 1.
 Samtidig med en adoption registrerer statsamtet barnets navn i  

 CPR med advis til ministerialbogsføreren/personregisterføreren.
 Umiddelbar anerkendelse  

 af udenlandske adoptioner:
Hvis adoptionen er gennemført ved en udenlandsk  

 adoptionsafgørelse, der umiddelbart kan anerkendes her i landet, udfærdiger  

 statsamtet  

 ikke en dansk adoptionsbevilling.
Statsamtet bekræfter skriftligt over for  

 forældrene, at den udenlandske adoptionsafgørelse anerkendes her i landet, og  

 statsamtet skal tage stilling til barnets navn.
Barnet betragtes som  

 adopteret  

 ved hjemlandets afgørelse.
Statsamtet indberetter adoptionen til CPR med advis til  

 ministerialbogsføreren/personregisterføreren.
Statsamtet sørger for  

 statistikregistrering.
 Ønskes barnet tillagt et andet navn end det, der fremgår af den  

 udenlandske afgørelse, må dette ske efter navnelovens regler ved ansøgning  

 til  

 ministerialbogsføreren/personregisterføreren.
 Det er vigtigt, at ministerialbogsføreren/personregisterføreren  

 i disse tilfælde sikrer sig, at forældrene har modtaget et anerkendelsesbrev  

 fra statsamtet, eller at statsamtet har adviseret  

 ministerialbogsføreren/personregisterføreren,  

 inden navneændringen foretages.
På Familiestyrelsens hjemmeside findes en liste over, hvilke  

 landes adoptionsafgørelser, der anerkendes umiddelbart i Danmark.
Se  

  

 www.familiestyrelsen.dk  

  

 / adoption/lovgivning/vejledninger/vejledning  

 om behandling af adoptionssager i statsamterne, afsnit 11.
3.14.2. Efter adoption Efter navnelovens § 9, stk. 3, kan en person, der er adopteret,  

 altid tage navn efter både den oprindelige slægt og adoptanten/adoptanternes  

 slægt.
Dette gælder både ved adoptioner af danske og udenlandske børn.
 Ønsker adoptivbarnet efter adoptionen at tage navn efter  

 adoptanten/adoptanternes slægt, sker dette efter de almindelige regler.  

 Ministerialbogsføreren/personregisterføreren skal i disse sager anvende  

 navnelovens almindelige regler, f.eks. § 4 om efternavne og § 11 om  

 mellemnavne  

 og henvise hertil ved registreringen i ministerialbogen.
Ønsker adoptivbarnet efter adoptionen at tage navn efter den  

 oprindelige slægt, skal ministerialbogsføreren/personregisterføreren først  

 undersøge, om der er fremlagt dokumentation for adoptionen  

 (adoptionsbevilling  

 eller meddelelse om anerkendelse af en udenlandsk adoption) og dokumentation  

 for den oprindelige slægt.
Herefter kan adoptivbarnet efter navnelovens § 9,  

 stk. 3, få et navn, som adoptivbarnet ville kunne få, hvis det ikke var  

 bortadopteret, dvs. hvis navnet ville kunne tillades efter navnelovens andre  

 bestemmelser. Ønsker et adoptivbarn således at få sin oprindelige mormors  

 efternavn, vil navneændringen kunne imødekommes efter navnelovens § 9, stk.  

 3,  

 jf. § 4, stk. 1, nr. 2.
 Ministerialbogsføreren/personregisterføreren registrerer i et  

 sådant tilfælde navneændringen i ministerialbogen med henvisning til § 9,  

 stk.  

 3, jf. § 4, stk. 1, nr. 2, og markerer afgørelseskode 10, se afsnit 7.
3.14.3. Efter ophævelse af adoptionen Efter § 9, stk. 4, bevarer adoptivbarnet ved en ophævelse af  

 adoptionen retten til et efternavn, der er erhvervet på grundlag af  

 adoptionen.
 Dette følger også af bestemmelsen i navnelovens § 4, stk. 1,  

 nr. 1, og efter navnelovens § 11, stk. 1, nr. 1, gælder det samme for  

 eventuelle mellemnavne erhvervet på grundlag af adoptionen.
 Afgørende er derfor kun, om adoptivbarnet bærer eller har båret  

 det pågældende mellem- eller efternavn.
 Adoptivbarnet vil derimod ikke efter en ophævelse af adoptionen  

 kunne få navne efter adoptantens/adoptanternes slægt, som adoptivbarnet ikke  

 bærer eller har båret.
3.15. Flerleddet efternavn (f.eks.  

 bindestregsefternavn) Navneloven § 8.  

  

 To navne, der hver for sig kan tages  

 som efternavn, kan sammen tages som efternavn, hvis navnene forbindes med  

 bindestreg.
 Stk. 2.  

  

 Et efternavn, der består af flere navne  

 forbundet med bindestreg, anses i forhold til lovens øvrige bestemmelser som  

 ét efternavn.
 Stk. 3.  

  

 Den, der bærer et efternavn bestående af flere  

 navne forbundet med bindestreg, kan bortkaste et af de pågældende navne.
Stk. 4.  

  

 Den, der bærer et efternavn bestående af flere  

 navne, der ikke er forbundet med bindestreg, kan bortkaste et af de  

 pågældende navne.
Ministeren for familie- og forbrugeranliggender kan  

 fastsætte regler, der gør undtagelse fra bestemmelsen i 1. pkt.
Navnebekendtgørelsen § 15.  

  

 Ved opsplitning af et flerleddet efternavn  

 efter navnelovens § 8, stk. 4, må den del af efternavnet, der ønskes bevaret,  

 ikke udelukkende være et uselvstændigt led, herunder et forholdsord eller  

 lignende.
 Baggrunden for, at der benyttes betegnelsen flerleddet  

 efternavn, er, at denne betegnelse både dækker bindestregsefternavne (f.eks.  

 Hald-Jensen) og de såkaldte dobbelte efternavne uden bindestreg, som f.eks.  

 Castillo  

 Morales.
Personer med baggrund i et spansktalende land vil ofte bære et  

 såkaldt dobbelt efternavn uden bindestreg, f.eks.
Ana Maria  

 Castillo Morales.  

 For sådanne dobbelte efternavne gælder, at de samlet er at anse for ét  

 efternavn.
Et barn af en person med et dobbelt efternavn kan altså også  

 tildeles  

 dette dobbelte efternavn, jf. navnelovens § 4, stk. 1, nr. 2. Om opsplitning  

 af  

 sådanne dobbelte efternavne, se afsnit 3.15.2.
 Også et bindestregsefternavn er at anse for ét samlet  

 efternavn.
 Flerleddede efternavne, hvori der indgår et forholdsord, som  

 f.eks. de Jensen, Von-Hansen og Al Muhammed, opfattes ikke som et efternavn  

 bestående  

 af to selvstændige led, idet forholdsord ikke kan udgøre et navn  

 og derfor  

 ikke i henhold til navneloven betragtes som et selvstændigt led, se nærmere  

 nedenfor.
3.15.1. Erhvervelse af et flerleddet efternavn Indledningsvist bemærkes, at man selvfølgelig kan tage et flerleddet  

 efternavn efter navnelovens §§ 1, 2, 4, 5, 9 og 11, hvis betingelserne herfor  

 er opfyldt, og det pågældende navn bæres af en af de i disse bestemmelser  

 nævnte personer.
 Herudover kan man efter navnelovens § 8, stk. 1, som bindestregsefternavn  

 tage to navne, som man hver for sig kan tage som efternavn.
Ministerialbogsføreren/personregisterføreren skal altså ved en  

 ansøgning om erhvervelse af et bindestregsefternavn undersøge, om den, der  

 skal  

 bære navnet, efter navnelovens øvrige bestemmelser ville kunne tage navnene  

 som  

 efternavn hver for sig.
Man vil f.eks. kunne tage sin oldemors efternavn og  

 sin  

 tipoldefars efternavn forbundet med bindestreg.
 Vil erhvervelse af det ene eller begge efternavne hver for sig  

 kræve statsamtets tilladelse, skal ministerialbogsføreren sende sagen til  

 statsamtet.
Man kan efter § 8, stk. 1, kun erhverve to navne forbundet med  

 bindestreg.
Man kan altså ikke få mere end to led i et bindestregsefternavn.  

 Man kan f.eks. ikke få Hald-Jensen-Hansen som efternavn.
Man kan heller ikke efter § 8, stk. 1, erhverve et dobbelt  

 efternavn uden bindestreg som f.eks.
Castillo Morales, medmindre man har en  

 tilknytning til det dobbelte efternavn efter navnelovens §§ 1, 2, 4, 5, 9  

 eller  

 11.
 Kan ansøgningen imødekommes, registrerer  

 ministerialbogsføreren/personregisterføreren ændringen i ministerialbogen og  

 henviser i anmærkningsrubrikken til navnelovens § 8, stk. 1, jf. den eller de  

 bestemmelser med henvisning til hvilke, ansøgeren ville kunne få efternavnene  

 hver for sig.
 I statistikfeltet markeres afgørelseskode 10, se afsnit 7.
3.15.2. Opsplitning af et flerleddet efternavn Opsplitning af  

 bindestregsefternavn:
 Efter navnelovens § 8, stk. 3, kan en person, der bærer et  

 bindestregsefternavn,  

 opsplitte dette og bære det ene navn som efternavn, uanset vedkommende ikke i  

 øvrigt har en sådan tilknytning til navnet, at det ville kunne tages som  

 efternavn.
 Afgørende er altså kun, at personen bærer navnet som en del af  

 et bindestregsefternavn.
 En person, der hedder Hald-Jensen, kan altså efter § 8, stk. 3,  

 få navnet Hald som efternavn.
 Den anden del af bindestregefternavnet kan personen bortkaste  

 eller bære som mellemnavn, jf. navnelovens § 11, stk. 1, nr. 2.
 Bestemmelsen finder også anvendelse på de meget få  

 bindestregsefternavne, der har mere end 2 led.
Med navn menes et selvstændigt navneled.
Forholdsord som  

 f.eks. de, von, al m.v. er ikke et navn.  

 Ønsker en person med efternavnet  

 de-Jensen at opsplitte sit navn, kan personen derfor alene bevare Jensen som  

 efternavn.
Personen kan ikke bevare de som selvstændigt mellem-  

 eller efternavn  

 eller kombinere det med et andet navn.
 Ministerialbogsføreren/personregisterføreren registrerer  

 navneændringen i ministerialbogen og henviser i anmærkningsrubrikken til  

 navnelovens § 8, stk. 3. I statistikfeltet markeres afgørelseskode 10, se  

 afsnit 7.
 Opsplitning af et  

 dobbelt efternavn uden bindestreg:
Personer, der bærer et dobbelt efternavn uden bindestreg, som  

 f.eks.
Castillo Morales, kan opsplitte dette efter navnelovens § 8, stk. 4,  

 og bære  

 det ene af navneleddene som efternavn, uanset vedkommende ikke i øvrigt har  

 en  

 sådan tilknytning til navnet, at det ville kunne tages som efternavn.
 Afgørende er altså kun, om personen bærer navnet som en del af  

 det dobbelte efternavn.
 En person, der hedder Castillo Morales som dobbelt efternavn  

 kan altså efter § 8, stk. 4, 1. pkt., få Castillo som efternavn alene.
 Den anden del af det dobbelte efternavn kan personen bortkaste  

 eller bære som mellemnavn, jf. navnelovens § 11, stk. 1, nr. 2.
Efter navnebekendtgørelsens § 15 må den del af det dobbelte  

 efternavn, der ønskes bevaret, ikke være et uselvstændigt led, herunder et  

 forholdsord som f.eks. de, von, Al eller  

 lignende. Ønsker en person med  

 efternavnet Al Muhammed således at opsplitte efternavnet, kan personen alene  

 bevare Muhammed som efternavn.
Personen kan ikke få Al som  

 hverken mellem-  

 eller efternavn eller i kombination med et andet navn.
 Ministerialbogsføreren/personregisterføreren registrerer  

 navneændringen og henviser i anmærkningsrubrikken til navnelovens § 8, stk.  

 4.  

 I statistikfeltet markeres afgørelseskode 10, se afsnit 7.
3.16. Nydannet efternavn Navneloven § 6.  

  

 Navne, der ikke bæres som efternavn  

 her i landet, kan tages som efternavn, medmindre navnet 1) let kan forveksles med et beskyttet efternavn, jf. § 3, 2) indgår i eller let kan forveksles med navnet på et  

 selskab, en forening, et varemærke eller lignende, som er anmeldt efter stk.  

 2, 3) er et almindeligt kendt kunstnernavn, som er anmeldt  

 efter stk. 2, eller let kan forveksles hermed, 4) er navnet på en almindeligt kendt udenlandsk eller  

 historisk person eller let kan forveksles hermed, 5) er et egentligt fornavn, 6) er uegnet til at blive anvendt som efternavn her i landet  

 eller 7) er upassende eller kan vække anstød.
Stk. 2.  

  

 Den, der er berettiget til et af de i stk. 1,  

 nr. 2 og 3, nævnte navne, kan anmelde dette til ministeren for familie- og  

 forbrugeranliggender.
Ministeren for familie- og forbrugeranliggender  

 offentliggør en liste over navne, der anmeldes efter 1. pkt.
Navnebekendtgørelsen § 20.  

  

 Statsamtet forelægger for Familiestyrelsen sager om godkendelse af nye  

 efternavne, mellemnavne og fornavne, jf. navnelovens § 6, § 11, stk. 1, nr.  

 2, jf. § 6 og § 14, stk. 3, samt sager om undtagelse fra kravet om, at et  

 navn  

 ikke må betegne det modsatte køn, jf. § 13.
 Efter navnelovens § 6 kan man tage et navn som efternavn, hvis  

 navnet ikke bæres som efternavn her i landet og ikke falder ind under  

 navnelovens § 6, stk. 1, nr. 1  7.
 Det er statsamtet, der behandler disse sager, hvorfor  

 ministerialbogsføreren/personregisterføreren skal sende sagen dertil.
 Statsamtet skal indledningsvis undersøge, om det ansøgte navn  

 aktuelt allerede bæres her i landet (ej Færøerne og Grønland) eller af  

 personer  

 med domicil i Danmark.
 Det, at der findes potentielle bærere til navnet, gør ikke, at  

 navnet aktuelt bæres her i landet, og dette blokerer altså ikke for, at  

 navnet  

 kan erhverves efter navnelovens § 6. Dette vil f.eks. være tilfældet, hvor  

 det  

 af CPR fremgår, at der er en afdød, der bar det ansøgte navn, og denne afdøde  

 har efterkommere, der ville kunne erhverve navnet, men ikke aktuelt bærer  

 det.
 Hvis et kønsbøjet efternavn, jf. navnelovens § 4, stk. 1, nr.  

 6, bæres her i landet af én person i f.eks. hunkønsformen, er dette til  

 hinder  

 for, at andre tager navnet i hankønsformen, da der er tale om det samme navn.
Bogstavet å og aa anses for at være det samme bogstav.
Beskyttede  

 efternavne med aa er derfor til hinder for, at andre tager navnet med å, og  

 beskyttede  

 efternavne med å er til hinder for, at andre tager navnet med aa.
 Bæres det ansøgte navn her i landet, kan statsamtet på denne  

 baggrund afslå ansøgningen.
 Bæres det ansøgte navn ikke her i landet, skal statsamtet efter  

 navnebekendtgørelsens § 20 forelægge sagen for Familiestyrelsen, som herefter  

 giver meddelelse til statsamtet om, hvorvidt ansøgningen kan imødekommes  

 eller  

 ej.
 Imødekommes ansøgningen, indfører statsamtet ændringen i CPR  

 med advis til ministerialbogsføreren/personregisterføreren.
3.17. Navneændringer i overensstemmelse med  

 udenlandske navngivninger og navneændringer for herboende udenlandske  

 statsborgere Navneloven § 24.  

  

 En udenlandsk statsborger kan efter  

 ansøgning få navneændring i overensstemmelse med en navngivning eller  

 navneændring foretaget i henhold til lovgivningen i statsborgerskabslandet,  

 medmindre andet er bestemt i medfør af § 25, stk. 2 eller 3. Et navn kan dog  

 ikke tages i medfør af 1. pkt., hvis det er upassende eller kan vække anstød,  

 eller hvis det er uegnet til at blive anvendt som navn her i landet.
 Stk. 2.  

  

 Ministeren for familie- og  

 forbrugeranliggender kan fastsætte nærmere regler om betingelserne for  

 navneændringer efter stk. 1.
 Efter denne bestemmelse kan en navngivning eller navneændring  

 foretaget i udlandet for en udenlandsk statsborger ligeledes gennemføres som  

 en  

 navneændring efter dansk ret.
 Det er statsamtet, der behandler disse sager, hvorfor  

 ministerialbogsføreren/personregisterføreren skal sende sagen dertil.
 Bestemmelsen er en modifikation til domicilprincippet,  

 hvorefter personer, der har domicil i Danmark, alene kan blive navngivet og  

 få  

 foretaget navneændringer efter den danske navnelov.
 Bestemmelsen finder også anvendelse på danske statsborgere, der  

 tillige er statsborgere i et andet land.
 Både navngivninger/navneændringer for så vidt angår fornavne,  

 mellemnavne og efternavne kan gennemføres efter dansk ret.
Det er en betingelse, at navngivningen/navneændringen er  

 foretaget i statsborgerskabslandet.
Er der f.eks. en herboende italiensk  

 statsborger, skal navngivningen/navneændringen for at kunne gennemføres efter  

 dansk ret altså være sket i Italien og ikke i andre lande.
Det er endvidere en betingelse, at ansøgeren i henhold til statsborgerskabets  

 lovgivning har taget det pågældende navn.
Det er altså ikke tilstrækkeligt,  

 at  

 ansøgeren anfører, at han eller hun i det pågældende land blot vil være  

 berettiget til at tage det ønskede navn.
Ansøgeren skal derfor fremlægge dokumentation for den  

 navngivning/navneændring, der ønskes gennemført.
Dokumentation kan ske i form  

 af et navnebevis, en fødselsattest, en udskrift fra landets officielle  

 personregister eller lignende.
Hvis statsamtet er i tvivl om dokumentationens  

 ægthed, kan statsamtet kræve attesten, udskriften m.v. legaliseret, se afsnit  

 2.2.1.
 Er statsamtet i tvivl om, hvorvidt den fremlagte dokumentation  

 er udtryk for, at ansøgeren har skiftet navn, må statsamtet kontakte  

 Familiestyrelsen.
 Hvis statsamtet finder, at den udenlandske  

 navngivning/navneændring kan gennemføres efter dansk ret, indføres denne i  

 CPR  

 med advis til ministerialbogsføreren.
4. Hvad kan tages som mellemnavn? 4.1. Indledning Et mellemnavn står hverken forrest eller bagerst i navnerækken  

 og er som hovedregel et navn med efternavnskarakter.
 Der kræves ikke et mellemnavn.
 Man kan have flere mellemnavne, og et mellemnavn bortfalder  

 derfor ikke automatisk, hvis man tager et nyt mellemnavn.
 Et mellemnavn bortfalder dog, hvis man tager navnet som efternavn,  

 jf. navnelovens § 11, stk. 4, 2. pkt.
 Ønsker Jens Hald Jensen at få Hald som efternavn, bortfalder  

 Hald som mellemnavn.
 Dette udelukker dog ikke, at Jens Hald på et senere tidspunkt  

 kan genantage Hald som tidligere båret mellemnavn, således at han kommer til  

 at  

 hedde Jens Hald Hald.
 Reglerne om mellemnavne findes i navnelovens Kapitel 2.
4.1.1. Adresseringsmellemnavn Efter den tidligere navnelovgivning var det kun muligt ved  

 ægteskab at få sin ægtefælles efternavn som efternavn.
Da mange ægtepar  

 ønskede  

 at kunne kombinere deres navne på anden måde, blev der efter reglerne i  

 CPR-lovgivningen fastsat mulighed for at bruge en række navne som et såkaldt  

 adresseringsmellemnavn.
Ved et adresseringsmellemnavn forstås et navn, der i CPR er  

 registreret umiddelbart foran personens efternavn i adresseringsnavnet, og  

 som  

 kan benyttes af offentlige myndigheder og private.
Da  

 adresseringsmellemnavnet  

 ikke er erhvervet i medfør af navneloven, har personen, der anvender navnet,  

 ikke opnået ret til navnet som et egentligt navn, og navnet kan derfor f.eks.  

 ikke gives videre af personen til andre.
 Som adresseringsmellemnavn kunne efter nærmere betingelser  

 erhverves ægtefællens efternavn, ægtefællens mellemnavn, ansøgerens eget  

 efternavn eller et tidligere ført giftenavn.
Med ikrafttrædelse af den gældende navnelov pr. 1. april 2006  

 blev reglerne om adresseringsmellemnavne ophævet, idet mulighederne for  

 erhvervelse af mellemnavne er liberaliseret med loven.
Man kan f.eks. tage  

 sin  

 ægtefælles/samlevers mellem- eller efternavn som mellemnavn, jf. navnelovens  

 §  

 11, stk. 1, nr. 2 og 7.
Efter overgangsbestemmelsen i navnelovens § 30, stk. 3, kan  

 eksisterende adresseringsmellemnavne forblive registreret som sådan i CPR,  

 indtil den registrerede ændrer mellem- eller efternavn eller anmoder om, at  

 det  

 slettes.
Herved sikres, at den registrerede kan bevare et  

 adresseringsmellemnavn,  

 som den pågældende ikke kan få efter navnelovens regler om mellemnavne.
4.2. Tidligere båret mellemnavn Navneloven § 11.  

  

 Som mellemnavn kan tages:
 1) Et navn, der tidligere har været ansøgerens  

 mellemnavn.
 En person kan altid få et mellemnavn, som den pågældende  

 tidligere har båret, uanset om navnet er et beskyttet efternavn.
Dette gælder også for mellemnavne, der tidligere er erhvervet  

 med samtykke.
Der stilles ikke krav om fornyet samtykke.
Bestemmelsen giver ikke mulighed for som mellemnavn at tage et  

 adresseringsmellemnavn, som ansøgeren har benyttet i henhold til de tidligere  

 regler i CPR-lovgivningen herom.
Om adresseringsmellemnavne se ovenfor afsnit  

 4.1.
 Man kan alene genantage et tidligere mellemnavn, hvis det kan  

 antages, at navnet har været båret som mellemnavn med rette.
Ministerialbogsføreren/personregisterføreren skal ved en  

 ansøgning om genantagelse af et mellemnavn undersøge, om personen tidligere  

 har  

 båret navnet.
Dette gøres f.eks. ved at undersøge ministerialbogen, eller se  

 fødsels- og dåbsattest, fødsels- og navneattest eller lignende.  

 Ministerialbogsføreren/personregisterføreren  

 bør ved denne undersøgelse være opmærksom på, om navnet kan antages at have  

 været båret med rette.
 Udgangspunktet er, at et i ministerialbogen anført mellemnavn,  

 har været båret med rette, medmindre sagens oplysninger konkret giver  

 ministerialbogsføreren/personregisterføreren anledning til at tro andet,  

 f.eks.  

 hvis det af sagen fremgår, at det ønskede navn er blevet ændret ved  

 tvangsrettelse.
Ministerialbogsføreren/personregisterføreren bør endvidere være  

 opmærksom på, om et mellemnavn virkelig er et mellemnavn eller rettere er et  

 fornavn.
Mange personer bærer flere fornavne, og bærer som andet eller tredje  

 fornavn et navn, som også bæres som andet eller tredje fornavn af andre i  

 slægten.
En del af disse personer tror fejlagtigt, at det pågældende navn er  

 et  

 mellemnavn, måske fordi det bæres af flere i slægten, men ofte vil der alene  

 være tale om et fornavn, som derfor ikke kan erhverves som mellemnavn efter §  

 11, stk. 1, nr. 1.
Ministerialbogsføreren/personregisterføreren bør spørge  

 ansøgeren om, hvordan navnet er erhvervet.
Såfremt der efter en nærmere  

 undersøgelse stadig er tvivl om, hvorvidt navnet er et fornavn, kan  

 ministerialbogsføreren/personregisterføreren rette henvendelse til statsamtet  

 for så vidt angår det navneretlige.
Såfremt det vurderes, at der bør ske en  

 rettelse af registreringen i ministerialbogen, kan denne dog ikke  

 gennemføres,  

 forinden spørgsmålet har været forelagt for Kirkeministeriet.
 Et sådant fornavn vil dog kunne erhverves som mellemnavn efter  

 § 11, stk. 1, nr. 4, se afsnit 4.5.
 Ministerialbogsføreren/personregisterføreren registrerer  

 navneændringen og henviser i anmærkningsrubrikken til navnelovens § 11, stk.  

 1,  

 nr. 1. I statistikfeltet markeres afgørelseskode 10, se afsnit 7.
4.3. Det, der kan tages som efternavn, kan tages som  

 mellemnavn Navneloven § 11. Som mellemnavn kan tages:
 .
 2) Et navn, som den pågældende kan tage som efternavn.
 Af navnelovens § 11, stk. 1, nr. 2, fremgår, at det, der kan  

 tages som efternavn, også kan tages som mellemnavn, se afsnit 3.
Det betyder f.eks., at en person, der som efternavn efter  

 navnelovens § 7, stk. 1, nr. 1, se afsnit 3.12.1. kan tage et dansk  

 patronymnavn, f.eks.
Petersdatter, kan vælge at få dette navn som mellemnavn,  

 eller at en person, der efter navnelovens § 4, stk. 1, nr. 2, kan få sin  

 bedsteforælders efternavn som efternavn, kan vælge at få bedsteforælderens  

 efternavn som mellemnavn.
 Kan man erhverve et navn som efternavn efter navnelovens  

 kapitel 1, se afsnit 3, kan man altså vælge at bære navnet som mellemnavn.
 Kompetencen mellem ministerialbogsføreren/personregisterføreren  

 og statsamtet følger kompetencen for efternavnssagerne, jf. § 16, stk. 3, nr.  

 2. Det vil sige, at ønsker ansøgeren et navn som mellemnavn, som - hvis det  

 skulle gives som efternavn - skulle behandles af statsamtet, skal statsamtet  

 også behandle ansøgningen om at erhverve navnet som mellemnavn.
 Vil en person således have et udenlandsk patronymnavn som  

 mellemnavn, f.eks. et islandsk patronymnavn såsom Hjartadóttir eller et  

 muslimsk patronymnavn såsom Al Muhammed, skal  

 ministerialbogsføreren/personregisterføreren  

 videresende sagen til statsamtet, idet behandlingen af sager om disse navne  

 hører under statsamtets kompetence, jf. navnelovens § 16, stk. 3, nr. 1.
 Ministerialbogsføreren/personregisterføreren registrerer  

 navneændringen i ministerialbogen og henviser i anmærkningsrubrikken til  

 navnelovens § 11, stk. 1, nr. 2. I statistikfeltet markeres afgørelseskode  

 10,  

 se afsnit 7.
 Hvis sagen hører under statsamtets kompetence, og statsamtet  

 imødekommer ansøgningen, registrerer statsamtet navneændringen i CPR med  

 advis  

 til ministerialbogsføreren.
4.4. Mellemnavn på grund af slægtsmæssig tilknytning Navneloven § 11.  

  

 Som mellemnavn kan tages:
 ..
 3) Et navn, der bæres eller har været båret som mellemnavn  

 af ansøgerens forældre, bedsteforældre, oldeforældre eller tipoldeforældre.
 ..
 Stk. 2.  

  

 Et mellemnavn kan ikke tages i medfør af  

 stk. 1, nr. 7, hvis det navn, der ønskes, er et patronymnavn, jf. § 7, stk.  

 1, nr. 1 eller 2. Et mellemnavn kan heller ikke tages i medfør af stk. 1, nr.  

 3 og 5-7, hvis det navn, der ønskes, er et mellemnavn taget på grundlag af et  

 patronymnavn, jf. § 7, stk. 1, nr. 1 eller 2. Et mellemnavn kan endvidere  

 ikke tages i medfør af stk. 1, nr. 1, 3 og 5-7, hvis det navn, der ønskes, er  

 et mellemnavn taget i medfør af stk. 1, nr. 4.
 Efter denne bestemmelse kan en person som udgangspunkt som  

 mellemnavn få et navn, der bæres eller har været båret som mellemnavn af  

 vedkommendes forældre, bedsteforældre, oldeforældre eller tipoldeforældre,  

 uanset  

 om navnet er beskyttet som efternavn.
 Hvis personen ønsker en af de nævnte slægtsmedlemmers efternavn  

 som mellemnavn, kan dette gives efter navnelovens § 11, stk. 1, nr. 2, se  

 ovenfor afsnit 4.3.
 Bestemmelsen gælder også for navne, som bæres eller har været  

 båret af familiemedlemmer på grund af ægteskab/samliv, og navne, som er  

 erhvervet som nydannede mellemnavne.
 Der kræves ikke samtykke fra de pågældende familiemedlemmer.
 Bestemmelsen gælder ikke for patronymnavne, det pågældende  

 familiemedlem har taget efter navnelovens § 7, stk. 1, nr. 1 eller 2. Det vil  

 sige, at Susanne Jensen ikke kan få sin farfars mellemnavn, Jakobssøn, hvis  

 dette er givet som patronymnavn efter navnelovens § 11, stk. 1, nr. 2, jf. §  

 7,  

 stk. 1, nr. 1. Dette betyder modsætningsvist, at et patronymnavn givet efter  

 et  

 andet lands navnelovgivning godt vil kunne gives videre.
Bestemmelsen gælder heller ikke for mellemnavne bestående af et  

 godkendt fornavn, som det pågældende familiemedlem har taget efter  

 navnelovens  

 § 11, stk. 1, nr. 4. Det vil sige, at Susanne Jensen ikke kan få sin farmors  

 mellemnavn Steen, hvis farmoren har fået dette efter navnelovens § 11, stk.  

 1,  

 nr. 4. Dette skyldes, at der ved navnelovens § 4, stk. 3, er lukket for, at  

 sådanne mellemnavne erhvervet efter § 11, stk. 1, nr. 4, kan tages som  

 efternavne.
Ansøgeren kan dog selv efter navnelovens § 11, stk. 1, nr. 4,  

 tage  

 et sådant godkendt fornavn som mellemnavn, se afsnit 4.5.
Når en ansøger ønsker et mellemnavn på grund af slægtsmæssig  

 tilknytning, skal ministerialbogsføreren/personregisterføreren undersøge, om  

 navnet bæres eller har været båret af slægtsmedlemmet som mellemnavn, og om  

 slægtskabet er dokumenteret.
Kan slægtskabet ikke dokumenteres ud fra de  

 oplysninger, ministerialbogsføreren/personregisterføreren allerede har, kan  

 ministerialbogsføreren/personregisterføreren bede ansøgeren om at fremlægge  

 den  

 nødvendige dokumentation i form af fødsels- og dåbsattester eller fødsels- og  

 navneattest for alle led.
Om udenlandske attester, se afsnit 2.2.1.
Ministerialbogsføreren/personregisterføreren bør i disse sager  

 være opmærksom på, om det ønskede navn virkelig har været båret som  

 mellemnavn,  

 eller om det har været båret som fornavn.
Mange personer bærer flere fornavne  

 og bærer som andet eller tredje fornavn et navn, som også bæres som andet  

 eller  

 tredje fornavn af andre i slægten.
En del af disse personer tror fejlagtigt,  

 at  

 det pågældende navn er et mellemnavn, måske fordi det bæres af flere i  

 slægten,  

 men ofte vil der alene være tale om et fornavn, som derfor ikke kan erhverves  

 som mellemnavn efter § 11, stk. 1, nr. 3.
Ministerialbogsføreren/personregisterføreren bør spørge  

 ansøgeren om, hvordan navnet er erhvervet.
Såfremt der efter en nærmere  

 undersøgelse stadig er tvivl om, hvorvidt navnet er et fornavn, kan  

 ministerialbogsføreren/personregisterføreren rette henvendelse til  

 statsamtet.
 Et sådant fornavn vil dog kunne erhverves som mellemnavn efter  

 § 11, stk. 1, nr. 4, se afsnit 4.5.
 Ved registreringen af navneændringen henvises i  

 anmærkningsrubrikken til navnelovens § 11, stk. 1, nr. 3, og i  

 statistikfeltet  

 markeres afgørelseskode 10, se afsnit 7.
4.5. Et godkendt fornavn som mellemnavn Navneloven § 11.  

  

 Som mellemnavn kan tages:
 4) Et navn, der kan tages som fornavn efter § 13, stk. 1,  

 uanset hvilket køn det pågældende navn betegner.
Efter denne bestemmelse kan man få et godkendt fornavn som  

 mellemnavn, uanset om det betegner det modsatte køn.
Tina Jensen kan altså få  

 Michael som mellemnavn efter denne bestemmelse.
Mange familier har gennem generationer for det ene køns  

 vedkommende anvendt det samme fornavn som andet eller tredje fornavn, f.eks.  

 har drengefornavnet Bjørn i nogle slægter været båret af flere  

 generationer af  

 mænd som andet fornavn.
Mange af disse slægter opfatter i dag navnet som et  

 mellemnavn og vil f.eks. gerne have, at også døtre skal kunne få navnet som  

 andet fornavn.
Hvis ikke det kan dokumenteres, at navnet er et mellemnavn,  

 kan  

 man ofte ikke give navnet til begge køn, da man ikke kan få et fornavn, der  

 betegner det modsatte køn, se afsnit 5.3.
 Med denne bestemmelse er det muligt at få sådanne godkendte  

 fornavne som mellemnavne, uanset hvilket køn, navnet betegner.
 Det er i den forbindelse vigtigt at bemærke sig, at et sådant  

 mellemnavn ikke kan erhverves som efternavn efter navnelovens § 4, stk. 1,  

 nr.  

 3, jf. navnelovens § 4, stk. 3, idet der ikke generelt ønskes en opblødning i  

 forskellen mellem fornavne og efternavne.
Ved en ansøgning om at få et godkendt fornavn som mellemnavn  

 skal ministerialbogsføreren/personregisterføreren alene undersøge, om navnet  

 er  

 et godkendt fornavn.
Dette kan bl.a. gøres ved at undersøge listerne om  

 godkendte fornavne, som findes på Familiestyrelsens hjemmeside:  

 www.familiestyrelsen.dk.
 Ved registreringen af navneændringen henvises i  

 anmærkningsrubrikken til navnelovens § 11, stk. 1, nr. 4, og i  

 statistikfeltet  

 markeres afgørelseskode 8, se afsnit 7.
4.6. Stedforælders mellemnavn Navneloven § 11.  

  

 Som mellemnavn kan tages:
5) Et navn, der bæres som mellemnavn af ansøgerens mors  

 eller fars nuværende eller tidligere ægtefælle, når den pågældende stedfar  

 eller stedmor samtykker.
Med en ægtefælle sidestilles en samlever, såfremt  

 betingelserne i § 5, stk. 2, er opfyldt.
Navnebekendtgørelsen § 10.  

  

 Navneforandring til sted- eller plejeforælders mellem- og/eller efternavn  

 kræver sa  

 mtykke fra den pågældende  

 sted- eller plejeforælder, jf. navnelovens § 4, stk. 1, nr. 4 og 5, og § 11,  

 stk. 1, nr. 5 og 6.
 Stk. 2.  

  

 Samtykke  

 kræves dog ikke, hvis den pågældende sted- eller plejeforælder er afgået ved  

 døden, og den ansøgte navneændring må antages at stemme med afdødes ønske.  

 Til brug for vurderingen af, om en ansøgt navneændring må antages at stemme  

 med den afdødes ønske, skal ansøgeren fremlægge skriftlig erklæring herom fra  

 den afdødes nærmeste slægt.
 Man kan få sin nuværende eller tidligere stedforælders mellemnavn  

 som mellemnavn, uanset om navnet er et beskyttet efternavn, hvis den  

 pågældende  

 stedforælder samtykker heri.
 Bestemmelsen gælder ikke for patronymnavne, som den pågældende  

 stedforælder har taget efter navnelovens § 7, stk. 1, nr. 1 eller 2, jf.  

 navnelovens § 11, stk. 2. Susanne Jensen kan altså ikke få sin stedmors  

 mellemnavn, Olesdatter, hvis dette er givet efter navnelovens § 11, stk. 1,  

 nr.  

 2, jf. § 7, stk. 1, nr. 1.
 Ønsker ansøgeren stedforælderens efternavn som mellemnavn, kan  

 dette fås i medfør af navnelovens § 11, stk. 1, nr. 2, jf. § 4, stk. 1, nr.  

 4,  

 se afsnit 3.7. om kravene hertil.
 Om definitionen af en stedforælder og samtykkekravet, herunder  

 undtagelse herfra, henvises til afsnit 3.7.
 Er det et barn, der skal have sin stedforælders mellemnavn som  

 mellemnavn, skal ministerialbogsføreren/personregisterføreren være opmærksom  

 på  

 reglerne om samtykke/erklæring fra børn, forældremyndighedsindehaver(e) og  

 høring af en forælder, der ikke har del i forældremyndigheden, se herom  

 afsnit  

 6.
 Ved registreringen af navneændringen henvises i  

 anmærkningsrubrikken til navnelovens § 11, stk. 1, nr. 5, og i  

 statistikfeltet  

 markeres afgørelseskode 10, se afsnit 7.
4.7. Plejeforælders mellemnavn Navneloven § 11.  

  

 Som mellemnavn kan tages:
 ..
 6) Et navn, der bæres som mellemnavn af ansøgerens nuværende  

 eller tidligere plejemor eller plejefar, når den pågældende samtykker.
Navnebekendtgørelsen § 10.  

  

 Navneforandring til sted- eller plejeforælders mellem- og/eller efternavn  

 kræver sa  

 mtykke fra den pågældende  

 sted- eller plejeforælder, jf. navnelovens § 4, stk. 1, nr. 4 og 5, og § 11,  

 stk. 1, nr. 5 og 6.
Stk. 2.  

  

 Samtykke kræves dog ikke, hvis den pågældende sted- eller  

 plejeforælder er afgået ved døden, og den ansøgte navneændring må antages at  

 stemme med afdødes ønske.
Til brug for vurderingen af, om en ansøgt  

 navneændring må antages at stemme med den afdødes ønske, skal ansøgeren  

 fremlægge  

 skriftlig erklæring herom fra den afdødes nærmeste slægt.
 Man kan efter § 11, stk. 1, nr. 6, tage sin plejeforælders mellemnavn  

 som mellemnavn, uanset om det er et beskyttet efternavn, hvis plejeforælderen  

 samtykker heri.
 Bestemmelsen gælder ikke for patronymnavne, som den pågældende  

 plejeforælder har taget efter navnelovens § 7, stk. 1, nr. 1 eller 2, jf.  

 navnelovens § 11, stk. 2. Susanne Jensen kan altså ikke få sin plejemors  

 mellemnavn, Olesdatter, hvis dette er givet efter navnelovens § 11, stk. 1,  

 nr.  

 2, jf. § 7, stk. 1, nr. 1.
 Ønsker ansøgeren plejeforælderens efternavn som mellemnavn, kan  

 dette fås i medfør af navnelovens § 11, stk. 1, nr. 2, jf. § 4, stk. 1, nr.  

 5,  

 se afsnit 3.8. om kravene hertil.
 Om definitionen af en plejeforælder og samtykkekravet, herunder  

 undtagelse herfra, henvises til afsnit 3.8.
Er det et barn, der skal have sin plejeforælders mellemnavn som  

 mellemnavn, skal ministerialbogsføreren/personregisterføreren være opmærksom  

 på  

 reglerne om samtykke/erklæring fra børn, forældremyndighedsindehaver(e) og  

 høring af en forælder/forældre, der ikke har del i forældremyndigheden.
Se  

 herom afsnit 6.
 Ved registreringen af navneændringen henvises i  

 anmærkningsrubrikken til navnelovens § 11, stk. 1, nr. 6, og i  

 statistikfeltet  

 markeres afgørelseskode 10, se afsnit 7.
4.8. Ægtefælles eller samlevers mellem- eller  

 efternavn Navneloven § 11.  

  

 Som mellemnavn kan tages:
 ..
7) Et navn, som den pågældendes ægtefælle bærer som  

 mellemnavn eller efternavn, når ægtefællen samtykker.
Med en ægtefælle  

 sidestilles en samlever, såfremt betingelserne i § 5, stk. 2, er opfyldt.
 Stk. 2.  

  

 Et mellemnavn kan ikke tages i medfør af  

 stk. 1, nr. 7, hvis det navn, der ønskes, er et patronymnavn, jf. § 7, stk.  

 1, nr. 1 eller 2. Et mellemnavn kan heller ikke tages i medfør af stk. 1, nr.  

 3 og 5-7, hvis det navn, der ønskes, er et mellemnavn taget på grundlag af et  

 patronymnavn, jf. § 7, stk. 1, nr. 1 eller 2. Et mellemnavn kan endvidere  

 ikke tages i medfør af stk. 1, nr. 1, 3 og 5-7, hvis det navn, der ønskes, er  

 et mellemnavn taget i medfør af stk. 1, nr. 4.
 Efter § 11, stk. 1, nr. 7, kan man tage sin ægtefælles eller  

 samlevers mellem- og/eller efternavn som mellemnavn, hvis  

 ægtefællen/samleveren  

 samtykker deri.
 Bestemmelsen omfatter også  

  

 registrerede  

 partnere.
 Man kan efter denne bestemmelse tage sin ægtefælles eller  

 samlevers navn, uanset at ægtefællen/samleveren, der giver navnet videre, har  

 erhvervet navnet ved et tidligere ægteskab eller samliv.
 Bestemmelsen gælder ikke for patronymnavne erhvervet efter  

 navnelovens § 7, stk. 1, nr. 1 eller 2 (se afsnit 3.12.) eller på grundlag  

 heraf, jf. navnelovens § 11, stk. 2. Jens Gunnarsøn, der har erhvervet navnet  

 Gunnarsøn efter navnelovens § 7, stk. 1, nr. 1, og er gift med Susanne  

 Hansen,  

 kan altså ikke videregive Gunnarsøn som mellemnavn til Susanne Hansen efter  

 navnelovens § 11, stk. 2.
 Det er ikke et krav, at ægtefællerne/det samlevende par ved  

 navneændringen får fælles mellemnavn.
 Om definitionen af ugifte samlevende og kravet til samtykkets  

 afgivelse, se afsnit 3.11.
 Navneændringen registreres med henvisning i  

 anmærkningsrubrikken til navnelovens § 11, stk. 1, nr. 7, 1. pkt. for så vidt  

 angår gifte og navnelovens § 11, stk. 1, nr. 7, 2. pkt., for så vidt angår  

 ugifte samlevende.
 I statistikfeltet markeres afgørelseskode 6, hvis den ægtefælle  

 eller samlever, der videregiver navnet, har erhvervet navnet ved et tidligere  

 ægteskab eller samliv (altså det man tidligere kaldte et  

 giftenavn).
 Er der tale om erhvervelse af ægtefællens eller samleverens mellem-  

 og/eller efternavn, som ikke er erhvervet ved et tidligere ægteskab eller  

 samliv, markeres afgørelseskode 5 for gifte par og afgørelseskode 4 for  

 ugifte  

 samlevende.
4.9. Mellemnavn ved/efter adoption og efter ophævelse  

 af adoption Navneloven § 11.
Stk. 5.  

  

 Et adoptivbarn har ret til at tage et  

 mellemnavn såvel efter adoptantens eller adoptanternes slægt som efter sin  

 oprindelige slægt i medfør af bestemmelserne i dette kapitel.
Ved ophævelse  

 af et adoptivforhold bevarer adoptivbarnet retten til et mellemnavn, der er  

 erhvervet på grundlag af adoptionen.
 Af bestemmelsen følger, at et adoptivbarn ved og efter  

 adoptionen har ret til at tage et mellemnavn efter både  

 adoptanten/adoptanternes  

 slægt og den oprindelige (biologiske) slægt.
 Dette betyder, at adoptivbarnet i forhold til begge slægter i  

 navnemæssig henseende stilles, som var det adoptivbarnets oprindelige slægt.
 Det er statsamtet, der behandler sager om  

 navngivning/navneændring i forbindelse med gennemførelsen/anerkendelsen af  

 adoptionen, se dog afsnit 3.14.1.
 Efter gennemførelsen/anerkendelse af adoptionen følger kompetencen  

 til at behandle ansøgninger om navneændringer de almindelige  

 kompetenceregler, se  

 afsnit 3.14.2.
 Efter ophævelse af adoptionen bevarer adoptivbarnet retten til  

 at bære et mellemnavn, der er erhvervet på grundlag af adoptionen, jf. § 11,  

 stk. 5, 2. pkt.
 Om efternavne se afsnit 3.
 Afgørende er kun, om adoptivbarnet bærer eller har båret det  

 pågældende mellemnavn.
 Adoptivbarnet vil derimod ikke efter en ophævelse af adoptionen  

 kunne få mellemnavne efter adoptantens/adoptanternes slægt, som adoptivbarnet  

 ikke bærer eller har båret.
4.10. Bortkastelse af mellemnavn Navneloven § 11.
Stk. 4.  

  

 Et  

 mellemnavn kan bortkastes.
Et mellemnavn bortfalder, hvis det tages som  

 efternavn.
Af bestemmelsen fremgår, at et eller flere mellemnavne altid  

 kan bortkastes, også uden at der erhverves et nyt mellemnavn.
Dette skyldes,  

 at  

 der ikke er krav om, at man skal bære et mellemnavn.
Hvis man tager sit mellemnavn som efternavn, bortfalder  

 mellemnavnet.
Bestemmelsen forhindrer dog ikke, at en person efterfølgende  

 genantager sit tidligere mellemnavn.
 Ministerialbogsføreren/personregisterføreren registrerer  

 ændringen og henviser i anmærkningsrubrikken til navnelovens § 11, stk. 4. I  

 statistikfeltet markeres afgørelseskode 10, se afsnit 7.
5. Hvad kan tages som fornavn? 5.1. Indledning Navneloven § 12.  

  

 Enhver skal have mindst et fornavn.
 Et fornavn er sædvanligvis det navn, der står forrest i navnerækkefølgen,  

 og som personen kaldes og kendes under.
 Alle skal have et fornavn, jf. navnelovens § 12, stk. 1. Man  

 kan derfor kun bortkaste et fornavn, hvis man samtidig beholder eller tager  

 et  

 andet fornavn, jf. navnelovens § 15, se nærmere herom i afsnit 5.6.
 Man kan have flere fornavne og fornavne kan forbindes med  

 bindestreg.
5.2. Et barn skal have et fornavn inden 6 måneder  

 efter dets fødsel Navneloven § 12.  

  

 Enhver skal have mindst et fornavn.
 Stk. 2.  

  

 De eller den, der har forældremyndigheden over  

 et barn, skal senest 6 måneder efter barnets fødsel give barnet et fornavn,  

 som barnet er berettiget til efter §§ 13 og 14.
 § 26.
 Stk. 2.  

 Overtrædelse af § 12, stk. 2, straffes med bøde  

.
 Det fremgår af disse bestemmelser, at et barn skal have et  

 fornavn inden 6 måneder, og at undladelse af at navngive sit barn kan  

 straffes  

 med bøde.
 Navngivning sker som udgangspunkt ved  

 forældremyndighedsindehaverens/forældremyndighedsindehavernes  

 indgivelse af navneansøgning til  

 ministerialbogsføreren/personregisterføreren.  

 Hvis barnet skal navngives ved dåb, og  

 forældremyndighedsindehaveren/forældremyndighedsindehaverne  

 i den forbindelse har givet oplysninger, der er tilstrækkelige til at  

 navngive  

 barnet, behøves ikke ansøgningsskema.
 Om hvilke navne, der kan tages som fornavn, se afsnit 5.3. og  

 5.4.
 Hvis et barn ikke inden 5 måneder har fået tildelt et fornavn  

 af forældremyndighedsindehaveren/forældremyndighedsindehaverne, gør  

 ministerialbogsføreren/personregisterføreren  

 forældremyndighedsindehaveren/forældremyndighedsindehaverne  

 opmærksomme på, at de efter navnelovens § 12, stk. 1, har pligt til at give  

 barnet et fornavn inden 6 måneder, og at hvis de ikke gør dette, vil  

 ministerialbogsføreren/personregisterføreren videresende sagen til  

 statsamtet,  

 som herefter vil videresende sagen til politiet.
 Hvis forældremyndighedsindehaveren/forældremyndighedsindehaverne  

 herefter ikke har givet barnet et fornavn inden for de 6 måneder, sender  

 ministerialbogsføreren/personregisterføreren sagen til statsamtet og giver  

 samtidig meddelelse herom til  

 forældremyndighedsindehaveren/forældremyndighedsindehaverne.
 Hvis ministerialbogsføreren/personregisterføreren giver  

 meddelelsen/meddelelserne  

 til forældrene mundtligt, skal der gøres skriftligt notat herom.
 Statsamtet kontakter herefter  

 forældremyndighedsindehaveren/forældremyndighedsindehaverne og gør dem  

 opmærksom  

 på deres pligt til at give barnet et fornavn med angivelse af en rimelig  

 frist.  

 Reagerer forældrene ikke inden fristens udløb, sendes sagen videre til  

 politiet.
 Om forældremyndighedsindehavernes pligt til at give barnet et efternavn  

 se afsnit 3.2.
5.3. Godkendte fornavne Navneloven § 13.  

  

 Som fornavn kan tages et navn, der  

 er optaget på den liste, der er nævnt i § 14, stk. 1, eller som er godkendt  

 efter § 14, stk. 3.
Stk. 2.  

  

 Et fornavn må ikke betegne det modsatte køn i  

 forhold til den, der skal bære navnet.
Ministeren for familie- og  

 forbrugeranliggender kan fastsætte regler, der for transseksuelle personer  

 gør undtagelse fra bestemmelsen i 1. pkt.
 § 14.  

  

 Ministeren for familie- og  

 forbrugeranliggender offentliggør en liste over drenge- og pigenavne, der kan  

 tages uden godkendelse efter stk. 3.
 Stk. 2.  

  

 På den i stk. 1 nævnte liste optages navne, der  

 er eller har været almindeligt udbredt her i landet, samt navne, der er  

 godkendt efter stk. 3.
Stk. 3.  

  

 Efter ansøgning godkendes et navn, der 1) er et egentligt fornavn, 2) ikke er uegnet til at blive anvendt som fornavn her i  

 landet og 3) ikke er upassende eller kan vække anstød.
Stk. 4.  

  

 Ministeren for familie- og  

 forbrugeranliggender kan fastsætte nærmere regler om offentliggørelse og  

 udformning af den liste, der er nævnt i stk. 1, og om de forhold, der er  

 nævnt i stk. 2 og 3 Af bestemmelserne fremgår, at man som fornavn kan tage et navn,  

 som er på den af Familiestyrelsen offentliggjorte liste over godkendte  

 fornavne.
Listen findes på Familiestyrelsens hjemmeside:  

 www.familiestyrelsen.dk.  

 Listen er opdelt i drenge- og pigefornavne.
 Efter navnelovens § 13, stk. 2, er det en betingelse, at et  

 fornavn ikke må betegne det modsatte køn i forhold til den, der skal bære  

 navnet.
Ved en ansøgning om navngivning eller navneændring for så vidt  

 angår fornavne skal ministerialbogsføreren/personregisterføreren og  

 statsamtet  

 derfor undersøge, om det ansøgte navn er på listen eller ej, og om det er på  

 den del af listen, der svarer til ansøgerens køn.
Det bemærkes, at en række  

 navne, såsom Kim og Nikita, er opført på begge lister, da de er kønsneutrale.
 Om de særlige regler for transseksuelle se afsnit 5.5.
 Der gælder ikke forbud mod, at tillægge et barn et fornavn, som  

 bæres af ældre levende søskende.
Der gælder heller ikke et forbud mod at tillægge en person to  

 ens fornavne, f.eks.
Christina Christina.
 To godkendte fornavne kan sættes sammen med en bindestreg,  

 eksempelvis Anne-Sofie.
På listen over de godkendte fornavne vil der, udover de navne  

 som var på listen ved navnelovens ikrafttræden den 1. april 2006, løbende  

 blive  

 optaget navne, som er almindeligt udbredt, det vil sige navne, som bæres som  

 fornavn af mindst 25 personer af det samme køn, og navne, som godkendes som  

 nyt fornavn efter navnelovens § 14, stk. 3. Dette betyder, at det  

 ikke  

 længere vil være muligt efter omstændighederne konkret at godkende et fornavn  

 til én bestemt person.
Godkendes et nyt fornavn optages navnet på listen over  

 godkendte fornavne, og kan herefter tages af enhver.
 Om listens indhold og udarbejdelse henvises til  

 Familiestyrelsen.
 Hvis der ønskes et navn, som ikke findes på listen over  

 godkendte fornavne, skal ministerialbogsføreren/personregisterføreren sende  

 sagen til statsamtet, der behandler disse sager, se afsnit 5.4.
Ved registrering af navngivning og navngivning ved dåb kræves  

 som hidtil ikke henvisning til loven i anmærkningsrubrikken.
I  

 statistikfeltet  

 markeres afgørelseskode 10, se afsnit 7.
5.4. Ikke godkendte fornavne Navneloven § 14.  

  

 Ministeren for familie- og  

 forbrugeranliggender offentliggør en liste over drenge- og pigenavne, der kan  

 tages uden godkendelse efter stk. 3.
 Stk. 2.  

  

 På den i stk. 1 nævnte liste optages navne, der  

 er eller har været almindeligt udbredt her i landet, samt navne, der er  

 godkendt efter stk. 3.
Stk. 3.  

  

 Efter ansøgning godkendes et navn, der 1) er et egentligt fornavn, 2) ikke er uegnet til at blive anvendt som fornavn her i  

 landet og 3) ikke er upassende eller kan vække anstød.
 Stk. 4.  

  

 Ministeren for familie- og  

 forbrugeranliggender kan fastsætte nærmere regler om offentliggørelse og  

 udformning af den liste, der er nævnt i stk. 1, og om de forhold, der er  

 nævnt i stk. 2 og 3.
Navnebekendtgørelsen § 20.  

  

 Statsamtet forelægger for  

 Familiestyrelsen sager om godkendelse af nye efternavne, mellemnavne og  

 fornavne,  

 jf. navnelovens § 6, § 11, stk. 1, nr. 2, jf. § 6 og § 14, stk. 3, samt sager  

 om undtagelse fra kravet om, at et navn ikke må betegne det modsatte køn, jf.  

 § 13.
 Hvis der ønskes et fornavn, som ikke er på listen over  

 godkendte fornavne (eller kun er på det modsatte køns liste i forhold til  

 den,  

 der skal bære navnet), skal ministerialbogsføreren/personregisterføreren  

 sende  

 sagen til statsamtet, som har kompetencen til at behandle sagen.
 Da statsamtet skal forelægge sådanne sager for Familiestyrelsen,  

 bør ministerialbogsføreren hurtigst muligt kontakte statsamtet i sådanne  

 sager  

 og så tidligt som muligt oplyse forældrene om, at sagens behandling kan tage  

 lidt tid, da de har valgt et navn, som ikke er godkendt.
Statsamtet indleder sagsbehandlingen med via Danmarks Statistik  

 (hjemmeside: www.dst.dk) og/eller CPR at undersøge, hvor mange personer i  

 Danmark, der bærer det pågældende navn som fornavn.
Hvis der er 25 personer  

 eller mere af det samme køn, der bærer navnet, anføres dette i  

 forelæggelsesbrevet  

 til Familiestyrelsen.
Der vedlægges eventuelle udskrifter fra CPR.
 Er et navn almindeligt udbredt som fornavn (d.v.s. at navnet  

 bæres af 25 eller mere af det samme køn), skal Familiestyrelsen ikke tage  

 stilling til, om navnet opfylder betingelserne for at blive godkendt efter  

 navnelovens  

 § 14, stk. 3.
Er navnet ikke almindeligt udbredt, skal Familiestyrelsen tage  

 stilling til, om betingelserne for at godkende navnet efter navnelovens § 14,  

 stk. 3, er opfyldt.
Om betingelserne henvises til pkt. 4.1. i de almindelige  

 bemærkninger samt de specielle bemærkninger til § 14, stk. 3 i  

 navnelovsforslaget  

 (L 27) fra Folketingsåret 2004-05 (2. samling), som kan findes på www.ft.dk.
 Familiestyrelsen vurderer, om det ansøgte navn kan optages på  

 listen over godkendte fornavne og giver herefter meddelelse til statsamtet  

 om,  

 hvorvidt det ansøgte kan imødekommes eller ej.
 Imødekommes ansøgningen, indfører statsamtet, hvis der er tale  

 om en ændring, ændringen i CPR med advis til  

 ministerialbogsføreren/personregisterføreren.
 Hvis der er tale om ansøgning om et ikke godkendt fornavn  

  

 ved navngivning eller navngivning ved dåb  

  

 ,  

 tilbagesender statsamtet sagen til  

 ministerialbogsføreren/personregisterføreren, der registrerer navngivningen.
 Kan ansøgningen ikke imødekommes, udfærdiger statsamtet  

 afgørelse herom til ansøgeren med kopi til  

 ministerialbogsføreren/personregisterføreren  

 der, hvor ansøgningen er indgivet.
5.5. Særligt om transseksuelles fornavne Navneloven § 13.
Stk.  

 2.  

  

 Et fornavn må ikke betegne det modsatte køn i forhold til den, der  

 skal bære navnet.
Ministeren for familie- og forbrugeranliggender kan  

 fastsætte regler, der for transseksuelle personer gør undtagelse fra  

 bestemmelsen i 1. pkt.
Navnebekendtgørelsen § 13.  

  

 For personer,  

 som ikke har gennemgået et kønsskifte, men som af Rigshospitalets Sexologiske  

 Klinik vurderes at være transseksuelle, kan der gøres undtagelse fra kravet  

 om, at et navn ikke må betegne det modsatte køn, jf. navnelovens § 4, stk. 4,  

 § 7, stk. 2 og § 13, stk. 2.
 Stk.  

 2.  

  

 Hvis vurderingen fra Rigshospitalets  

 Sexologiske Klinik giver anledning til tvivl om, hvorvidt en person er  

 transseksuel, kan der indhentes supplerende udtalelse fra Retslægerådet.
 Stk.  

 3.  

  

 Sager om undtagelse fra kravet  

 om, at et navn ikke må betegne det modsatte køn, jf. stk. 1, behandles af  

 statsamtet.
 § 20.  

  

 Statsamtet forelægger for Familiestyrelsen sager om godkendelse af nye  

 efternavne, mellemnavne og fornavne, jf. navnelovens § 6, § 11, stk. 1, nr.  

 2, jf. § 6 og § 14, stk. 3, samt sager om undtagelse fra kravet om, at et  

 navn  

 ikke må betegne det modsatte køn, jf. § 13.
 Af bestemmelserne fremgår, at der efter helt særlige  

 betingelser, for så vidt angår transseksuelle, kan undtages fra kravet om, at  

 et fornavn skal være kønskorrekt i forhold til den, der skal bære navnet.  

 Bestemmelsen  

 regulerer således kun navneændringer for personer, der ikke har gennemført et  

 egentlig kønsskifte.
 Det er statsamtet, der behandler disse sager, hvorfor  

 ministerialbogsføreren/personregisterføreren skal sende sagen dertil.
 Med sagen sendes skriftligt samtykke fra den pågældende til, at  

 sagen kan forelægges for Sexologisk Klinik og Retslægerådet.
 Statsamtet sikrer, at de fornødne oplysninger og samtykker er  

 på sagen og forelægger herefter sagen for Familiestyrelsen.
 Familiestyrelsen behandler sagen og giver statsamtet meddelelse  

 om, hvorvidt ansøgningen kan imødekommes eller ej.
 Imødekommes ansøgningen, indfører statsamtet ændringen i CPR  

 med advis til ministerialbogsføreren/personregisterføreren.
 Kan ansøgningen ikke imødekommes, udfærdiger statsamtet  

 afgørelse herom til ansøgeren med kopi til  

 ministerialbogsføreren/personregisterføreren  

 der, hvor ansøgningen er indgivet.
5.6. Bortkastelse af fornavn Navneloven § 15.  

  

 Et fornavn kan bortkastes, såfremt den  

 pågældende beholder eller tager et andet fornavn.
Navnebekendtgørelsen § 14.  

  

 Piger og kvinder, der efter den tidligere  

 navnelovgivning har fået tilladelse til som yderligere fornavn at bære et  

 navn, der betegner det modsatte køn, eller et patronymnavn, kan kun bortkaste  

 det første fornavn, hvis den pågældende samtidig beholder eller tager et  

 andet første fornavn, der opfylder betingelserne i navnelovens § 13.
 Man kan bortkaste et fornavn, hvis man samtidig tager eller  

 beholder et andet fornavn, jf. § 15. Man skal altså have mindst et fornavn.
Ved sager om bortkastelse af fornavne, skal  

 ministerialbogsføreren/personregisterføreren og statsamtet være opmærksom på,  

 at en del piger og kvinder efter den tidligere navnelovgivning har fået lov  

 til  

 som andet eller senere fornavn at bære et kønsukorrekt fornavn.
Dette har  

 været  

 tilladt efter muslimsk navneskik således at en muslimsk pige har fået lov til  

 som andet eller senere fornavn at bære farens fornavn, f.eks.
Muhammed foran  

 Fatima.
Det har også været tilladt for nogle piger og kvinder som andet  

 eller senere fornavn at bære et patronymnavn, f.eks.
Jespersdatter foran  

 Sidsel.
 Efter navnebekendtgørelsens § 14 kan disse piger og kvinder  

 ikke bortkaste deres første fornavn uden at tage et nyt første fornavn, hvis  

 de  

 derved kommer til at bære et kønsukorrekt fornavn som 1. fornavn.
 Det vil ikke altid af ministerialbogen fremgå, at det andet  

 eller senere fornavn er givet med særlig tilladelse og med den betingelse, at  

 navnet ikke kan bæres som første fornavn.  

 Ministerialbogsføreren/personregisterføreren  

 bør derfor altid i sager, hvor en pige eller kvinde ønsker at bortkaste sit  

 første fornavn uden herefter at bære eller samtidig at tage et nyt godkendt  

 fornavn som første fornavn, og hvor den pågældende bærer et patronymnavn  

 eller  

 et drengefornavn som andet eller senere fornavn, undersøge, om dette navn er  

 givet ved en tilladelse som nævnt ovenfor.
 Kan det ønskede navn bortkastes, henvises der i anmærkningsrubrikken  

 til navnelovens § 15 og i statistikfeltet markeres afgørelseskode 10, se  

 afsnit  

 7.
6. Samtykke, erklæring og høring 6.1. Generelt For en række navnesager gælder, at myndigheden, forinden  

 navneændringen foretages, skal sørge for, at der er indhentet et samtykke  

 eller  

 en erklæring fra de berørte parter.
I andre sager er det nødvendigt at  

 foretage  

 en høring af eller afholde en samtale med de berørte parter, f.eks. i sager  

 om  

 navneændring for et barn.
 Samtykke afgives ved, at personen, der skal samtykke,  

 underskriver ansøgningsskemaet om ændring af navn, eksempelvis samlever eller  

 ægtefælle/registreret partner og børn, se særligt om børn nedenfor under  

 afsnit  

 6.2, mens samtykkeerklæring fra samtlige bærere af et navn og  

 samlivserklæring  

 afgives på en særlig blanket, godkendt af Familiestyrelsen.
I helt særlige tilfælde kan samtykke dog afgives mundtligt,  

 eksempelvis hvis en forældremyndighedsindehaver er stærkt ordblind.
I disse  

 helt særlige tilfælde kan samtykket afgives mundtligt ved personligt  

 fremmøde.
 Samtykke kan således aldrig afgives telefonisk.
6.2. Børn 6.2.1. Samtykke fra forældremyndighedsindehaver Navnebekendtgørelsen § 5.  

  

 Ved ansøgning om  

 navngivning af eller navneændring for et barn kræves samtykke fra  

 forældremyndighedsindehaveren eller, hvis der er fælles forældremyndighed,  

 fra forældremyndighedsindehaverne.
 Stk.  

 2.  

  

 Samtykke gives ved, at  

 forældremyndighedsindehaveren/forældremyndighedsindehaverne  

 underskriver ansøgningsskemaet.
 Som det fremgår af bestemmelsen, er det en betingelse for at  

 foretage navneændring for et barn, at forældremyndighedsindehaveren   

 eller  

 hvor der er fælles forældremyndighed, forældremyndighedsindehaverne   

 samtykker  

 i det ansøgte.
 Som udgangspunkt skal samtykket afgives skriftligt på ansøgningsskemaet  

 om ændring af navn.
 Det kan være nødvendigt at undersøge nærmere, hvem der har  

 forældremyndigheden over barnet.
 For børn født i Danmark og børn, der er kommet til Danmark i 2.  

 halvår af 2004 og frem, findes oplysningerne i CPR.
 For børn født i Danmark før 2. halvår af 2004 bør myndigheden,  

 hvis der er tvivl om, hvem der har forældremyndigheden, anmode ansøgeren om  

 at  

 vedlægge dokumentation for forældremyndigheden.
 For børn født i udlandet bør myndigheden indhente dokumentation  

 for forældremyndigheden, og såfremt der er tvivl om, hvem der efter dette  

 dokument har forældremyndigheden, forelægge sagen for statsamtet.
6.2.2. Høring af en forælder uden del i  

 forældremyndigheden Navneloven § 23.  

  

 Hvis et barn bærer samme mellem-  

 eller efternavn som en forælder, der ikke har del i forældremyndigheden over  

 barnet, skal der, inden der træffes afgørelse om ændring af det pågældende  

 navn, indhentes en erklæring fra den nævnte forælder.
Dette gælder også, hvis  

 barnet bærer den pågældende forælders fornavn som mellem- eller efternavn.
 Stk. 2.  

  

 Høringspligten i stk. 1 gælder ikke, hvis  

 indhentelse af den i stk.1 nævnte erklæring skønnes at kunne være til  

 væsentlig skade for barnet eller at ville medføre en uforholdsmæssig  

 forsinkelse  

 af sagen.
 Stk. 3.  

  

 Ændring af et barns mellem- eller  

 efternavn kan afslås, hvis hensynet til barnet eller den forælder, der har  

 afgivet en erklæring i medfør af stk. 1, afgørende taler imod den ønskede  

 navneændring.
 Bestemmelsen, der er ny i forhold til den tidligere navnelov,  

 er indført for at sikre, at Danmark lever op til sine forpligtelser i henhold  

 til FNs Menneskerettighedskonvention artikel 8, stk. 1.
 Konventionens artikel 8, stk. 1 sikrer, at barnets ret til at  

 bevare sin identitet, herunder navn, skal respekteres.
Som  

  

 hovedregel  

  

 skal  

 der indhentes en erklæring, hvis barnet bærer samme mellem- eller efternavn  

 som  

 den af forældrene, der ikke har del i forældremyndigheden, eller barnet bærer  

 forælderens fornavn som mellem- eller efternavn.
Der skal også indhentes en  

 erklæring, hvis barnet som mellemnavn bærer forælderens efternavn.
 Eksempelvis skal der indhentes en erklæring fra barnets far,  

 Kim Jensen, hvis barnets navn søges ændret fra Pia Kim Jensen til Pia Jensen.
 Høring kan  

  

 undlades  

  

 i det tilfælde, hvor barnet aldrig har båret den pågældende forælders mellem-  

 eller efternavn og i det tilfælde, hvor barnet har båret f.eks. en fars  

 efternavn, men hvor dette efterfølgende er ændret, og hvor der på ny bliver  

 tale om at ændre barnets navn.
 Der skal efter navnelovens § 23, stk. 2  

  

 ikke indhentes  

  

 erklæring fra den forælder, der er uden del i  

 forældremyndigheden, hvis det må antages at være til væsentlig skade for  

 barnet  

 eller at ville medføre en uforholdsmæssig forsinkelse af sagen.
 Hvornår indhentelse af en erklæring må antages at være til  

 væsentlig skade for et barn eller at medføre en uforholdsmæssig forsinkelse  

 af  

 sagen beror på en konkret vurdering i hvert enkelt tilfælde.
 For så vidt angår muligheden for at undlade at indhente en  

 erklæring, hvis dette vil medføre en  

  

 uforholdsmæssig  

 forsinkelse  

  

 af sagen, bør myndigheden udøve rimelige bestræbelser på at  

 finde den pågældende forælder og altid undersøge, om ansøgeren (typisk den  

 anden af forældrene) har nyere kontaktoplysninger.
 Oplyses det eksempelvis, at forælderen uden del i  

 forældremyndigheden er bosat i udlandet, og reagerer forælderen ikke på  

 myndighedens henvendelse, bør myndigheden overveje, hvorvidt erklæringen  

 eventuelt kan indhentes via den danske repræsentation i landet.
 Muligheden for at undlade at indhente erklæring, idet det  

 skønnes at ville være til  

  

 væsentlig skade  

 for barnet,  

  

 må administreres med stor forsigtighed, da oplysningerne herom  

 normalt stammer fra den forælder, der har forældremyndigheden.
 Oplysninger om, at forholdet til den anden forælder er  

 konfliktfyldt, eller at man ikke ønsker, at den anden af forælderene gøres  

 bekendt med ansøgningen om navneændring, er ikke legitime grunde til at  

 undlade  

 at indhente en erklæring.
 Hvis den forælder, der ikke har del i forældremyndigheden,  

  

 protesterer  

  

 imod navneændringen, skal  

 myndigheden, jf. navnelovens § 23, stk. 3 foretage en nærmere undersøgelse af  

 de faktiske omstændigheder i sagen til brug for vurderingen af, hvorvidt  

 protesten  

 skal tillægges vægt.
Det bør således undersøges, om forælderen tidligere har haft  

 del i forældremyndigheden og om  og i bekræftende fald  hvor  

 længe forælderen  

 og barnet har boet sammen.
Søges der om ændring af barnets navn til stedfars  

 eller stedmors navn, bør det undersøges, hvor længe barnet har boet sammen  

 med  

 den pågældende stedforælder, og om der eventuelt er halvsøskende, der bærer  

 det  

 ansøgte navn.
Har den forælder, der ikke har del i forældremyndigheden, aldrig  

 eller kun i kort tid boet sammen med barnet, vil dette tale for at gennemføre  

 navneændringen på trods af forælderens protest, medmindre der ved samvær har  

 været en nær tilknytning mellem forælderen og barnet.
I disse tilfælde vil  

 der  

 ikke være behov for yderligere undersøgelser, idet den manglende kontakt i  

 almindelighed er en tilstrækkelig tungtvejende grund til at tilsidesætte en  

 protest.
Har forælderen derimod igennem længere tid boet sammen med  

 barnet og eventuelt også haft del i forældremyndigheden, skal hensynet til  

 denne tillægges vægt.
Det samme gælder, hvis der eksempelvis ved samvær har  

 været en lignende nær kontakt mellem forælderen og barnet.
I disse tilfælde må myndigheden foretage en nærmere afvejning  

 mellem på den ene side hensynet til den protesterende forælder og på den  

 anden  

 side barnet og forældremyndighedsindehaveren.
Her kan det være nødvendigt  

 nærmere at undersøge baggrunden for den ønskede navneændring og baggrunden  

 for  

 protesten.
Hvis myndigheden agter at  

  

 tilsidesætte  

  

 en protest mod en navneændring, kan forælderen, der er uden del i  

 forældremyndigheden, klage over afgørelsen til Familiestyrelsen.
En klage  

 sendes til den myndighed, der har truffet afgørelsen, der videresender klagen  

 til Familiestyrelsen.
 En sådan klage har opsættende virkning, d.v.s. at  

 navneændringen ikke kan gennemføres, så længe Familiestyrelsen behandler  

 klagen,  

 jf. navnebekendtgørelsens § 9.
Det bemærkes, at såfremt myndigheden vurderer, at der bør  

 lægges afgørende vægt på protesten fra den af forældrene, der er uden del i  

 forældremyndigheden, og at man derfor giver et afslag på ansøgning om  

 navneændring for barnet, kan ansøgeren (forældremyndighedsindehaveren)  

 ligeledes klage over afgørelsen til Familiestyrelsen.
I dette tilfælde gælder  

 ingen klagefrist.
6.2.3. Børn over 12 år Navneloven § 22.  

  

 Ændring  

 af et barns navn kræver samtykke fra barnet, hvis det er fyldt 12 år.
 ..
 Stk. 3. Hvis særlige grunde taler for det, kan  

 navneændring ske med statsamtets tilladelse, selv om samtykke efter stk.1  

 ikke foreligger.
Navnebekendtgørelsen § 6.  

  

 Samtykke  

 for et barn, der er fyldt 12 år, jf. navnelovens § 22, stk. 1, skal gives  

 skriftligt eller mundtligt efter myndighedens bestemmelse i hvert enkelt  

 tilfælde.
Bestemmer myndigheden, at samtykket skal gives mundtligt,  

 udfærdiger  

 myndigheden en erklæring om, at samtykket er givet.
 I sådanne tilfælde skal myndigheden udfærdige en erklæring  

 eller et notat  gerne i anmærkningsrubrikken - om, at samtykket er  

 afgivet.
Myndigheden skal endvidere udfærdige et notat om samtalen med  

 barnet.
Se nærmere om notatpligt ved samtale med et barn, afsnit 6.2.5.
 Hvis særlige grunde taler for det, kan en navneændring tillades,  

 uden at barnet har afgivet samtykke, jf. navnelovens § 22, stk. 3.
 Bestemmelsen i navnelovens § 22, stk.3 skal administreres  

 forsigtigt og bør som udgangspunkt kun anvendes i tilfælde, hvor barnet på  

 grund af eksempelvis et mentalt handikap er ude af stand til at give  

 samtykke,  

 eller hvis navneændringen sker i forbindelse med en adoption, og der efter  

 adoptionsloven fritages for at indhente samtykke fra barnet til adoptionen.
 Ministerialbogsføreren/personregisterføreren kan i de tilfælde,  

 hvor barnet protesterer imod navneændringen, eller hvor samtykke fra barnet  

 ikke indhentes, kun tillade navneændringen efter at have forelagt sagen for  

 statsamtet, jf. bekendtgørelsens § 7.
 Ved forelæggelse af sagen skal det af forelæggelsesbrevet til  

 statsamtet fremgå, hvilke særlige grunde,  

 ministerialbogsføreren/personregisterføreren  

 skønner, taler mod indhentelse af samtykke.
6.2.4. Børn under 12 år Navneloven § 22.
stk.2.  

  

 Er barnet under 12 år, skal der foreligge oplysning om  

 dets holdning til den påtænkte navneændring, i det omfang barnets modenhed og  

 sagens omstændigheder tilsiger det.
Ved afgørelsen skal der i videst muligt  

 omfang tages hensyn til barnets holdning til den påtænkte navneændring.
Navnebekendtgørelsen § 8.  

  

 Ved ansøgning om navneændring for et barn under 12 år, jf. navnelovens § 22,  

 stk. 2, skal oplysning om barnets holdning til den påtænkte navneændring  

 tilvejebringes på en måde, der er afpasset barnets modenhed og sagens  

 omstændigheder.
 Stk. 2.  

  

 Myndigheden udfærdiger en  

 erklæring om barnets holdning.
 Efter navnelovens § 22, stk. 2, skal barnets holdning til en  

 navneændring, der vedrører barnet, inddrages, hvis barnets modenhed og sagens  

 omstændigheder tilsiger det.
 Myndigheden skal indhente oplysninger om barnets holdning på en  

 måde, der er afpasset barnets alder, modenhed og sagens omstændigheder.  

 Barnet  

 bør således være i stand til at forstå og udtale sig om den påtænkte  

 navneændring.
 Det må dog indledningsvis vurderes, om den påtænkte  

 navneændring kan lade sig gøre, idet barnet ikke uden grund bør indkaldes til  

 en samtale.
Som eksempel kan nævnes de sager, hvor en forælder uden del i  

 forældremyndigheden skal høres om en påtænkt navneændring.
Myndigheden bør i  

 disse sager høre denne forælder og vurdere sagens samlede omstændigheder, før  

 barnet indkaldes til en samtale.
 Hvis der eksempelvis søges om, at barnets første fornavn ændres  

 til et kønsukorrekt fornavn, skal barnet heller ikke inddrages, idet det  

 ansøgte ikke kan imødekommes.
Høringsreglen er således ikke ubetinget.
Det beror på en  

 konkret vurdering i hver enkelt sag, om barnet skal inddrages.
Det er  

 vigtigt,  

 at barnet ikke sættes i en situation, som det ikke kan overskue eller ikke  

 har  

 forudsætninger for at have en mening om.
Ved denne vurdering bør det indgå, om der er tale om en ændring  

 af barnets fornavn eller mellem-/efternavn, idet det må antages, at et barn  

 under 12 år har en stærkere tilknytning til sit fornavn end til mellem- og  

 efternavne, idet barnet identificerer sig med fornavnet.
Det må antages, at  

 et  

 barn allerede fra en tidlig alder kan forholde sig til, om det ønsker sit  

 fornavn ændret eller ej.
Generelt kan det antages, at drejer sagen sig om ændring af  

 barnets fornavn, kan man efter omstændighederne inddrage et barn helt ned til  

 6  

 år.
Drejer sagen sig om ændring af mellem- og/eller efternavn eller mere  

 tekniske ændringer af et fornavn, eksempelvis hvor Alexander ønskes ændret  

 til  

 Aleksander, kan man normalt inddrage et barn fra 7-8 års alderen.
 Ved afgørelsen bør der i videst muligt omfang tages hensyn til  

 barnets holdning til navneændringen.
 Hvis myndigheden vil høre barnet, bør barnet indkaldes til en  

 samtale.
6.2.5. Samtale med barnet og notatpligt Hvis myndigheden holder samtale med barnet om navneændringen,  

 skal myndigheden lave et notat om samtalen, jf. offentlighedslovens § 6.
Myndigheden bør afholde samtalen alene med barnet.
Hvis barnet  

 er utryg ved samtalen, kan barnet ledsages af en bisidder, der dog ikke må  

 være  

 forælderen/ansøgeren.
 Barnet skal orienteres om, at der laves et notat, og at  

 oplysninger der fremgår af notatet vil indgå i grundlaget for afgørelsen og  

 kan  

 videregives til ansøgeren (forælderen) og den anden af forældrene.
De oplysninger, der er relevante for myndighedens vurdering af,  

 om navneændringen kan gennemføres, skal fremgå af notatet, der så klart som  

 muligt bør beskrive barnets mening.
Det bør indeholde følgende oplysninger:
  

 	  

 barnets stillingtagen  

 til, at oplysningerne fra samtalen videregives til forældrene eller andre   

 	  

 tid og sted for  

 samtalen og de medvirkende   

 	  

 barnets syn på  

 navneændringen   

 	  

 en vurdering af  

 samtalen, herunder barnets modenhed og reaktioner Generelt kan det anføres, at oplysninger, der alene vedrører  

 barnets holdning til eksempelvis forældrene/stedforælderen, ikke har relevans  

 for afgørelsen, og derfor ikke bør fremgå af notatet.
 Hvis myndigheden skønner, at det vil være til skade for barnet,  

 at oplysninger fra samtalen, der fremgår af notatet, videregives til andre,  

 må  

 myndigheden foretage en afvejning af dels hensynet til barnet og dels  

 forældrenes interesse i at blive gjort bekendt med oplysningerne, for at  

 vurdere om oplysningerne kan undtages fra aktindsigt, jf. forvaltningslovens  

 §  

 15.
6.3. Samtykke fra ægtefælle For nærmere vejledning, se afsnit 3.11.
6.4. Erklæring fra ugifte samlevende For nærmere vejledning, se afsnit 3.11.
6.5. Samtykke fra stedfar eller stedmor For nærmere vejledning, se afsnit 3.7.
6.6. Samtykke fra plejefar og plejemor For nærmere vejledning, se afsnit 3.8.
6.7. Samtykke fra samtlige bærere For nærmere vejledning, se afsnit 3.10.
7. Registrering og statistik 7.1. Registrering For ministerialbogsføreren gælder som hidtil, at afgørelser om  

 navngivning og navneændring registreres i ministerialbogen.
 For nærmere vejledning om registrering henvises til  

 Kirkeministeriets regler om registrering.
 Det bemærkes dog, at der ved registrering af navngivning og  

 navngivning ved dåb af fornavne som hidtil ikke kræves lovhenvisning, ligesom  

 der ikke kræves lovhenvisning ved mellemnavn og efternavn, når barnet  

 tillægges  

 forældrenes mellem- og/eller efternavne.
7.2. Statistik Det fremgår af navneloven, at denne skal revideres i folketingsåret  

 2008-09.
 Til brug for en revision af loven er det nødvendigt, at  

 antallet af navneændringer og navngivninger kan dokumenteres.
 Det er derfor vigtigt, at myndigheden fører statistik over de  

 navngivninger og navneændringer, som myndigheden foretager.
 Det bemærkes, at ministerialbogsføreren i folkekirkens valg- og  

 døvemenigheder og i de anerkendte trossamfund ikke skal føre statistik.
 For tiden vil det heller ikke være muligt for  

  

 personregisterføreren  

  

 at føre  

 statistik.
Statsamterne  

  

 fører  

 statisk på navnesager som hidtil.
Statistikkoderne er ændret i forbindelse  

 med  

 den nuværende navnelov.
 For  

  

 ministerialbogsføreren  

 i Folkekirkens sognemenigheder  

  

 gælder, at statistikføring sker samtidig med, at sagen afsluttes i  

 ministerialbogen ved udfyldelse af et særligt statistikfelt.
Der kan ved udfyldelse af statistikfeltet vælges mellem 10 forskellige  

 statistikkoder.
De 10 koder er:
1)  

 	  

 Frit efternavn 2)  

 	  

 Mellemnavn som  

 efternavn 3)  

 	  

 Samtykke fra samtlige  

 bærere 4)  

 	  

 Samlevers eget  

 mellem- og/eller efternavn 5)  

 	  

 Ægtefælles eget  

 mellem- og/eller efternavn 6)  

 	  

 Ægtefælles/samlevers  

 giftemellemnavn/gifteefternavn 7)  

 	  

 Dansk patronymnavn 8)  

 	  

 Pige/drengefornavn som  

 mellemnavn 9)  

 	  

 Udenlandske navneskikke 10)  

 	  

 Andet I det følgende beskrives de enkelte koder nærmere.
Der henvises  

 i det hele til afsnittene 3, 4 og 5, idet der i hver af disse afsnit er  

 anført  

 hvilken kode, der knytter sig til de enkelte navneændringer.
 Kode 1 Frit efternavn  

  

 :  

 Et efternavn der tages fra listen over de frie efternavne (efternavne der her  

 i  

 landet bæres af flere end 2.000 personer).
 Kode 2 Mellemnavn som  

 efternavn:  

  

 Et efternavn der er eller har været ansøgerens mellemnavn.
 Kode 3 Samtykke fra  

 samtlige bærere:  

  

 Et efternavn der tages efter navnelovens § 4, stk. 1, nr.  

 7, dvs. hvor ansøger indhenter samtykke fra samtlige bærere.
 Kode 4 Samlevers eget  

 mellem- og/eller efternavn:  

  

 Samlevers mellem- og/eller efternavn, der ikke  

 er erhvervet på grundlag af ægteskab eller samliv som mellemnavn eller  

 efternavn.
 Kode 5 Ægtefælles eget  

 mellem- og/eller efternavn:  

  

 Ægtefælles mellem- og/eller efternavn, der ikke  

 er erhvervet på grundlag af ægteskab eller samliv som mellemnavn eller  

 efternavn.
 Kode 6  

 Ægtefælles/samlevers giftemellemnavn/gifteefternavn:  

  

 Ægtefælles/samlevers  

 mellem- og/eller efternavn erhvervet på grundlag af tidligere ægteskab eller  

 samliv som mellemnavn eller efternavn.
 Kode 7 Dansk  

 Patronymnavn:  

  

 Et efternavn som er en af forældrenes fornavn med tilføjelsen  

 søn eller datter, jf. navnelovens § 7, stk. 1, nr. 1.
 Kode 8  

 Pige/drengefornavn som mellemnavn:  

  

 Som mellemnavn kan tages et pige/drengefornavn  

 fra fornavnslisten, uanset hvilket køn det pågældende navn betegner, jf.  

 navnelovens  

 § 11, stk. 1, nr. 4.
 Kode 9 Udenlandske  

 navneskikke:  

  

 Efternavne med kønsbestemte endelser, jf. § 4, stk. 1, nr.  

 6, f.eks. islandske patronymnavne, jf. §  

 7, stk. 1, nr. 2, slægtsmedlems fornavn som efternavn, jf. § 7, stk. 1, nr.  

 3,  

 og anerkendelse af en udenlandsk navneændring, jf. § 24.
 Kode 10 Andet:  

  

 Opsamlingsbestemmelse der indeholder alle navneændringer, der ikke falder ind  

 under punkterne 1-9.
 Statistikfeltet kan alene udfyldes med én statistikkode.
 Hvis ministerialbogsføreren har behandlet en sag, der omhandler  

 flere forskellige navneændringer, kan statistikfeltet alene udfyldes for den  

 ene af de tilladte navneændringer.
Som  

  

 eksempel  

  

 kan  

 nævnes, at ministerialbogsføreren har imødekommet en ansøgning fra Susanne  

 Havgård Jensen om at hedde Anne Havgård, dvs. at ansøgeren nu bærer sit  

 mellemnavn som efternavn og et nyt fornavn.
I dette tilfælde kan  

 statistikfeltet udfyldes med statistikkoden 2 (mellemnavn som efternavn)  

 eller  

 statistikkoden 10 (andet).
 Det er i denne situation vigtigt, at ministerialbogsføreren  

 vurderer, hvilken statistikkode der bør prioriteres frem for en anden.
 Statistikkoderne 1-9 skal, i tilfælde, hvor disse kan  

 kombineres med statistikkode 10 (andet), altid prioriteres før statistikkode  

 10. I ovenfor nævnte eksempel bør ministerialbogsføreren således udfylde  

 statistikfeltet med koden 2 (mellemnavn som efternavn).
 Statistikkoderne 2, 3, 4, 5 og 6 skal altid prioriteres frem  

 for statistikkoderne 1, 7, 8, 9 og 10.
Som  

  

 eksempel  

  

 kan  

 nævnes, at hvis ministerialbogsføreren har imødekommet en ansøgning fra Peter  

 Sørensen om, at han fremover kan hedde Peter Egebjerg Thomsen.
Mellemnavnet  

 Egebjerg  

 er et mellemnavn, som Peters ægtefælle har fået fra sin tidligere ægtefælle  

 (statistikkode 6), og efternavnet Thomsen er et frit efternavn (statistikkode  

 1), skal ministerialbogsføreren udfylde statistikfeltet med kode 6.
8. Klage, aktindsigt, begrundelse, partshøring og  

 notatpligt 8.1. Generelt om forvaltnings-, offentligheds- og  

 persondataloven I den offentlige forvaltning gælder en række processuelle  

 regler, der giver borgerne forskellige rettigheder og pålægger myndigheden  

 visse pligter i forbindelse med dennes behandling af en sag.
Dette gælder  

 blandt andet retten til aktindsigt, partshøring, retten til en begrundet  

 afgørelse, myndighedens pligt til at vejlede og i visse tilfælde tage notat  

 til  

 sagen og klagevejledning.
 Disse regler findes blandt andet i forvaltningsloven.
Enkelte af bestemmelserne i denne lov samt offentlighedsloven  

 vil kortfattet blive gennemgået i det følgende.
Der henvises i øvrigt til de  

 ovenfor nævnte love.
 Endelig skal her kort nævnes persondataloven, hvorefter de  

 involverede i en navnesag har visse rettigheder i forbindelse med, at en  

 myndighed elektronisk behandler en sag, der vedrører disse.
 Rettighederne er blandt andet, at man har ret til indsigt i de  

 oplysninger, der edb-behandles om en selv, ret til at gøre indsigelse mod, at  

 oplysningerne edb-behandles og ret til at kræve berigtigelse, sletning eller  

 blokering af oplysninger, der er urigtige, vildledende eller på anden måde er  

 behandlet  

 på edb i strid med lovgivningen.
 Såfremt en person har søgt om navneændring ved indsendelse af  

 ansøgningsskema om ændring af navn og ansøgningsskema om navngivning af barn,  

 skal myndigheden ikke foretage sig noget selvstændigt i forhold til  

 persondataloven, idet ansøgningsskemaet indeholder en nærmere orientering til  

 ansøgeren.
 Hvis en navnesag derimod behandles uden, at ansøgeren har  

 indgivet en ansøgning, bør myndigheden vejlede om persondataloven og blandt  

 andet orientere ansøgeren, hvis sagen skal videresendes til en anden  

 myndighed.
 Såfremt ministerialbogsføreren/personregisterføreren i en  

 navnesag er i tvivl om de forvaltningsprocesuelle regler, kan statsamtet  

 kontaktes.
8.2. Aktindsigt Efter kapitel 4 i forvaltningsloven har en person, der er part  

 i en sag, i almindelighed ret til at blive gjort bekendt med alle sagens  

 dokumenter.
 Hvis en part i en navnesag ønsker aktindsigt, kan der ikke træffes  

 afgørelse i sagen, før parten er gjort bekendt med sagens akter og har haft  

 mulighed for at udtale sig.
 En anmodning om aktindsigt skal besvares inden 10 dage fra  

 modtagelse af anmodningen, og er dette ikke muligt, skal myndigheden  

 orientere  

 parten om, hvorfor det ikke er muligt at imødekomme ansøgningen inden for  

 denne  

 frist.
I kapitel 4 i forvaltningsloven er endvidere nævnt en række  

 undtagelser til retten til aktindsigt.
Her skal blot nævnes, at retten til  

 aktindsigt kan begrænses, hvis hensynet til, at parten gøres bekendt med  

 sagens  

 akter, bør vige for hensynet til den pågældende selv eller til andre private  

 eller offentlige interesser.
8.3. Partshøring Reglerne om partshøring i forvaltningsloven har til formål at  

 sikre, at en part i en sag får kendskab til de oplysninger, der danner  

 grundlag  

 for afgørelsen, og mulighed for at komme med bemærkninger hertil, inden der  

 træffes afgørelse i sagen.
Som eksempel kan nævnes en sag om ændring af et barns navn,  

 hvorefter den forælder, der ikke har del i forældremyndigheden, eventuelt  

 skal  

 høres efter navnelovens § 23. Såfremt  

 ministerialbogsføreren/personregisterføreren  

 i en sådan sag har inddraget den af forældrene, der ikke har del i  

 forældremyndigheden,  

 og denne forælder i sine bemærkninger til  

 ministerialbogsføreren/personregisterføreren  

 oplyser, at han/hun protesterer mod den påtænkte navneændring og samtidig  

 f.eks. oplyser, at han/hun siden samlivsophævelsen har haft en omfattende  

 kontakt til barnet, vil sådanne oplysninger konkret kunne have betydning for  

 sagens afgørelse.
Her bør ministerialbogsføreren/personregisterføreren sende  

 bemærkningerne/oplysningerne til den anden af forældrene, således at denne  

 får  

 mulighed for at kommentere disse.
8.4. Notatpligt Det fremgår af § 6 i lov om offentlighed i forvaltningen, at en  

 myndighed, der mundtligt modtager oplysninger vedrørende sagens faktiske  

 omstændigheder, der har betydning for sagens afgørelse, skal lave et notat om  

 indholdet at oplysningerne.
 Notatpligten gælder ikke, hvis oplysningerne allerede fremgår  

 af sagen.
Der gælder ikke særlige formkrav til notatet.
Dog skal man være  

 opmærksom på, at notater efter offentlighedslovens § 6 er undergivet retten  

 til  

 aktindsigt, og derfor bør udfærdiges som et selvstændigt notat.
8.4.1. Særligt om notatpligt i sager om børn Se afsnit 6.2.5.
8.5. Begrundelse Hvis der træffes en skriftlig afgørelse i en navnesag, der ikke  

 fuldt ud giver ansøgeren medhold, skal afgørelsen være ledsaget af en  

 begrundelse for, at ansøgningen ikke kan imødekommes.
 Begrundelsen skal indeholde en henvisning til de bestemmelser i  

 navneloven, som afgørelsen er truffet efter.
 Såfremt afgørelsen er truffet efter et skøn (eksempelvis i  

 sager efter navnelovens § 23), skal afgørelsen indeholde de hensyn, der har  

 været bestemmende for afgørelsen.
 Endelig skal begrundelsen indeholde en kort redegørelse for de  

 faktiske oplysninger, der er lagt vægt på ved afgørelsen.
8.6. Klage Hvis en ansøgning om navneændring eller navngivning ikke  

 imødekommes, skal afgørelsen indeholde en klagevejledning.
 Det er dog en forudsætning, at afgørelsen kan påklages, og at  

 denne er meddelt skriftligt.
 Af klagevejledningen bør fremgå, til hvilken myndighed  

 afgørelsen kan påklages (Familiestyrelsen) og nærmere om fremgangsmåden.  

 Navnebekendtgørelsens kapitel 6 indeholder nærmere regler herom.
 Familiestyrelsens adresse er: Stormgade 2-6, 1470 København K.
