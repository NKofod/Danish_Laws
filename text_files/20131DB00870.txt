Betænkning afgivet af Socialudvalget den 27. maj 2014 Betænkning over Forslag til folketingsbeslutning om behandlingsgaranti til børn og unge fra familier med stof- og alkoholafhængighed [af Mai Mercado (KF) og Karin Nødgaard (DF)]:
1. Udvalgsarbejdet Beslutningsforslaget blev fremsat den 4. april 2014 og var til 1. behandling den 8. maj 2014. Beslutningsforslaget blev efter 1. behandling henvist til behandling i Socialudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (V, DF, EL, LA og KF) indstiller beslutningsforslaget til vedtagelse uændret.
 Dansk Folkepartis medlemmer af udvalget mener, at det også er en del af Folketingets opgave at tage vare på børn og unge, som vokser op i hjem med misbrugsproblemer, hvad enten det drejer sig om alkohol- eller stofmisbrug hos forældrene.  Det synes uforståeligt, at vi i Danmark har et system, der sikrer behandlingsgaranti for misbrugerne selv, men som ikke sikrer, at de børn og unge, der lever eller har levet sammen med misbrugsforældre, får en behandling inden for en overskuelig tidshorisont.
DF finder det derfor vigtigt, at der med beslutnigsforslaget sørges for, at børn og unge har et lovkrav på at få bearbejdet de tunge oplevelser og erfaringer, som en opvækst i et misbrugshjem kan medføre.
Med en behandlingsgaranti kan børn og unge få hjælp til at blive i stand til at håndtere deres erfaringer og at agere på en hensigtsmæssig måde i forhold til de oplevelser og erfaringer, de har haft som barn eller ung i et misbrugshjem.
Målet er selvsagt også, at børn og unge ikke selv ender som misbrugere, hvilket der ellers er en øget risiko for.
 Et mindretal i udvalget (S, RV og SF) indstiller beslutningsforslaget til forkastelse.
Socialistisk Folkepartis medlemmer af udvalget støtter beslutningsforslagets intentioner, men da partierne bag forslaget ikke tilnærmelsesvis kan anvise en finansiering og ikke giver et bud på, hvad en realisering af forslaget vil koste, kan SF ikke støtte forslaget.
Det Konservative Folkeparti ønsker nulvækst i den offentlige sektor, og det betyder i praksis, at pengene til dette forslag skal tages fra andre grupper i samfundet.
Da forslagsstillerne ikke anviser, hvilke grupper pengene skal tages fra for at finansiere dette forslag, anser SF det for usikkert at støtte forslaget i sin nuværende form.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Orla Hav (S) Pernille Rosenkrantz-Theil (S) Mette Reissmann (S) Jens Joel (S) Karen J.
Klint (S) Astrid Krag (S) Julie Skovsby (S) Marlene Borst Hansen (RV) Liv Holm Andersen (RV) Zenia Stampe (RV) Pernille Vigsø Bagge (SF) fmd. Özlem Sara Cekic (SF) Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Finn Thranum (V) Sophie Løhde (V) Eyvind Vesselbo (V) Karen Ellemann (V) Karin Nødgaard (DF) René Christensen (DF) Karina Adsbøl (DF) Jens Henrik Thulesen Dahl (DF) Merete Riisager (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 98 Bilagsnr.
