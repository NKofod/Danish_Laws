Patientklagenævnet fandt, at en sygeplejerske havde udvist grovere  

 forsømmelse eller skødesløshed i udøvelsen af sit kald, ved i stedet for  

 efter operationens afslutning, at have slukket for halothanfordamperen, at  

 have åbnet for den således at den stod på 5% inden man ca. en time senere  

 opdagede dette og slukkede for fordamperen.
Nævnet fandt desuden anledning  

 til at beklage overfor den ansvarlige læge, at han ikke havde haft tankerne  

 henledt på en mulig fejl i forbindelse med narkoseapparaturet.
 5.4.9. Indberetning i forbindelse med fejl ved udførelse af kej sersnit.
28-årig kvinde med svangerskabsforgiftning og stigende blodtryk indlægges  

 til akut kejsersnit.
Under indgrebet, men efter at barnet er kommet ud,  

 optræder blodtryksfald, hvilket søges behandlet.
Slutteligt opstår imidlertid  

 kortvarigt hjertestop.
Ved sædvanlig behandling genoplives patienten, som får  

 det godt, men dog er noget hukommelsessvækket.
 Under anæstesien anvendes halotan i en koncentration på 0,5 pct., hvilket  

 er sædvanligt efter omstændighederne.
Kort efter hjertestoppet opdages det, at halotanfordamperen, som skulle  

 have været lukket da barnet kom ud, endnu var åben.
Endvidere opdages det, at  

 fordamperen var maksimalt åben, hvilket svarer til en koncentration på 5 pct.
Da halotanfordamperen lukkes, bedres  

 patientens tilstand hurtigt.
Halotanfordamperen blev betjent af en sygeplejerske, som til sagen har  

 oplyst, at han, da barnet kom ud, drejede på fordamperen i den hensigt at  

 lukke den.
Han oplyser. at han da må have drejet den forkerte vej, således at  

 han i stedet for at lukke fordamperen, har åbnet den maksimalt.  

 Sygeplejersken forklarer, at han normalt betjener fordamperen med højre hånd,  

 men at han i den aktuelle situation, pga. travlheden da barnet kom ud,  

 muligvis har vendt sig, og derfor betjent fordamperen med venstre hånd.
 Den for indgrebet ansvarlige læge oplyser, at han ikke har været i kontakt  

 med fordamperen, hvorved han har fulgt afdelingens normale rutine.
 Tekniske undersøgelser foretaget af politiet viste, at der ikke var  

 funktionsfejl ved apparaturet.
 Patientklagenævnet fandt, i overensstemmelse med Sundhedsstyrelsens  

 udtalelse, at sygeplejersken havde udvist grovere forsømmelse eller  

 skødesløshed i udøvelsen af sit kald, jf. sygeplejerskelovens § 10, stk. 1,  

 ved i stedet for efter operationens afslutning, at have slukket for  

 halotanfordamperen, at have åbnet for den således at den stod på 5 pct. inden  

 man ca. en time senere opdagede dette og slukkede for fordamperen.
 Patientklagenævnet anmodede anklagemyndigheden om, at der blev rejst  

 tiltale mod sygeplejersken for overtrædelse af lov om sygeplejersker § 10,  

 stk. 1.
 Patientklagenævnet fandt desuden, i modsætning til Sundhedsstyrelsen,  

 anledning til at meddele den ansvarlige læge en beklagelse, idet han, i  

 forbindelse med at han blev tilkaldt til patienten efter operationens  

 afslutning, burde have haft tankerne henledt på en mulig fejl i forbindelse  

 med narkoseapparaturet.
