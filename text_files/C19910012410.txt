 Ved lov nr. 102 af 26.2.1991 om ændring af lov om arbejdsskadeforsikring  

 er der sket en reduktion af statens kompensation for arbejdsgiverens udgifter  

 til arbejdsskadeforsikring.
 Lov nr. 102 er vedtaget den 26.2.1991, optaget i Lovtidende den 27.2.1991  

 og trådt i kraft den 1.3.1991.
 Den hidtidige kompensation på 1800.00 kr. nedsættes til 950.00 kr. årligt  

 pr. fuldtidsansat.
 Godtgørelse til entreprenøren.
 Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter Byggestyrelsens cirkulære af 11.11.1981 om  

 pris og tid på bygge- og anlægsarbejder, udover den faste pris kan yde  

 entreprenøren godtgørelse for de samlede udgiftsstigninger, der kan  

 dokumenteres at være en direkte følge af ovennævnte nedsættelse af  

 kompensationen efter lov nr. 102 § 1.
 Det er en betingelse for opnåelse af godtgørelse for merudgifter som følge  

 af det reducerede kompensationsbeløb, at tilbud er afgivet før den 27.2.1991,  

 som er datoen for lovens optagelse i Lovtidende.
 Udgiftsstigningerne som følge af nedsættelsen af kompensationen skal  

 udgøre mindst 0,25% af den pågældende entreprisesum, dog mindst 5.000 kr.
 Godtgørelse til underentreprenør.
 Er en entreprenør i henhold til sin aftale med en underentreprenør  

 forpligtet til at yde godtgørelse til denne for nævnte statslige pålæg, kan  

 tilsvarende godtgørelse ydes entreprenøren af bygherren.
Godtgørelse kan i alle tilfælde ydes, såfremt underentreprenørens krav  

 udgør mindst 0,25% af den pågældende entreprisesum, dog mindst 5.000 kr.  

 beregnet ud fra den enkelte underentreprisesum.
Det er en betingelse, at der  

 er tale om et egentligt underentrepriseforhold og ikke blot om et  

 leveranceforhold.
 Dokumentation.
 Bygherren må tage stilling til hvilken dokumentation, han anser for  

 tilstrækkelig.
 P.d.v.
