Bilag A Bekendtgørelse om brancheundergrupper i Arbejdsmarkedets Erhvervssygdomssikring I medfør af § 58 a, stk. 2 i lov om arbejdsskadesikring, jf. lovbekendtgørelse nr. 154 af 7. marts 2006, som ændret bl.a. ved lov nr. 496 af 6. juni 2007, fastsættes:
Opdeling i brancheundergrupper § 1. Efter indstilling fra bestyrelsen for Arbejdsmarkedets Erhvervssygdomssikring foretages en underopdeling af de i lovens § 58 a, stk. 1 nævnte hovedbranchegrupper med et antal brancheundergrupper.
En hovedbranchegruppe uden brancheundergruppe betragtes som en brancheundergruppe.
Brancheundergrupperne fremgår af bilag A.
 Stk. 2. Arbejdsmarkedets Erhvervssygdomssikring henfører alle arbejdsgivere og frivilligt sikrede til en brancheundergruppe, jf. lovens § 58 a, stk. 1 og 2, baseret på virksomhedens hovedbranchekode (DB-kode).
Klageadgang § 2. Klager over afgørelser truffet af Arbejdsmarkedets Erhvervssygdomssikring kan inden for en frist af 4 uger fra den dag, hvor afgørelsen er meddelt, indbringes for det i henhold til lov om Arbejdsmarkedets Tillægspension § 28 nedsatte ankenævn.
Ankenævnet adresse er: ATP-Ankenævnet, Ved Stranden 8, 1061 København K.
Ikrafttrædelses- og overgangsbestemmelser § 3. Bekendtgørelsen træder i kraft den 1. januar 2008 og anvendes ved beregning af bidrag fra og med 2008.
Arbejdsskadestyrelsen, den 15. november 2007 Anne Lind Madsen / Ole Pontoppidan Bilag A Brancheundergrupper i Arbejdsmarkedets Erhvervssygdomssikring:
