 I medfør af lov nr. 743 af 14. november 1990 om visse forhold på  

 telekommunikationsområdet fastsættes:
 § 1.  teleDanmark A/S (i det følgende benævnt  

 »koncessionshaveren«) meddeles koncession på anlæg og drift af de  

 transmissionsveje og centraler, der er knyttet til følgende offentlige radio-  

 og trådbårne telekommunikationstjenester samt udbudet af disse (i det  

 følgende benævnt »det koncessionerede område«):
 Stk. 2.  Koncessionen gælder fra den 1. januar 1991. For  

 de aktiviteter, der er omfattet af bekendtgørelse nr. 982 af 22. december  

 1986 af den for Jydsk Telefon-Aktieselskab udfærdigede koncession samt  

 bekendtgørelse nr. 983 af 22. december 1986 af den for Kjøbenhavns Telefon  

 Aktieselskab udfærdigede koncession, gælder koncessionen dog først fra den 1.  

 marts 1992.
 Stk. 3.  Fra nærværende koncession undtages:
 Stk. 4.  Koncessionshaveren skal uanset bestemmelsen i §  

 15 tåle, at koncessionen indskrænkes i overensstemmelse med, at der træffes  

 beslutning om liberalisering eller indføres særrettigheder på de af  

 koncessionen omfattede områder, jf. stk. 1.
 § 2.  Koncessionshaverens takstfastsættelse og  

 takstprincipper for det koncessionerede område samt ændringer heri skal  

 godkendes af kommunikationsministeren.
 Stk. 2.  Kommunikationsministeren kan forlange, at  

 gældende takstfastsættelse og takstprincipper ændres.
§ 3.  Koncessionshaveren skal udarbejde  

 abonnementsvilkår for koncessionshaverens net og tjenester på det  

 koncessionerede område, der bl.a. skal give alle og enhver adgang til på  

 rimelige og lige vilkår at få tilslutning til og benytte koncessionshaverens  

 anlæg.
Der udarbejdes endvidere vilkår for tilslutning til det offentlige  

 telenet for operatører, der udbyder tjenester, der er omfattet af  

 særrettigheder eller underlagt anmeldelses- eller tilladelsesordninger.
 Stk. 2.  Koncessionshaverens vilkår, jf. stk. 1, samt  

 ændringer heri skal godkendes af kommunikationsministeren.
 Stk. 3.  Kommunikationsministeren kan forlange, at  

 gældende vilkår, jf. stk. 1, ændres.
 § 4.  Kommunikationsministeren kan med henblik på  

 ekstraordinære forhold give koncessionshaveren pålæg om sikring og  

 opretholdelse uden udgift for staten af samfundsvigtig  

 telekommunikationstrafik, om fornødent ved begrænsning af den almindelige  

 adgang til nettet.
 § 5.  Koncessionshaveren skal overholde EF-regler, der  

 er umiddelbart anvendelige, og EF-bestemmelser, der meddeles  

 koncessionshaveren af kommunikationsministeren.
 Stk. 2.  Koncessionshaveren skal efter  

 kommunikationsministerens nærmere bestemmelse overholde relevante vedtagelser  

 truffet i det internationale samarbejde på telekommunikationsområdet.
 Stk. 3.  Koncessionshaveren skal efter  

 kommunikationsministerens nærmere bestemmelse vederlagsfrit medvirke i  

 internationale samarbejdsorganisationer samt i specifikationsarbejdet, hvor  

 dette har betydning for funktionsevnen af de i § 1, stk. 1, nævnte tjenester  

 og netdele.
 § 6.  Koncessionshaveren er forpligtet til efter  

 kommunikationsministerens nærmere bestemmelse at udføre særlige opgaver -  

 også selvom disse måtte give underskud eller ikke give sædvanlig fortjeneste.
 § 7.  Koncessionshaveren opretter efter forhandling  

 med bestyrelsen for Danmarks Radio og med den centrale bestyrelse for TV 2 de  

 senderstationer, som er nødvendige for Danmarks Radios og TV 2's spredning af  

 lyd- og billedprogrammer, og varetager stationernes drift.
 Stk. 2.  De nærmere betingelser for afholdelse og  

 betaling af koncessionshaverens udgifter i forbindelse med udførelsen af de i  

 stk. 1 nævnte opgaver samt for de kontributions- og distributionsnet, som  

 benyttes i forbindelse hermed, kan fastsættes af kommunikationsministeren.
 Stk. 3.  Koncessionshaveren fremskaffer sendekapacitet  

 til udsendelse af Danmarks Radios kortbølgeprogrammer, jf. § 14 b i lov om  

 radio- og fjernsynsvirksomhed.
 Stk. 4.  Betaling af koncessionshaverens udgifter til  

 oprettelse og drift af de i stk. 1 og stk. 3 omtalte senderstationer finder  

 sted til en omkostningsbaseret pris.
 § 8.  Kommunikationsministeren skal godkende:
 samt ændringer heri.
 § 9.  Koncessionshaveren og de enkelte  

 datterselskaber, som for koncessionshaveren varetager opgaver i henhold til §  

 1, skal give deres personale adgang til at danne organisationer, der kan  

 forhandle med vedkommende televirksomhed om personalets løn-, pensions-,  

 rets- og arbejdsforhold.
 Stk. 2.  Reglerne for sådanne forhandlinger mellem  

 koncessionshaveren og disse organisationer og mellem datterselskaber, jf.  

 stk. 1, og disse organisationer fastsættes ved forhandling mellem parterne og  

 i mangel af overenskomst mellem disse af finansministeren.
 Stk. 3.  Reglerne skal åbne mulighed for, at uenighed,  

 der ikke på anden måde kan bilægges, henvises til mægling og efter enighed  

 derom kan henvises til voldgift i former, der sikrer en endelig afgørelse af  

 det foreliggende spørgsmål.
 Stk. 4.  Forhandlingsreglerne og eventuelle ændringer i  

 disse skal godkendes af finansministeren.
 § 10.  Koncessionshaveren skal efter nærmere af  

 finansministeren fastsatte bestemmelser udøve tilsyn med løn-, pensions- og  

 øvrige ansættelsesvilkår samt normering i de i § 9 omhandlede datterselskab.
 § 11.  Bestemmelserne i §§ 9, 11, 12 og 14 i lov nr.  

 84 af 11. maj 1897 om telegrafer og telefoner om anbringelse af statens  

 telegraf- og telefonledninger på, over eller under fremmed grund og ejendom  

 m.m. gælder også for koncessionshaverens anlæg under tilsyn af  

 kommunikationsministeren.
 Stk. 2.  Anvendelsen af bestemmelserne i § 9, stk. 1 og  

 2, i førnævnte lov er i hvert enkelt tilfælde betinget af  

 kommunikationsministerens samtykke.
 § 12.  Koncessionshaverens ansatte samt de i  

 koncessionshaverens datterselskaber ansatte skal hemmeligholde al  

 kommunikation via nettet såvel som navne på brugere af nettet.
 § 13.  Kommunikationsministeren kan fastsætte vilkår  

 for koncessionshaverens anlæg med tilhørende tjenester på det koncessionerede  

 område, herunder vedrørende udbygning, vedligeholdelse og drift.
 § 14.  Koncessionshaveren betaler til staten en årlig  

 ydelse, der udgør 4 pct. af koncessionshaverens og dennes datterselskabers  

 årlige nettoindtægter på eneretsområderne.
 Stk. 2.  Kommunikationsministeren kan bestemme, at visse  

 aktivitetsområder undtages fra det i stk. 1 nævnte beregningsgrundlag.
Stk. 3.  Koncessionshaveren udarbejder en nærmere  

 beskrivelse af de aktivitetsområder, som indgår i beregningsgrundlaget for  

 den omsætningsafhængige ydelse.
Beskrivelsen samt ændringer heri skal  

 godkendes af kommunikationsministeren.
Stk. 4.  Rigtigheden af den regnskabsmæssige beregning  

 af den omsætningsafhængige ydelse er omfattet af den almindelige revision af  

 det koncessionshavende selskabs regnskaber, der foretages af selskabets  

 generalforsamlingsvalgte revisorer.
Disse udarbejder til  

 kommunikationsministeren en erklæring herom.
 Stk. 5.  Kommunikationsministeren kan iøvrigt fastsætte  

 nærmere regler for ydelsens beregning og betaling.
§ 15.  Pr. 1. marts 1997 har staten ret til efter  

 derom eet år forud givet varsel at indløse samtlige aktier til en kurs af 125  

 kr. pr. 100 kr. med tillæg af regnskabsmæssigt udbytte for den del af det  

 løbende regnskabsår, der måtte være forløbet, når indløsningen finder sted.  

 Staten kan imidlertid også begrænse indløsningen til kun at omfatte en del af  

 aktiekapitalen, i hvilket tilfælde det ved en af notarius publicus foretagen  

 lodtrækning bestemmes, hvilke aktier der skal indløses.
De nærmere regler  

 såvel om denne lodtrækning som om indløsningen i det hele, hvad enten den  

 angår samtlige aktier eller en del af dem, fastsættes af  

 kommunikationsministeren.
 Stk. 2.  Indløser staten ikke pr. 1. marts 1997 samtlige  

 aktier, forbliver nærværende koncession med de deraf følgende rettigheder og  

 forpligtelser uden videre i kraft i et tidsrum af 5 år, ved hvis udløb staten  

 på ny har samme indløsningsret som angivet i stk. 1, og således fremdeles i  

 5-årige perioder, indtil samtlige aktier måtte være indløst.
 § 16.  Uanset bestemmelsen i § 15 kan  

 kommunikationsministeren tilbagekalde koncessionen, hvis de heri fastsatte  

 bestemmelser overtrædes.
Stk. 2.  Ved overtrædelse af koncessionens bestemmelser  

 kan kommunikationsministeren pålægge koncessionshaveren en bod på indtil 1  

 mio. kr.
Kommunikationsministeren kan fastsætte dagbøder på indtil 50.000 kr.  

 pr. dag med henblik på at fremtvinge, at koncessionshaveren efterlever påbud  

 givet i medfør af koncessionen.
Der er udpantningsret for beløbene.
 § 17.  Alle forhold, der er omfattet af koncessionen,  

 er underkastet tilsyn af kommunikationsministeren.
 Stk. 2.  Koncessionshaveren skal på begæring meddele  

 kommunikationsministeren enhver oplysning om sine forhold.
 Stk. 3.  Angående det tilsyn, der vil være at føre med  

 koncessionshaverens regnskabsføring, fastsættes de nærmere regler i det i §  

 8, nr. 1, omhandlede reglement.
 Stk. 4.  Udgifter, der er forbundet med det i denne  

 paragraf omhandlede tilsyn, godtgøres statskassen af koncessionshaveren efter  

 kommunikationsministerens nærmere bestemmelse.
 § 18.  Klager over koncessionshaverens eller dennes  

 datterselskabers forhold på det koncessionerede område over for det  

 offentlige eller over for private kan kommunikationsministeren afgøre med  

 bindende virkning for koncessionshaveren.
 § 19.  Med hensyn til fortolkning af nærværende  

 koncession skal koncessionshaveren være underkastet kendelse af  

 kommunikationsministeren.
 § 20.  Bekendtgørelsen træder i kraft den 1. januar  

 1991.
