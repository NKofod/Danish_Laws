I henhold til § 28 i lov nr. 210 af 5. april 1989 om erhvervsskoler og til § 1, stk. 3, § 7, § 9, stk. 1, § 13, stk. 2 og § 19, stk. 1, i lov nr. 434 af 13. juni 1990 om de erhvervsgymnasiale uddannelser til højere handelseksamen og højere teknisk eksamen fastsættes:
Optagelse § 1.  Undervisnings- og Forskningsministeriet  

 fastsætter hvert år antallet af uddannelsespladser i de erhvervsgymnasiale  

 uddannelser på hver af de skoler, der er godkendt til at udbyde disse  

 uddannelser.
 Stk. 2.  Skolen skal ved dimensioneringen af optagelsen  

 efter lovens § 5 i de godkendte 2. skoleperioder og den godkendte sammenlagte  

 1. og 2. skoleperiode i erhvervsuddannelserne sikre, at der er plads inden  

 for den fastsatte kapacitet for skolens erhvervsgymnasiale uddannelse til  

 disse elever og til de elever, der skal optages efter lovens § 6, jf. § 7. De  

 to kategorier af elever er ligestillede med hensyn til at blive optaget.
 Stk. 3.  Er der flere egnede ansøgere, end skolen har  

 plads til, optages de elever, der efter skolens skøn er bedst egnede.
 Stk. 4.  Skoler kan indbyrdes træffe aftale om  

 overførsel af ledig kapacitet fra en skole til en anden.
 § 2.  Skolen kan optage egnede ansøgere, der på anden  

 måde end gennem grundskolen m.v. eller de indledende dele af en  

 erhvervsuddannelse har erhvervet et tilsvarende grundlag for at gennemføre  

 uddannelsen.
 § 3.  For elever direkte fra 9. klassetrin i  

 grundskolen og hertil svarende undervisning og for andre, der søger optagelse  

 efter lovens § 5, gælder ansøgningsfristen i bekendtgørelse om vejledning og  

 om tilmelding til ungdomsuddannelserne for elever i folkeskolen m.v.
 Stk. 2.  For elever, der søger optagelse i en  

 erhvervsgymnasial uddannelse efter lovens § 6, er ansøgningsfristen 1. maj,  

 når den erhvervsgymnasiale uddannelse begynder omkring 1. august, og 1.  

 november, når uddannelsen begynder omkring 1. januar.
 Stk. 3.  Skolen kan, når den har plads, optage egnede  

 elever, der søger optagelse efter udløbet af fristen, jf. stk. 1 og 2.
Undervisningen § 4.  Undervisningen og eksamen i de  

 erhvervsgymnasiale uddannelser gennemføres efter reglerne i bekendtgørelsen  

 om den enkelte uddannelse og den fagplan for hvert fag, der optages som bilag  

 til bekendtgørelserne.
For valgfag fra andre ungdomsuddannelser gælder de  

 regler, der er fastsat for det pågældende fag.
Undervisnings- og  

 Forskningsministeriet kan efter indstilling fra udvalgene for de  

 erhvervsgymnasiale uddannelser godkende yderligere fag til den  

 erhvervsgymnasiale fagrække.
§ 5.  Eleverne har pligt til at deltage i  

 undervisningen.
Skolen fastsætter studie- og ordensregler, der indeholder de  

 nærmere regler herom, og gør eleverne bekendt med reglerne.
§ 6.  Skolen kan fritage eleven for at deltage i  

 undervisningen og aflægge prøve i et eller flere fag.
Fritagelsen gives, når  

 eleven i en prøve på tilsvarende eller højere gymnasialt niveau har opnået  

 mindst karakteren 6. Den opnåede karakter indgår i eksamen.
 Stk. 2.  I en samlet eksamen kan en elev fritages for  

 undervisning og prøve i højst 3 fag på grundlag af ikke gymnasial uddannelse.  

 Undervisnings- og Forskningsministeriet fastsætter nærmere regler herom.
 § 7.  Skolen kan fastsætte det mindste antal  

 tilmeldinger som forudsætning for at etablere undervisning i valgfag.
 Stk. 2.  Tilmeldte elever skal ved aflysning efter stk.  

 1 vælge nyt valgfag.
§ 8.  Når elever ikke indstilles til eksamen, jf. §  

 12, eller ikke består eksamen, jf. § 21, stk. 1, træffer skolen afgørelse om,  

 i hvilket omfang eleven påny skal deltage i undervisningen for at blive  

 indstillet til en senere eksamen.
En elev kan normalt gå om 1 gang i løbet af  

 uddannelsen.
Lærerkvalifikationer § 9.  Lærere, der underviser i de erhvervsgymnasiale  

 uddannelser, skal, udover hvad der gælder for lærere i erhvervsuddannelserne,  

 have uddannelse på hovedfagsniveau, herunder uddannelse på handelshøjskole  

 eller universitet eller ingeniøruddannelse, evt. suppleret med faglig viden  

 erhvervet gennem beskæftigelse eller faglig efteruddannelse.
Inden for de  

 konkrete undervisningsfag skal læreren mindst have bifagsniveau.
 Stk. 2.  Undervisningskompetence i de enkelte fag på  

 niveau A kan gøres betinget af, at læreren har gennemført et særlig godkendt  

 fagkursus eller har tilsvarende kvalifikationer.
Tilsyn § 10.  Undervisnings- og Forskningsministeriets tilsyn  

 efter lovens § 20 omfatter blandt andet indseende med skolernes planlægning  

 af undervisning og eksamen og lærernes kvalifikationer.
Herunder kan  

 ministeriet fra skolerne indkalde årsfagplaner, karakteroversigter m.v.
Eksamen § 11.  Ved uddannelsens afslutning afholdes eksamen.  

 Elever, der er optaget i en erhvervsgymnasial uddannelse, skal aflægge  

 prøverne til den samlede eksamen i den samme eksamenstermin.
I fag, der  

 afsluttes i den erhvervsgymnasiale uddannelses første år, aflægges prøver til  

 eksamen dog ved afslutningen af uddannelsens første år.
§ 12.  Skolen indstiller eleverne til eksamen ved  

 afslutningen af uddannelsen.
En elev kan normalt kun indstilles til eksamen,  

 hvis eleven har deltaget i undervisningen, har afleveret de skriftlige  

 arbejder og har fået arbejderne godkendt af de pågældende lærere, alt i et  

 omfang, som skolen finder tilstrækkeligt.
 Stk. 2.  Kan en lærer ikke give den i stk. 1 nævnte  

 godkendelse, afgør skolen efter drøftelse med de lærere, som har undervist  

 eleven, om eleven kan indstilles til eksamen.
 Stk. 3.  Tidspunktet for afholdelse af eksamen og  

 eventuelle nærmere bestemmelser om tilrettelæggelsen fastsættes af  

 Undervisnings- og Forskningsministeriet.
Stk. 4.  Skolen fastsætter inden for rammerne af  

 ministeriets bestemmelse efter stk. 3 en eksamensplan, der udleveres til  

 eleverne.
Eksamensplanen skal indeholde oplysning om:
 Stk. 5.  Ministeriet fastsætter frister for skolernes  

 indberetninger m.v. til brug for tilrettelæggelsen af eksamen.
 § 13.  Ved bedømmelsen af elevernes præstationer ved  

 eksamen medvirker censorer.
Stk. 2.  Censorerne skal Stk. 3.  Finder censor, at kravene efter stk. 2 ikke er  

 opfyldt, afgiver censor indberetning herom til skolen.
Skolen videresender  

 indberetningen til Undervisnings- og Forskningsministeriet med sine  

 eventuelle bemærkninger.
Desuden afgiver censor på opfordring fra skolen  

 eller fra ministeriet indberetning om eksamensafvikling og  

 eksamensresultater.
§ 14.  Censorer beskikkes af Undervisnings- og  

 Forskningsministeriet.
Censorer skal opfylde de faglige betingelser for at  

 fungere som lærer.
Stk. 2.  I de erhvervsrettede fag tilstræbes det, at  

 censor har tilknytning til erhvervslivet.
Ministeriet kan udstede en  

 censorvejledning.
 § 15.  Ved afvikling af prøver skal skolen  

 tilrettelægge forløbet og vilkårene under følgende hensyn:
§ 16.  Skolen udfærdiger et eksamensreglement under  

 hensyntagen til det, der er anført i § 15. Eksamensreglementet skal tillige  

 sikre, at projekter og andre større skriftlige opgaver m.v., der udarbejdes i  

 løbet af undervisningen og indgår i eksamen, er udarbejdet af den elev, der  

 har afleveret opgaven til bedømmelse.
Eleverne, eksaminatorer, eventuelle  

 tilstedeværende censorer og eventuelle tilsynsførende under prøveforløbet  

 skal af skolen gøres bekendt med reglementet.
Af reglementet skal det fremgå,  

 hvilke konsekvenser overtrædelse kan medføre, jf. stk. 2.
Stk. 2.  Hvis en elev under prøveforløbet overtræder  

 skolens eksamensreglement eller udviser forstyrrende adfærd, kan skolen  

 bortvise eleven fra prøven, og elevens præstation ved prøven kan herefter  

 normalt ikke bedømmes.
I mindre alvorlige tilfælde giver skolen dog først en  

 advarsel.
Skolen indberetter bortvisninger til Undervisnings- og  

 Forskningsministeriet med angivelse af bortvisningens begrundelse.
 § 17.  Mundtlige prøver til eksamen er offentligt  

 tilgængelige, medmindre andet følger af praktiske eller ordensmæssige  

 forhold.
§ 18.  Opgaver til mundtlige prøver stilles af skolen.  

 Opgaver til skriftlige prøver stilles af Undervisnings- og  

 Forskningsministeriet.
Det fastsættes i uddannelsesbekendtgørelsen eller  

 fagplanen, om skolen eller ministeriet stiller projektopgaver og andre større  

 skriftlige opgaver.
Stk. 2.  Når Undervisnings- og Forskningsministeriet  

 stiller opgaver, nedsætter ministeriet en eller flere opgavekommissioner for  

 hvert fag.
Opgavekommissioner forestår udarbejdelsen af opgaveforslag, der  

 godkendes af ministeriet.
 § 19.  Ved karaktergivning anvendes følgende  

 karakterskala efter de af Undervisnings- og Forskningsministeriet fastsatte  

 regler:
 13: for den usædvanligt selvstændige og udmærkede præstation.
 11: for den udmærkede og selvstændige præstation.
 10: for den udmærkede, men noget rutineprægede præstation.
 9: for den gode præstation, der ligger lidt over middel.
 8: for den middelgode præstation.
 7: for den ret jævne præstation, der ligger lidt under middel.
 6: for den noget usikre, men nogenlunde tilfredsstillende præstation.
 5: for den usikre og ikke tilfredsstillende præstation.
 03: for den meget usikre, meget mangelfulde og utilfredsstillende  

 præstation.
 00: for den helt uantagelige præstation.
§ 20.  Ved bedømmelse af mundtlige prøver og projekter  

 fastsættes karakteren efter drøftelse mellem censor og eksaminator.
Hvis de  

 ikke er enige om en fælles bedømmelse, giver hver en karakter.
Karakteren for  

 prøven er gennemsnittet af disse karakterer afrundet til det nærmeste tal i  

 karakterskalaen.
Hvis gennemsnittet ligger midt imellem to karakterer, er den  

 endelige karakter nærmeste højere karakter, hvis censor har givet den højeste  

 karakter, jf. dog stk. 2, og ellers den nærmeste lavere karakter.
 Stk. 2.  Karaktererne 00 og 13 kan ikke gives ved  

 afrunding.
Stk. 3.  Karakteren for skriftlige prøver fastsættes af  

 to censorer i fællesskab.
Kan censorerne ikke blive enige, fastsættes  

 karakteren af en opmand, der er udpeget af Undervisnings- og  

 Forskningsministeriet.
 § 21.  Eksamen er bestået, når summen af  

 eksamenskaraktererne på eksamensbeviset, jf. stk. 2, er mindst karakterernes  

 antal multipliceret med 6.
Stk. 2.  På eksamensbeviset angives elevens fag i  

 uddannelsen, herunder fag, hvori der er overfør karakter efter § 6.  

 Eksamenskaraktererne, der kan være overførte årskarakterer, påføres  

 eksamensbeviset.
Er et fag videreført til et højere niveau, påføres dog kun  

 karaktererne for det højeste niveau.
Eksamensresultatet er gennemsnittet af  

 eksamenskaraktererne, der angives afrundet til nærmeste tal med en decimal.
 Stk. 3.  Undervisnings- og Forskningsministeriet  

 bestemmer eksamensbevisets udformning og indhold.
Stk. 4.  Til elever, der ikke består eksamen, udleveres  

 efter anmodning bevis for bestået enkeltfagsprøve i de fag, hvor eleven har  

 opnået mindst karakteren 6 i prøven.
Der kan ikke udleveres bevis for  

 enkeltfagsprøver på grundlag af en overført årskarakter.
Der udleveres efter  

 anmodning attestation for opnåede resultater, når enkeltfagsbevis ikke kan  

 udleveres.
Stk. 5.  Til elever, der har bestået enkeltfagsprøver,  

 der kan udgøre en hel eksamen, udstedes eksamensbevis efter anmodning.
På  

 eksamensbeviset anføres den højeste karakter, hvis eleven har bestået den  

 samme prøve flere gange.
Beviser for enkeltfagsprøver, der indgår, inddrages.  

 Til elever, der har fået udleveret eksamensbevis, kan der ikke udstedes nyt  

 eksamensbevis på grundlag af senere aflagte prøver.
 § 22.  En elev, der ikke har gennemført eller bestået  

 eksamen, kan genindstilles til eksamen 1 gang, jf. dog § 25, stk. 2.
§ 23.  Bliver en elev syg eller på anden måde  

 uforskyldt forhindret i at gennemføre en prøve, der indgår i eksamen, jf. §  

 24, tilrettelægger skolen en sygeeksamen, der gennemføres snarest muligt  

 efter den ordinære eksamen.
Skolen meddeler straks ministeriet, hvilke prøver  

 sygeeksamen omfatter, og giver i øvrigt andre relevante oplysninger efter  

 anmodning.
 Stk. 2.  Skolen kan fastsætte, at sygeeksamen  

 gennemføres ved forlængelse af allerede fastsatte afleveringsfrister.
§ 24.  Sygdom skal normalt være dokumenteret med en  

 erklæring fra en læge.
Andre særlige omstændigheder, hvorved eleven praktisk  

 forhindres i at møde til prøven, og særlige omstændigheder, der gør, at  

 eleven ikke med rimelighed kan forventes at kunne gennemføre prøven,  

 sidestilles efter skolens vurdering med sygdom.
 Stk. 2.  Skolen kan tillade elever at deltage i  

 sygeeksamen i stedet for ordinære prøver, når hensyn til vigtige konkurrencer  

 m.v. for eliteidrætsudøvere eller tilsvarende forhold taler for det.
Forsøg og dispensation § 25.  Undervisnings- og Forskningsministeriet kan  

 efter indstilling fra udvalget for den erhvervsgymnasiale uddannelse tillade,  

 at bekendtgørelsens regler fraviges som led i forsøg.
Tilladelsen gives for  

 en begrænset tid på grundlag af en forsøgsplan.
Stk. 2.  Undervisnings- og Forskningsministeriet kan  

 endvidere i enkelte tilfælde dispensere fra bekendtgørelsens regler, når det  

 findes begrundet i særlige forhold.
Dispensation gives på grundlag af en  

 indstilling fra vedkommende skole.
Klager over og mangler ved eksamen § 26.  Eleven kan indgive klage til skolen over  

 opnåede karakterer ved eksamen inden ugedagen efter, at karakteren på  

 sædvanlig måde er meddelt den pågældende.
Klagen skal være skriftlig og  

 begrundet.
 Stk. 2.  Begrundelsen kan vedrøre:
 Stk. 3.  Hvis opgaverne er stillet af Undervisnings- og  

 Forskningsministeriet, videresender skolen straks klager, der er begrundet i  

 stk. 2, nr. 2, til ministeriet, eventuelt ledsaget af skolens udtalelse.
 Stk. 4.  Skolen forelægger i øvrigt straks klagen for  

 eksaminator og censor med anmodning om en udtalelse.
Stk. 5.  Skolen træffer afgørelse, som straks meddeles  

 klageren og eventuelle andre berørte elever, jf. § 28, stk. 4, om § 27.  Hvis skolen under eller efter eksamen  

 konstaterer mangler i eksamensproceduren eller overtrædelser af de regler,  

 der gælder for eksamen, skal skolen straks gribe ind for at sikre, at eksamen  

 afvikles i overensstemmelse med gældende regler.
 Stk. 2.  Skolen kan i de i stk. 1 nævnte tilfælde  

 beslutte at tilbyde elever omprøve, jf. dog stk. 3. Såfremt der tilbydes  

 omprøve, indsendes meddelelse til Undervisnings- og Forskningsministeriet  

 herom.
 Stk. 3.  Såfremt skolen skønner, at der er tale om så  

 alvorlige mangler, at det kan give anledning til indgriben fra ministeriets  

 side, skal skolen umiddelbart efter, at manglerne er konstateret, foretage  

 indberetning, herunder afgive en redegørelse for, hvorledes sagen er  

 behandlet, og en indstilling til ministeriet.
Stk. 4.  Ministeriet indhenter gennem skolen udtalelser  

 fra sagens parter.
Ministeriet kan bestemme, at eksamensbevis for den eller  

 de pågældende elever tilbageholdes, indtil sagen er afgjort.
Stk. 5.  Ministeriet afgør, om karakteren skal hæves, om  

 der skal gives tilbud om omprøve, eller om sagen afvises.
Hvis manglerne  

 eller overtrædelserne er graverende og åbenlyse, kan ministeriet træffe  

 beslutning om, at allerede afholdte prøver annulleres.
 Stk. 6.  Skolen skal straks skriftligt orientere de  

 elever, som har deltaget i prøver, om hvilke der er foretaget indberetning  

 efter stk. 3. Hvis eleven er under 18 år og ugift, skal forældremyndighedens  

 indehaver ligeledes orienteres skriftligt.
Stk. 7.  Hvis ministeriet træffer afgørelse om  

 annullering af en prøve eller karakter, skal det sikres, at der påføres den  

 eller de pågældende elever mindst mulig ulempe.
Hvis der gennemføres omprøve,  

 kan ministeriet beslutte, at en anden prøve falder bort for den eller de  

 pågældende elever.
 Stk. 8.  Beslutning om annullering af en prøve eller  

 karakter skal være truffet inden en måned efter prøvens afholdelse; for  

 skriftlige prøvers vedkommende inden en måned efter, at karakteren er meddelt  

 den eller de pågældende elever.
 § 28.  Afgørelse om ombedømmelse eller tilbud om  

 omprøve træffes, hvis skolen finder, at der ved prøven eller bedømmelsen er  

 forekommet væsentlige proceduremæssige mangler, eller der er andre særlige  

 omstændigheder, der giver anledning til berettiget tvivl om bedømmelsen,  

 herunder væsentlig uoverensstemmelse mellem bedømmernes vurdering.
Stk. 2.  Ved ombedømmelse beskikker skolen efter  

 godkendelse fra Undervisnings- og Forskningsministeriet en ny censor eller  

 nye censorer.
Skolen eller ministeriet kan erstatte en eksaminators  

 deltagelse af en censors.
Stk. 3.  Ved omprøve efter stk. 1 finder § 23  

 tilsvarende anvendelse, idet skolen i særlig grad skal drage omsorg for, at  

 omprøve finder sted snarest muligt.
Skolen meddeler snarest muligt de berørte  

 parter tidspunktet for omprøve.
Stk. 4.  Hvis prøven lider af samme mangel for flere  

 elever, skal ombedømmelse foretages for og omprøve tilbydes alle elever, for  

 hvem prøven lider af samme mangel.
Skolen skal straks underrette ministeriet  

 herom.
Stk. 5.  Ombedømmelse efter stk. 1 eller stk. 4 kan ikke  

 resultere i en lavere karakter end den oprindeligt givne.
Hvis en omprøve  

 efter stk. 1 eller stk. 4 resulterer i en lavere karakter end ved den  

 oprindelige prøve, er det den oprindelige karakter, der gælder.
Klager over skolens afgørelser § 29.  Klager over skolens afgørelser efter  

 bekendtgørelsen kan indbringes for Undervisnings- og Forskningsministeriet.  

 Afgørelse om egnethed ved optagelse, jf. § 3, og indstilling til eksamen, jf.  

 § 12, kan dog ikke påklages.
Klager over karakterer følger reglerne i § 27.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Stk. 3.  Skolen skal give ministeriet de nødvendige  

 oplysninger til behandling af sagen.
I sager om afgørelser efter §§ 26, 27 og  

 28 påhviler en sådan pligt også eksaminator og censor.
Ikrafttræden § 30.  Bekendtgørelsen træder i kraft den 15. maj  

 1991.
Stk. 2.  Elever, der efter § 21, stk. 1, ikke består  

 højere handelseksamen i 1991, og som efter de hidtil gældende regler ville  

 have bestået denne eksamen, kan dog efter begæring få udleveret  

 eksamensbevis.
Elever, der har fået udleveret eksamensbevis efter denne  

 bestemmelse, har bestået eksamen.
 Stk. 3.  Hvis skolen endnu ikke har udstedt eksamensplan  

 og eksamensreglement, finder de hidtidige regler indtil den 1. oktober 1991  

 fortsat anvendelse i stedet.
