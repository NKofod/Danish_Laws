Skrivelse om ny forsøgsbekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge Til samtlige jobcentre, kommuner, arbejdsløshedskasser m.v.
 Forsøgsbekendtgørelsen træder i kraft den 14. maj 2012 og ophæver samtidig gældende forsøgsbekendtgørelse nr. 311 af 30. marts 2012.
 Forsøgsbekendtgørelsen indeholder følgende ændringer:
 Forsøg om mentor til udsatte unge uden uddannelse og job.
Der gennemføres et mentorforsøg for unge kontanthjælpsmodtagere i matchgruppe 2 med henblik på, at få unge i uddannelse og job.
  Forlængelse af forsøg til udgangen af 2013 i Aalborg Kommune, som indebær, at kommunen selv må vurderer behovet for opfølgning og kontakt til sygedagpengemodtagere i kategori 1 og 2, der deltager i et aktivt tilbud.
  Ophævelse af forsøg: »På rette vej  i job«, som udløb den 31. marts 2012.
  Ophævelse af: »Forsøg med digital indberetning af jobplan og tilbud heri« samt »Forsøg med digital bekræftelse af jobplan og tilbud heri«.
 Det følger af § 3, nr. 4, i lov nr. 153 af 28. februar 2012 om ændring af lov om en aktiv beskæftigelsesindsats og forskellige andre love, at § 58, stk. 2, i lov om ansvaret for og styringen af den aktive beskæftigelsesindsats, ændres, således at udarbejdelse af jobplaner indgår i det fælles datagrundlag.
 Ændringen trådte i kraft den 5. marts 2012, og på denne baggrund kan § 16 i forsøgsbekendtgørelsen ophæves.
 Som et led i udmøntningen af § 10 a, stk. 1, i lov om en aktiv beskæftigelsesindsats, blev § 36 i bekendtgørelse om en aktiv beskæftigelsesindsats ændret pr. 23. april 2012, jf. bek. nr. 351 af 19. april 2012.
 Med ændringen fik dagpengemodtagere og arbejdsmarkedsparate kontanthjælpsmodtagere pligt til at gøre sig bekendt med og kvittere for jobplan og tilbud heri digitalt. Ændringen ligger i forlængelse af forsøget med digital jobplan og tilbud heri, som har løbet fra 23. januar 2012 i 8 jobcentre, og § 17 i forsøgsbekendtgørelsen kan derfor nu ophæves.
