§ 1 I bekendtgørelse nr. 459 af 9. juni 1995 om ydelse af præmier til tyre og  

 stude, ammekøer og moderfår, som ændret ved bekendtgørelse nr. 88 af 21.  

 februar 1996, foretages følgende ændring:
 1. Efter kapitel 3 indsættes:
Tillægspræmie til oksekødsproducenter § 17 a.  Rådets forordning om tillægsbetalinger til  

 præmierne i forordningen om den fælles markedsordning for oksekød1) (* 3),  

 fastsætter, at der som følge af bovin spongiform encephalopati (BSE) ydes en  

 ekstraordinær indkomststøtte til oksekødsproducenter.
Den producent, der  

 senest har holdt dyret i en 2 måneders periode, kan komme i betragtning ved  

 støttetildelingen.
Stk. 2.  Indkomststøtten udbetales dels som et tillæg på  

 100 kr. pr. ammekopræmie for præmieåret 1996 og dels som en tillægspræmie til  

 handyr, køer, kvier og kviekalve slagtet på autoriserede/godkendte slagterier  

 i perioden 2. oktober 1995 til 30. juni 1996 samt til slagtedyr eksporteret i  

 samme periode.
Der ydes ikke tillægspræmie til spædekalve (kalve under 25 kg  

 slagtet vægt, 50 kg levende vægt) og kasserede dyr.
Stk. 3.  Ansøgning om tillægspræmien til handyr, køer,  

 kvier og kviekalve indgives af producenten til EU-direktoratet på et særligt  

 skema, som kan rekvireres i EU-direktoratet.
Ansøgningen skal være  

 EU-direktoratet i hænde senest den 9. august 1996. Dokumentation for salg til  

 slagtning vedlægges ansøgningen.
 Stk. 4.  Størrelsen af den i stk. 2 nævnte tillægspræmie  

 fastsættes efter ansøgningsfristens udløb på grundlag af en opgørelse over  

 det samlede antal dyr, der er ansøgt om præmie til.
 Stk. 5.  Forinden tillægspræmien fastsættes jf. stk. 4,  

 reduceres det til rådighed stående beløb, der er fastsat i den i stk. 1  

 nævnte Rådsforordning, med det samlede beløb, der skal udbetales som tillæg  

 til ammekopræmierne.
Stk. 6.  Den i stk. 2 nævnte indkomststøtte udbetales  

 senest den 15. oktober 1996.« § 2 Bekendtgørelsen træder i kraft den 31. juli 1996.
Landbrugs- og Fiskeriministeriet, den  

 22. juli 1996 Henrik Dam Kristensen / Ove Mulvad (* 3) Rådets forordning (EF) nr. 1357/96 af 8. juli 1996 om  

 tillægsbetalinger i 1996 til præmierne i forordning (EØF) nr. 805/68 om den  

 fælles markedsordning for oksekød om ændring af samme forordning.
