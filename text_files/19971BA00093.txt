Nr BSF 93 Forslag til folketingsbeslutning om ophævelse af særrettigheder for  

 udlændinge Fremsat af Tom Behnke (FP) Kim Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Annette Just (FP) Johannes Sørensen (FP) den 19. december 1997 Folketinget opfordrer regeringen til inden afslutningen af folketingsåret  

 1997-98 at fremsætte de fornødne lovforslag og foretage de fornødne ændringer  

 i bekendtgørelser, cirkulærer og andre administrative forskrifter, således at  

 det sikres, at eksisterende særfordele for udenlandske statsborgere i forhold  

 til danske statsborgere bringes til ophør.
Bemærkninger til forslaget Beslutningsforslaget har til formål at sikre, at der i fremtiden ikke i  

 lovgivningen eller i administrative forskrifter forekommer særbegunstigelser  

 af udenlandske statsborgere i forhold til danske statsborgere.
Dette har  

 været Fremskridtspartiets politik i årevis, og helt tilbage i folketingsåret  

 1991-92 fremsatte Fremskridtspartiet et lignende beslutningsforslag (nr.
B  

 92), jf.
Folketingstidende 1991-92, tillæg A, sp. 6907.
 Forslagsstillerne har med dette beslutningsforslag opregnet en række  

 eksempler på dansk lovgivning, der begunstiger udlændinge i forhold til  

 danskere, men er sikker på, at der findes endnu flere eksempler, hvilket der  

 vil blive mulighed for nærmere at undersøge og konstatere under  

 udvalgsbehandlingen.
Beslutningsforslaget skal endvidere ses som et vigtigt element i  

 Fremskridtspartiets samlede initiativer på udlændingeområdet i nærværende  

 folketingssamling, herunder beslutningsforslag nr.
B 79 om  

 udlændingekontrakter og lovforslag nr.
L 115 om afskaffelse af de  

 facto-status.
 Det er i de senere år mange gange dokumenteret, at lovgivning og  

 administrative forskrifter udformes sådan, at udenlandske statsborgere, der  

 opholder sig her i landet, opnår særrettigheder i forhold til danske  

 statsborgere.
 Denne retstilstand er klart uholdbar og uacceptabel for den danske  

 befolkning, og forslagsstillerne ønsker med dette beslutningsforslag at skabe  

 tilslutning til, at der allerede i folketingsåret 1997-98 tages skridt til at  

 ophæve sådanne begunstigelser.
Forslagsstillerne har med tilfredshed bemærket, at indenrigsminister  

 Thorkild Simonsen til bl.a.
Morgennyhederne på TV 2 tirsdag den 11. november  

 1997 erklærede sig som modstander af positiv særbehandling af flygtninge og  

 indvandrere med den begrundelse, at det kunne skabe modvilje blandt danskere.
Særrettigheder til flygtninge og indvandrere er imidlertid ikke kun et  

 fænomen, som udspringer direkte af love og administrative forskrifter.
Ude i  

 landets kommuner florerer særbehandlingen som led i den almindelige  

 forvaltningsvirksomhed.
Det mest slående eksempel på denne forskelsbehandling  

 var hele Danmark vidne til, da Københavns overborgmester Jens Kramer  

 Mikkelsen i dagene efter indvandreroptøjerne på Blågårds Plads i juli 1997  

 tonede frem på fjernsynsskærmene og udstedte en jobgaranti til de uromagere,  

 der i flere nætter havde hærget bydelen.
En anden form for indirekte særbehandling eksisterer i de almennyttige  

 boligforeninger, hvor en stor del af fælleslokalerne anvendes til bederum for  

 muslimske beboere.
Alle lejerne er uanset nationalitet og religiøs  

 overbevisning forpligtet til over huslejen at betale til disse fælleslokaler,  

 selv om de anvendes til et formål, som ikke kan siges at være fælles.
 Modersmålsundervisningen er også et udtryk for en særrettighed, dels i  

 forhold til danske forældre, som rejser til udlandet og ikke modtager gratis  

 danskundervisning til deres børn, dels i forhold til f.eks. færøske og  

 grønlandske forældre, som ikke modtager nogen form for gratis  

 modersmålsundervisning til deres skolesøgende børn.
Et eksempel på en fortrinsstilling til flygtninge, som fremgår direkte af  

 lovgivningen, findes i lov om social pension § 2, stk. 2, nr. 2. Heraf  

 fremgår det, at ved beregningen af en flygtnings pension kan bopælsperioder i  

 hjemlandet og i andre lande som flygtning medregnes.
Danske statsborgere, som  

 i en periode opholder sig i udlandet, har imidlertid ikke mulighed for at  

 medtage den periode ved beregningen af pensionen.
For så vidt angår adgangen til at få hjælp efter bistandslovens kapitel 10  

 om revalidering, har Socialministeriet i dets vejledning nr. 211 af 30.  

 november 1994 gjort meget ud af at understrege, at der gælder de samme  

 betingelser for flygtninge og indvandrere til at opnå revalideringsydelse,  

 som der gælder for danskere.
Imidlertid er flygtninge og indvandrere i samme  

 pennestrøg opregnet i vejledningen som en særlig persongruppe, der skal tages  

 specielt hensyn til, og sprogvanskeligheder og kulturelle forhold er direkte  

 nævnt som væsentlige momenter, der indgår i vurderingen.
Derfor har denne  

 persongruppe i praksis en særstilling.
Danskere skal igennem en meget grundig  

 arbejdsprøvning, inden de kan få ret til hjælp efter det nævnte kapitel i  

 bistandsloven.
For udlændinge er dårlige sprogkundskaber og kulturelle  

 forskelle tilstrækkeligt.
Også det såkaldte etableringstilskud er en social ydelse, hvor  

 forslagsstillerne i praksis er stødt på eksempler på forskelsbehandling.
En  

 dansk familie forventes at kunne trække på familie og venner med henblik på  

 etablering, hvorimod en flygtningefamilie uden videre får bevilget penge til  

 alt lige fra cykler til bohave og hårde hvidevarer.
I virkeligheden burde en  

 dansk familie, som ved brand mister hele sit indbo, og som ikke har en  

 forsikring, kunne opnå det samme i etableringsydelse som en  

 flygtningefamilie, men i praksis er der himmelvid forskel.
Et sidste eksempel på socialministerens område fremgår af den  

 pressemeddelelse, som Socialministeriet udsendte den 2. juli 1997 om  

 ministerens uddeling af 14 mio. kr. til projekter på virksomheder, som vil  

 etablere et socialt projekt på arbejdspladsen.
Det fremgår, at 18 af de  

 støttede projekter handler om at åbne arbejdspladsen for erhvervshæmmede,  

 handicappede, flygtninge m.m.
Danskere kan med andre ord kun komme i  

 betragtning, hvis de f.eks. er handicappede, hvorimod det at være flygtning i  

 sig selv kvalificerer til deltagelse i de nævnte projekter.
 Inden for Erhvervsministeriets område kan nævnes den såkaldte  

 indvandrerisbryderordning, som kan give arbejdsgivere et månedligt løntilskud  

 på 11.000 kr. til ansættelse af højtuddannede med indvandrer- eller  

 flygtningebaggrund.
 Også inden for boligministerens område eksisterer en række fordele for  

 flygtninge og indvandrere:
 Ifølge Bygge- og Boligstyrelsens bekendtgørelse nr. 749 af 13. september  

 1995 kan unge flygtninge m.v. under visse omstændigheder blive skrevet op til  

 en bolig på et kollegium, selv om de ikke er uddannelsessøgende i traditionel  

 forstand, men for eksempel modtager undervisning med henblik på at bestå  

 Danskprøve 2.
 Ligeledes er der de særlige regler i boligstøttelovens kapitel 11. Efter  

 disse regler kan der til flygtninge m.v., der søger boligstøtte inden for de  

 første tre år, efter at de har fået meddelt opholdstilladelse, ydes lån til  

 betaling af indskud eller garanti for lån i forbindelse med indflytning i en  

 bolig i almennyttigt byggeri uanset opførelsestidspunktet og i privat  

 boligbyggeri.
 Det samme gælder den bestemmelse i boligstøtteloven, hvorefter  

 kommunalbestyrelsen yder garanti for lejerens opfyldelse af kontraktmæssige  

 forpligtelser over for udlejer til istandsættelse af boligen ved fraflytning.
 Der findes ikke nogen fornuftig begrundelse for på de nævnte områder at  

 begunstige visse grupper af udenlandske statsborgere frem for danske, og  

 regeringen skal derfor, såfremt nærværende forslag vedtages, tage initiativ  

 til at fjerne de her fremhævede eksempler på forskelsbehandling mellem  

 danskere og udlændinge.
 Forslagsstillerne ønsker også med beslutningsforslaget at pålægge  

 regeringen aktivt at gennemgå ministerium for ministerium for eventuelle  

 andre områder, hvor udlændinge er tillagt særrettigheder, og i forlængelse  

 heraf foranledige disse rettigheder ophævet.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ophævelse af særrettigheder for  

 udlændinge.
(Beslutningsforslag nr.
B 93).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
