Plejehjemsbeboer findes af to plejehjemsassistenter liggende i sengen  

 med en livrem om halsen.
De kontakter afdelingslederen, der beder dem  

 tilkalde politi og lægevagt.
Patientklagenævnet beklagede overfor  

 plejehjemsassistenterne, at de ikke straks undersøgte om der var tegn på liv  

 for i bekræftende fald at skaffe frie luftveje.
Overfor forstanderen blev det  

 beklaget, at hun ikke havde sikret sig, at plejehjemsassistenterne havde fået  

 fornøden instruktion i hvorledes de skulle forholde sig i en situation som  

 den foreliggende.
5.4.9. Instruktion En 57 årig mand, aktuelt indlagt på et plejehjem, havde gennem en årrække  

 lidt af depression og havde samtidig et stort spiritusforbrug.
Nu afdøde  

 havde ofte truet med at begå selvmord og havde inden for den seneste uge to  

 gange forsøgt at begå selvmord.
Nu afdøde findes af to plejehjemsassistenter,  

 liggende i sengen med en livrem om halsen.
De kontakter pr. telefon  

 afdelingslederen (plejehjemsassistent), der anmoder dem om at tilkalde  

 lægevagt og politi.
Afdelingslederen tager straks fra hjemmet til  

 plejehjemmet, men forinden er politiet ankommet.
De to plejehjemsassistenter  

 foretog sig intet i forhold til nu afdøde, det blev ikke undersøgt, om der  

 var tegn på liv, eks. puls.
Remmen blev først fjernet, da politiet ankom.  

 Ambulancen blev herefter rekvireret, men ved ankomsten til hospitalet var  

 døden indtrådt.
Såvel Sundhedsstyrelsen som Patientklagenævnet fandt, at de to  

 plejehjemsassistenter og afdelingslederen ikke har udvist den fornødne omhu  

 og samvittighedsfuldhed.
Begrundelsen var, at de pågældende ikke straks  

 undersøgte, om der var tegn på liv for i bekræftende fald omgående at skaffe  

 frie luftveje.
 Her udover var sundhedsstyrelsen af den opfattelse, at forstanderen havde  

 udvist forsømmelighed ved ikke at have foranlediget, at der i instruksen  

 fandtes retningslinjer vedrørende en situation som den foreliggende, hvilket  

 i henhold til lov om sygeplejersker § 5, stk. 1, burde påtales.
 Patientklagenævnet kunne ikke tilslutte sig dette, men besluttede at  

 udtale beklagelse overfor forstanderen i henhold til lov om sygeplejersker §  

 5, stk. 1, med den begrundelse, at forstanderen ikke havde sikret sig, at de  

 i sagen implicerede plejehjemsassistenter havde fået fornøden instruktion i,  

 hvorledes de skal forholde sig i situationer, som den foreliggende.
