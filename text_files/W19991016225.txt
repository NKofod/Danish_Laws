Kendelse fra Pressenævnet i sag nr.  

 78/1993 Dansk Center Parti har ved næstformand  Steen  

  Lyngaae  Jørgensen klaget til Pressenævnet over, at Politiken  

 har givet afslag på genmæle over for en leder den 30. september  

 1993.
Lederen havde overskriften "Svær boykot.
Kampen mod  

 det yderste højre" og indeholdt bl.a. følgende:
 "Til kommunevalget i november må man forudse, at det  

 yderste højre vil være repræsenteret på valglisterne  

 i flere større byer.
Det er ikke noget kønt selskab.
Det handler om  

 partier som Stop Indvandringen, Nationalpartiet Danmark, Partiet De Nationale  

 og Dansk Centerparti.
De står for uhyggelige politiske synspunkter.
Og  

 et dybt forkasteligt menneskesyn, der har rod i racistiske holdninger.
Disse  

 grupperingers rolle i dansk politik må begrænses til en lille  

 sort parentes." Lederens ærinde var at sætte beslutningen hos  

 en lang række etablerede partier i København og Odense om at  

 boykotte vælgermøder, hvor højrepartierne er  

 repræsenteret, i kritisk belysning.
Politiken mente, at  

 højrepartierne i stedet skulle bekæmpes med demokratiets bedste  

 våben: argumenter, og at der i et vidt omfang også burde holdes  

 tværpolitiske møder, hvor disse partier kunne få lov til  

 at afsløre sig selv.
 Klageren anmodede den 3. oktober om følgende  

 genmæle over for lederen:
 "1. På vegne af Dansk Center Parti må jeg  

 protestere imod, at Dansk Center Parti omtales som tilhørende "det  

 yderste højre" i Politikens leder torsdag 30/9- 93.
Dansk Center Parti - som blev stiftet den 21/3-92 - er et  

 demokratisk, borgerligt, midterparti.
Hovedparten af partistifterne er  

 tidligere, mangeårige medlemmer af CD.
Vi brød med CD på  

 grund af indvandrerpolitikken, den manglende medlemsindflydelse i CD og CD's  

 flirten - senere samarbejde - med Socialdemokratiet.
CDs sidenhen stedse  

 dalende tilslutning i meningsmålingerne kunne tyde på, at  

 flertallet af CDs tidligere vælgere er enige med Dansk Center  

 Parti.
2. Det er naturligvis altid generende for de etablerede  

 partier, når der opstår nye, som vil lege med i sandkassen.
Dette  

 berettiger imidlertid ikke til dét lidet demokratiske forsøg  

 på "karaktermord" på et lille nystiftet parti, som nu er igang.  

 Man slår skam ingen folk ihjel, man myrder "bare" deres image.
3. Jeg finder det iøvrigt skuffende, at Politikens  

 journalister ikke er mere omhyggelige i deres research eller logisk  

 tænkende.
De må da kunne forstå, at et parti af tidligere  

 CDere ikke er et højreradikalt parti.
Så hurtigt skifter  

 mennesker ikke politisk holdning.
4. Nu, hvor 23% af alle skolebørnene i  

 Københavns Kommune er fremmedsprogede, d.v.s. af fremmed herkomst,  

 kommer vi imidlertid ikke uden om at diskutere indvandrerpolitikken.
Den  

 indvandring, der allerede har fundet sted, er i virkeligheden af langt  

 større betydning end et ja eller nej til EF.
Men i modsætning  

 til EF-spørgsmålet er dette sket, uden at befolkningen er blevet  

 spurgt eller - indtil fornylig - oplyst om de faktiske forhold.
Det er dette,  

 mange danske vælgere nu reagerer imod.
 I et ordentligt demokrati bør der ingen tabu-emner  

 være.
Borgerne har ret til at få oplyst, hvad de af  

 borgerne indbetalte skatter anvendes til.
Ligeledes bør alle  

 spørgsmål om statens/samfundets tilstand naturligvis kunne  

 debatteres.
 Det bør være muligt at stille  

 spørgsmål som:
- Hvorfor skal 40.000 syge danskere stå på  

 ventelister til sygehusene på grund af manglende bevillinger; medens  

 statskassen står gabende åben, så snart det drejer sig om  

 penge til asylsøgere, flygtninge og indvandrere eller  

 u-landshjælp? - Hvorfor har vi nedskæringer af  

 hjemmehjælpen, manglende plejehjemspladser, og utilstrækkelig  

 hjælp til psykisk syge, samtidig med at Dansk Flygtningehjælp og  

 Dansk Røde Kors for statens regning kan oprette 130 asylcentre med  

 3.000 ansatte? Er det ikke danske borgeres behov, der bør komme i  

 første række? - Hvor går grænsen for hvor mange  

 udlændinge, vi vil have ind i Danmark? Eller er der slet ingen  

 grænse? - Hvad koster indvandringen reelt det danske samfund  

 årligt? Og hvor går grænsen for, hvad vi er villige til -  

 eller kan - betale? Underskuddet på statsbudgettet i år bliver  

 ca. 55 milliarder kr.
Vi er ca. 5 millioner danskere.
Det vil sige, at hver  

 eneste af os - fra spædbarn til olding - skulle have betalt 11.000 kr.  

 mere i skat.
En familie med to børn har således betalt 44.000  

 kr. for lidt i skat i år.
Hvem skal nu betale? Skal skatterne  

 sættes op? Skal folkepensionen skæres ned? Eller skal  

 gælden på uanstændig vis eksporteres til vore børn  

 og børnebørn? I et ordentligt demokrati bør sådanne  

 spørgsmål kunne stilles, uden at det giver anledning til grove -  

 ubeføjede - beskyldninger.
Befolkningseksplosionen og de mange lokale  

 krige rundt om i verden vil iøvrigt bevirke, at vi også i  

 Danmark før eller siden bliver tvunget til, ikke blot at diskutere men  

 også, at tage stilling til disse spørgsmål." Politiken afviste den 25. oktober at bringe  

 genmælet, idet bladet henviste til, at spørgsmålet om,  

 hvorvidt Dansk Center Parti med rette kan siges at tilhøre det yderste  

 højre beror på en samlet vurdering af partiets programgrundlag  

 og den måde, hvorpå partiet argumenterer offentligt.
Der er  

 således ikke tale om en oplysning af faktisk karakter.
I klagen til Pressenævnet har Dansk Center Parti  

 anført, at lederens beskyldninger mod partiet både er usande,  

 krænkende og fremsat i skadevoldende hensigt.
Klageren finder endvidere  

 Politikens handlemåde hyklerisk.
I lederen opfordres til direkte debat  

 og til at lade argumenterne tælle.
Men når klageren  

 omgående anmoder om genmæle, nægter bladet dette - og det  

 først 3 uger efter anmodningens fremsendelse.
I en udtalelse om klagen har Politiken beklaget det sene  

 svar på klagerens anmodning.
Politiken har i øvrigt fastholdt,  

 at der i lederen er tale om en vurdering og ikke om et udsagn af faktuel  

 karakter.
Bladet har tilføjet, at det ønskede genmæle i  

 sin udformning og sit indhold går langt udover de normale rammer for et  

 sådant.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
Lederens placering af Dansk Center Parti i det politiske  

 spektrum er et udtryk for Politikens vurdering.
På den baggrund  

 tiltræder Pressenævnet, at Politiken har meddelt afslag på  

 genmæle.
 Afsagt den 2. december 1993.
