Arbejdsdirektoratet  

 havde i sagen truffet afgørelse om, at arbejdsgiver skulle indbetale 3 ugers  

 hovedferie for lønmodtageren.
Direktoratet lagde vægt på, at varslingen af  

 hovedferien var ugyldig, idet en lønmodtager havde krav på at holde de 3  

 ugers  

 hovedferie samlet.
Lønmodtager kunne derfor kun anses at have holdt 2 ugers  

 restferie i maj 2001. De resterende 3 ugers hovedferie skulle indbetales af  

 virksomheden til FerieKonto.
Ankenævnet  

 traf afgørelse om, at arbejdsgiver skulle indbetale feriegodtgørelse for 1  

 uges  

 ferie til FerieKonto.
Nævnet fandt, at hele varslet af såvel hoved- som  

 restferie bortfaldt, idet der var tale om en fritstillingssituation.  

 Specialbestemmelsen i ferielovens § 16, stk. 2 om ferie under fritstilling  

 var  

 derfor gældende.
Efter bestemmelsen gælder, at mest mulig ferie automatisk  

 anses for afholdt, hvis der er tale om en fritstillingsperiode i  

 opsigelsesperioden  

 uanset, hvad der forud er fastsat om ferieafholdelse.
Nævnet fandt, at  

 bestemmelsen fandt anvendelse, selvom ferievarslet var givet samtidig med  

 beskeden om fritstilling.
 Arbejdsgiver  

 kunne have varslet for yderligere 3 dages restferie, idet der er plads  

 hertil.  

 Nævnet fandt dog, at der ikke kunne anses at være afholdt mere end de 4 uger  

 som arbejdsgiver oprindeligt varslede.
Delvis ugyldigt varslet ferie til afholdelse i  

 fritstillingsperiode A  

 F G Ø R E L S E XXX skal ikke indbetale 3 ugers hovedferie til  

 XXX.
 XXX skal i stedet indbetale feriegodtgørelse for  

 en 1 uges restferie.
 Ankenævnet lægger til grund, at XXX blev opsagt  

 den 23. januar 2001 og samtidig blev fritstillet fra 1. februar 2001 til den  

 31. maj 2001.
 Videre er lagt til grund, at XXX i opsigelsen  

 varslede, at lønmodtageren skulle afholde 2 ugers hovedferie og 2 ugers  

 restferie i maj 2001.
Ankenævnet lægger vægt på, at en arbejdsgiver  

 ikke ensidigt kan pålægge en lønmodtager at holde 2 ugers hovedferie, idet  

 denne har krav på at holde alle 3 uger samlet.
Dette udgangspunkt kan kun  

 fraviges ved aftale mellem parterne, hvilket ikke er sket.
Nævnet finder, at XXX' varsling af 2 ugers  

 hovedferie er ugyldig og derfor bortfalder.
Varslingen af restferie  

 bortfalder  

 også, selvom dette som udgangspunkt er gyldigt.
Grunden er, at den samlede  

 varsling af 4 ugers ferie er sket i forbindelse med XXXs fritstilling.
Nævnet  

 finder derfor, at specialbestemmelsen i § 16, stk. 2 i bekendtgørelse nr. 396  

 af 31. maj 2000 af ferieloven finder anvendelse.
 Efter bestemmelsen gælder, at mest mulig ferie  

 anses for holdt under en fritstilling uanset, hvad der tidligere er fastsat  

 om  

 ferie.
 Da fritstillingsperioden har været på 4 måneder  

 anses 3 ugers hovedferie og 1 uges restferie i maj måned i 2001 for afholdt.  

 Yderligere 3 mulige feriedage anses ikke for afholdt, idet arbejdsgiver ved  

 opsigelsen alene har varslet 4 ugers ferie.
 Om afgørelsens regelgrundlag henvises i øvrigt  

 til § 9, stk. 1 i lovbekendtgørelse nr. 538 af 25. juni 1999, og § 15, stk. 2  

 i  

 ferieloven, lov nr. 396 af 31. maj 2000.
 Arbejdsmarkedets Ankenævn ændrer således  

 Arbejdsdirektoratets afgørelse af 12. november 2001.
På ankenævnets vegne XXX XX De kan læse om afgørelsens faktiske og retlige  

 grundlag på de følgende sider.
 Kopi til:
* XXX * XXX * XXX 1.  

 Sagsforløb Arbejdsdirektoratet fremstillede i sin afgørelse  

 til XXX af 3. oktober 2001 sagen på denne måde:
 " I brev af 11. juni 2001 retter Deres far  

 på Deres vegne henvendelse til FerieKontoret med anmodning om vores  

 stillingtagen til dels Deres opsigelse fra firma XXX og dels firmaets  

 afregning  

 af feriepenge.
 I henvendelsen er vedlagt en kopi af opsigelsen,  

 hvoraf det fremgår, at De er opsagt den 23. januar 2001 og fritstillet pr. 1.  

 februar 2001 med endelig fratræden den 31. maj 2001. De har dermed et  

 opsigelsesvarsel på 4 måneder.
 Det fremgår af sagen, at De pr. 1. april 2001  

 har fået nyt arbejde.
Den 18. juni 2001 sender FerieKontoret en  

 vejledende udtalelse til Deres far.
Brevet er en gennemgang af de  

 bestemmelser,  

 som er gældende i forhold til afvikling af ferie i en fritstillingsperiode.
I følgebrev af 24. juni 2001 sender Deres far  

 kopi af hans brev af 24. juni 2001 til XXX.
Det fremgår af brevet, at  

 FerieKontorets vejledende udtalelse er medsendt som bilag.
Den 10. juli 2001 modtager FerieKontoret kopi af  

 XXXs brev af 3. juli 2001 til Deres far.
Det fremgår af brevet, at  

 arbejdsgiveren har sendt sagen til XXX (arbejdsgiverorganisation).
 Der foreligger telefonnotat af 24. juli 2001  

 vedrørende samtale mellem XXX (arbejdsgiverorganisation) og FerieKontoret  

 v/XXX.  

 XX er af den opfattelse, at De kan anses for at have holdt 25 dages ferie i  

 maj  

 måned 2001, idet De blev fritstillet den 1. februar 2001.
Det fremgår yderligere af telefonnotatet, at XX  

 ikke er enig med FerieKontoret for så vidt angår betaling af restferien.
De  

 har  

 ikke holdt 14 dages restferie hos Deres nye arbejdsgiver, og som en følge  

 heraf  

 mener XX, at arbejdsgiveren må beholde feriepengene svarende til restferien.  

 FerieKontoret mener, at dette spørgsmål endnu ikke er afklaret.
I fax af 24. juli 2001 retter Deres far  

 henvendelse til FerieKontoret.
Henvendelsen indeholder kopi af diverse  

 korrespondance mellem Dem og XX (virksomheden).
 I brev af 25. juli 2001 bekræfter vi modtagelsen  

 af faxen af 24. juli 2001. Vi oplyser Deres far om, at sagen vil blive taget  

 op  

 på et møde i kontoret.
I fax af 2. august 2001 sender Deres far kopi af  

 XXX's (arbejdsgiverorganisation) brev af 31. juli 2001 samt kopi af hans  

 svarbrev herpå.
Det fremgår af XXXs brev, at man anser 3 ugers hovedferie og  

 1  

 uges restferie for afviklet, idet XXX bestrider FerieKontorets vejledende  

 udtalelse.
XXX henviser i den forbindelse til, at det i praksis er fastslået,  

 at en lønmodtager afvikler mest mulig ferie i forbindelse med en  

 fritstilling.
 Den 10. september 2001 modtog vi til orientering  

 kopi af Deres fars brev af 9. september 2001 til XXX  

 (arbejdsgiverorganisation). Deres far rykker XXX for svar på sin seneste  

 henvendelse.
I fax af 18. september 2001 modtog vi en kopi af  

 en fax, som XXX (arbejdsgiverorganisation) har sendt til Deres far.
XXX  

 fastholder deres synspunkter, og man oplyser, at arbejdsgiveren hverken  

 moralsk  

 eller etisk har nogen som helst forpligtelse over for Dem.
De skal selv  

 undersøge og afklare konsekvenserne af, at De i fritstillingsperioden  

 tiltræder  

 et nyt arbejde.
 I brev af 30. september 2001 rykker Deres far  

 for svar fra FerieKontoret i forhold til hans fax af 18. september 2001.
I brev af 2. oktober 2001 oplyser FerieKontoret  

 Deres far om, at sagen har været til behandling på et møde i kontoret, og at  

 der snarest vil blive udarbejdet en afgørelse i sagen. " Sekretariatet er enig i fremstillingen.
2.  

 Arbejdsdirektoratets afgørelser I.
 Direktoratet traf den 3. oktober 2001 denne  

 afgørelse overfor XXX (lønmodtager):
"  

 Afgørelse De har i Deres fritstillingsperiode kun afholdt  

 2 ugers restferie fra optjeningsåret 2000.
 Arbejdsgiveren skal indbetale feriepenge  

 svarende til endnu ikke afholdt hovedferie.
Begrundelse Med udgangspunkt i såvel Højesterets dom U  

 72.77, som i Sø- og Handelsrettens dom U 79.1032, er det i dag fast antaget,  

 at  

 såfremt en arbejdsgiver i forbindelse med en opsigelse fritstiller  

 lønmodtageren, ligger der i fritstillingsmeddelelsen et automatisk varsel til  

 lønmodtageren om at holde ferie i videst mulig udstrækning i  

 opsigelsesperioden.
 Ovennævnte relaterer sig til dagældende ferielov  

 nr. 538 af 25. juni 1999.
 Afholdelse af Deres ferie skal ses i forbindelse  

 med nugældende ferielovs § 16, stk. 2, af hvilken bestemmelse det fremgår, at  

 hvis en lønmodtager er fritstillet, anses ferie for afholdt, uanset om ferien  

 er fastsat, hvis de i § 15, stk. 2 (varslingsreglerne) nævnte perioder og  

 ferien kan rummes inden for fritstillingsperioden.
 Dette er ikke tilfældet i denne sag.
 Bestemmelsen om - som det fremgår af Deres  

 opsigelse af 23. januar 2001 - at De i fritstillingsperioden fra 1. februar  

 2001 til udgangen af maj måned 2001, skal afvikle 2 ugers restferie og 2  

 ugers  

 hovedferie fra år 2000, er ikke korrekt efter ferielovens bestemmelser.
Det fremgår af dagældende ferielovs § 9, stk. 1,  

 at hovedferien på 3 uger skal gives i sammenhæng i hovedferieperioden.
Dette  

 fremgår også af § 14, stk. 1 i den nugældende ferielov.
Arbejdsgiverens bestemmelse om afholdelse af  

 hovedferien er derfor ikke gyldig, idet De ikke kan pålægges kun at holde 2  

 ugers hovedferie i fritstillingsperioden. " II.
 Direktoratet traf den 12. november 2001 denne  

 afgørelse overfor XXX (virksomhed):
 " Vi vedlægger hermed vores afgørelse i  

 sagen om ferieafholdelse i en fritstillingsperiode for ovennævnte  

 lønmodtager.
 Som det fremgår af afgørelsen, skal selskabet  

 indbetale 3 ugers hovedferie til XXX, idet denne ferie ikke kan anses for  

 afholdt.
For så vidt angår feriepengene for restferien,  

 vil dette spørgsmål blive afklaret på et senere tidspunkt." 3.  

 Klagerne til ankenævnet I.
 XXX (arbejdsgiverorganisation) klagede den 7.  

 december 2001 således over afgørelsen:
" Ferielovskontoret har truffet afgørelse  

 den 3. oktober 2001 i en sag vedrørende XXX.
Afgørelsen er sendt til  

 indklagede, XXX, med brev af 12. november 2001.
 Jeg skal på vegne af XXX (virksomhed) i henhold  

 til Ferielovskontorets klagevejledning indbringe afgørelsen for  

 Arbejdsmarkedets Ankenævn.
 Den trufne afgørelse påstås ændret således, at  

 det lægges til grund, at XXX i fritstillingsperioden har afviklet 3 ugers  

 hovedferie (18 dage) samt 1 uges restferie (6 dage).
 Sagsforløbet er følgende:
 Den 23. januar 2001 blev XXX afskediget med 4  

 måneders varsel af XXX til fratrædelse pr. 31.05.2001. Pr. den 01.02.2001  

 blev  

 XXX fritstillet.
 Fristillingsperioden er dermed på 4 måneder i  

 alt.
 Fritstillingen indebærer, at XXX skulle afvikle  

 ferie i videst muligt omfang, dvs. at der var mulighed for at afvikle  

 eventuel  

 restferie vedrørende optjeningsåret 1999 samt hovedferie og restferie  

 vedrørende optjeningsåret 2000 svarende til 24 dage.
Det fremgår af kommentarerne til Ferieloven  

 (Weber Olsen og Ryder, 2001, DJØF's forlag), p. 151 følgende: "At  

 lønmodtageren "kan anses for" at holde sin ferie betyder, at  

 arbejdsgiveren ikke behøver at give lønmodtageren en konkret meddelelse om,  

 at  

 ferien skal holdes i fritstillingsperioden.
Alene det, at arbejdsgiveren  

 fritager lønmodtageren for sin arbejdsforpligtelse, betyder, at lønmodtageren  

 skal holde sin ferie i fritstillingsperioden". Jf. tillige U79.1032 H.
 Efterfølgende har der været korresponderet om  

 sagen mellem Ferielovskontoret, XXX (virksomhed), XXX på vegne af hans datter  

 XXX samt XXX (arbejdsgiverorganisation).
 Ferielovskontorets afgørelse blev truffet den 3.  

 oktober 2001 og sendt til XXX (virksomhed) i brev af 12. november 2001 med  

 vejledning om klageadgang til Arbejdsmarkedets Ankenævn.
 Til støtte for den nedlagte påstand gøres  

 følgende gældende:
Det følger af praksis, at hvis en arbejdsgiver  

 fritstiller en lønmodtager, ligger der i denne fritstillingsmeddelelse  

 automatisk et varsel om afholdelse af ferie i videst mulig udstrækning i  

 opsigelsesperioden, jf.
U79.1032 SH.
En praksis, som er blevet indskrevet i  

 den  

 nye ferielov i § 16, stk. 2, som bestemmer, at "Hvis lønmodtageren er  

 fritstillet, anses ferie for holdt, uanset om ferien er fastsat, hvis de i §  

 15, stk. 2, nævnte perioder og ferien kan rummes inden for  

 fritstillingen".
 Det fremgår af bemærkningerne til lovforslaget  

 vedrørende § 16, stk. 2, at "Dette gælder selvom ferien ikke konkret er  

 fastsat overfor lønmodtageren".
 Der er i ferieperioden varslet mest mulig ferie.
 Det kan ikke have betydning, om arbejdsgiveren i  

 den skriftlige opsigelse har varslet forkert ved at skrive, at 14 dages  

 restferie samt 14 dages hovedferie anses for afholdt i fritstillingsperioden,  

 i  

 og med det slet ikke er nødvendigt at give lønmodtageren en konkret  

 meddelelse  

 om afholdelse af ferien i fritstillingsperioden.
 Det har netop været arbejdsgiverens intention,  

 at XXX skulle holde mest mulig ferie i opsigelsesperioden ved at afholde mest  

 mulig ferie fra optjeningsåret 2000 i maj måned 2001.
 Ferielovens § 16, stk. 2, samt den praksis, som  

 denne bestemmelse er en indskrivning af, netop skal sikre, at en arbejdsgiver  

 ikke skal miste muligheden for at lægge mest mulig ferie i  

 fritstillingsperioden  

 blot pga. manglende varsel, og at det samme må gælde forkert varsel, som  

 alene  

 skyldes, at arbejdsgiver ikke er opmærksom på, at hele hovedferien samlet  

 skal  

 kunne rummes i fritstillingsperioden, for at kunne anses for afholdt der.
 Jeg skal for øvrigt for god ordens skyld gøre  

 opmærksom på, at Ferielovskontorets afgørelse alene går på optjeningsåret  

 2000,  

 idet klagen alene går på dette punkt.
 Ikke desto mindre har Ferielovskontoret  

 indskrevet en bemærkning om, at spørgsmålet vedrørende betaling af restferie  

 fra optjeningsåret 1999 er uafklaret (afgørelsen p. 3, 2. afsnit), idet XXX  

 ikke har afholdt restferien hos den nye arbejdsgiver.
Hertil skal henvises til U87.505H samt den  

 kommenterede ferielov skrevet af L.
Beck Nielsen (Ferielov, Gad Jura, 1995),  

 der på basis af den nævnte dom skriver, at det er nødvendigt for at få  

 udbetalt  

 optjente feriepenge hos den tidligere arbejdsgiver, at lønmodtageren afvikler  

 sin optjente ferie i opsigelsesperioden i overensstemmelse med  

 tilkendegivelsen  

 herom via fritstillingen. "Hvis den nye arbejdsgiver ikke accepterer  

 ferieafholdelse i denne periode, må lønmodtageren enten misligholde sit nye  

 ansættelsesforhold ved alligevel at afvikle ferien eller afstå fra at afvikle  

 ferien og dermed miste den optjente betaling herfor", p. 116. Det samme  

 fremgår af kommentarerne til Ferieloven (Weber Olsen og Ryder, 2001, DJØF's  

 forlag) p. 151. Dansk Handel & Service stiller sig derfor uforstående  

 overfor, at spørgsmålet skulle være uafklaret. " II.
 Lønmodtagerens far, XXX, modtog kopi af XXX s  

 (arbejdsgiverorganisation) klage og kom den 9. december 2001 med følgende  

 kommentarer:
 " Jeg bekræfter modtagelsen af kopi af  

 klageskrift af 7. december 2001, ifølge hvilket XXX  

 (arbejdsgiverorganisation)  

 på vegne af XXX (virksomhed) har indklaget XXX (min datter) for  

 Arbejdsmarkedets Ankenævn med påstand om, at Ferielovskontorets afgørelse  

 ændres, således at min datter i fritstillingsperioden har afviklet 3 ugers  

 hovedferie (18 dage) samt 1 uges restferie (6 dage).
 På vegne af min datter skal jeg  

  

 principalt  

  

 påstå Ferielovskontorets  

 afgørelse fastholdt.
 Subsidiært  

  

 skal jeg påstå, at der træffes ny afgørelse, men med udgangspunkt i, at min  

 datter anses for at have kontraopsagt sin stilling i tide og med fratrædelse  

 med adgangen af april 2001.
Begrundelse Ad den principale påstand Indledningsvis skal jeg bemærke, at det er et  

 grundlæggende princip i dansk ret, at koncipisten og koncipisten alene må  

 bære  

 ansvaret for uklarheder i formuleringen af et dokument, og dermed tillige  

 ansvaret for modtagerens forståelse heraf eller mangel på samme.
 TopNordic må derfor alene bære ansvaret for  

 enhver uklarhed og eventuel uenighed, der måtte opstå som følge af  

 forståelsen  

 af den skriftlige opsigelse.
Min datter har påviseligt flere gange ved  

 henvendelse til XX (virksomhed) at få klarhed over, hvordan hun reelt stod,  

 men  

 kunne ikke få svar herpå.
Først da hun stod med de pauvre kontante  

 feriepenge,  

 gik det op for hende, hvad XXX's (virksomhed) hensigt var.
Først da blev hun klar over, at hun burde have  

 fulgt mit råd om at kontraopsige sin stilling, således at hun opnåede samme  

 retsstilling som en medarbejder med kun 3 måneders opsigelsesvarsel.
Det vil  

 sige 3 måneders løn + fulde feriepenge for optjeningsåret 2000.
 Det bør herved tillægges afgørende betydning, at  

 såvel Funktionærloven som Ferieloven er love, der skal beskytte  

 medarbejderen,  

 og ikke love, der skal åbne for arbejdsgiveres mulighed for at spare  

 feriepenge  

 ved omgåelse af lovenes overordnede formål.
Sagens forløb har imidlertid vist, at XXX  

 (virksomhed) støtte fra XXX (arbejdsgiverorganisation) hele tiden har set  

 muligheden for at XXX (virksomhed) opnå en ganske uhørt besparelse i  

 feriepenge  

 og arbejdet hen imod det.
XXX har derfor haft et incitament til at formulere  

 sig uklart i opsigelsen og efterfølgende holde min datter i uvidenhed om,  

 hvad  

 der reelt var tanken eller snarere bagtanken med formuleringen.
 Formuleringen må derfor tages for pålydende og  

 derfor i relation til ferieloven få den betydning, som Ferielovskontoret  

 korrekt har tillagt den.
Ad den subsidiære påstand Hvis der modsat træffes afgørelse på baggrund af  

 de synspunkter, som XXX (arbejdsgiverorganisation) har anført i  

 klageskriftet,  

 må min datter imidlertid stilles, som om hun havde været klar over meningen  

 med  

 indholdet og dermed formuleringen af opsigelsen.
 I givet fald må min datter stilles, som om hun  

 rettidigt har kontraopsagt sin stilling til fratræden med udgangen af april  

 måned.
 Ingen kan rejse berettiget tvivl om, at min  

 datter havde fulgt mit råd i stedet for af affærdige det med en bemærkning  

 om,  

 at ingen var ude på at snyde hende.
Afslutning Min datter er allerede med Ferielovskontorets  

 afgørelse stillet dårligere, end de kollegaer, der kun havde 3 måneders  

 opsigelsesvarsel.
Generelt kan dette næppe være hensigten med lovgivningen.
XXX (virksomhed) har sparet feriepenge, som min  

 datter gennem hele 2000 har oparbejdet ret til.
Dette har næppe heller været  

 lovgivers hensigt.
Hensigten har snarere været, at en medarbejder  

 ikke skulle lukrere på lovgivningen og have både dobbelt løn og feriepenge,  

 hvilket er helt naturligt.
Det har der heller aldrig været tale om.
 Men hvis arbejdsgiveren med ekspertisen i ryggen  

 gennem uklare formuleringer og fortielser kan opnå en besparelse, samtidig  

 med  

 at medarbejderen reelt ikke har ret til ferie eller selv må betale herfor, er  

 der noget galt med lovgivningen og arbejdsgiverens og moral.
 XXX må imidlertid alene bære ansvaret for den  

 uklare formulering.
 Endvidere er det et faktum, at XXX (virksomhed)  

 slet ikke vil lide noget tab, men alene må betale den feriepengeforpligtelse,  

 som XXX gennem hele år 2000 påtog sig i relation til min datters  

 ansættelsesforhold.
Uanset de uddybende fortolkningsbidrag, der er  

 fremført af XXX (arbejdsgiverorganisation), kan de ikke finde anvendelse. i  

 den  

 konkrete sag.
Tværtimod taler det anførte for, at XXX hele tiden har støttet  

 sig til ekspertisen for at opnå en bedre retsstilling, end den man ville have  

 opnået, hvis man havde formuleret sig klart, eller hvis man havde svaret på  

 de  

 spørgsmål, som min datter stillede til forståelse heraf. " 4.  

 Arbejdsdirektoratets bemærkninger til klagen Arbejdsdirektoratet havde ved oversendelsen af  

 sagen den 10. december 2001 følgende kommentarer til sagen:
 "Direktoratet sender en klage over  

 direktoratets afgørelse af 3. oktober 2001. Vi har først i brev af 12.  

 november  

 2001 sendt afgørelsen til arbejdsgiveren.
 I forbindelse med klagen dateret den 7. december  

 2001, skal vi kort kommentere afsnit 8 på side 2. Afsnittet indledes med  

 "  

  

 Det kan ikke have betydning om...".
 Som det fremgår af afgørelsen af 3. oktober  

 2001, er det fast antaget, at en fritstilling er et automatisk varsel til  

 lønmodtageren om at afholde al den ferie, som kan ligge i opsigelsesperioden,  

 regnet fra fritstillingen og til endelig fratrædelse.
 Det forholder sig dog således, at der i  

 opsigelsesperioden skal være plads til enten hovedferien eller restferien  

 eller  

 måske hovedferien og en del af restferien.
Lønmodtagerens hovedferie kan ifølge ferielovens  

 regler ikke deles op i kun 14 dages hovedferie og 14 dages restferie.
Dette  

 forhold skal være klarlagt i forhold til fritstillingen.
 Det kan derudover ikke være korrekt, at  

 arbejdsgiveren på den ene side opdeler ferien på en ukorrekt måde, og på den  

 anden side oplyser, at man alligevel ikke skal henholde sig til denne  

 opdeling.
 Herudover mener vi ikke, at der er grundlag for  

 at ændre afgørelsen.
5.  

 Nyt efter klagen I.
 Sekretariatet har via fax modtaget kopi af et  

 brev af 19. januar 2002 fra lønmodtagers far til den administrerende direktør  

 i  

 XXX (arbejdsgiverorganisation). Dette var sålydende:
 " Tak for Deres brev af 11. december 2001,  

 hvori De besvarer min henvendelse til administrerende direktør XXX.
 Jeg havde egentlig forventet, at De ville  

 meddele mig resultatet af Deres undersøgelse, jf sidste afsnit i Deres brev.
 Fortsat tavshed må jeg imidlertid tage som  

 udtryk for, at De ikke har yderligere kommentarer, og at sagen efter Deres og  

 dermed XXXs (arbejdsgiverorganisation) opfattelse er behandlet korrekt både  

 for  

 så vidt angår lovgivningen, og den kodeks for etik og moral, der gælder i XXX  

 (arbejdsgiverorganisation).
 Jeg skal ikke trætte Dem med gentagelser eller  

 sagsakter, men alene citere fra Feriekontorets fremsendelsesskrivelse til  

 Arbejdsmarkedets Ankenævn:
 "Det  

 kan derudover ikke være korrekt, at arbejdsgiveren på den ene side opdeler  

 ferien på ukorrekt måde, og på den anden side oplyser, at man alligevel ikke  

 skal henholde sig til denne opdeling".  

    

  

 Kopi vedlægges.
 Jeg vedlægger endvidere en kopi af min datters  

 oplysningsseddel, hvoraf det fremgår, at hun har været ansat hos XXX i en  

 sammenhængende periode fra  

  

 0101 til 3004  

  

 ,  

 Og altså ifølge lønningsbogholderiet indtil udgangen af april måned.  

    

 Dette ville i sig selv - alt andet lige -  

 have betydet, at min datter var berettiget til fulde feriepenge for  

 optjeningsåret 2000.  

    

 Kopi vedlægges.
 Noget er åbenbart gået galt hos XXX men det er  

 hvad der sker, når man forsøger at bøje reglerne til egen fordel på  

 bekostning  

 af andre.
 Mit spørgsmål har været og er fortsat om og i  

 hvilket omfang XXX (arbejdsgiverorganisation) rådgiver om og forsvarer den  

 behandling som fyrede medarbejdere blev udsat for hos XXX.
 Mit spørgsmål er endeligt affødt af, at jeg  

 havde forventet noget andet af XXX (arbejdsgiverorganisation).
 I løbet af 14 dage agter jeg at gå videre med  

 sagen, som klart må have almen interesse, hvis det forholder sig sådan, at en  

 organisation som XXX virkelig bakker den slags op.  

    

 Svage medarbejdere har i givet fald grund til  

 bekymring".
 II.
 XXX (arbejdsgiverorganisation) svarede den 24.  

 januar 2002 på brevet således:
 " Tak for Deres brev af 19. januar d.å.
 Ved at sagen er indbragt for Arbejdsmarkedets  

 ankenævn, har jeg meget vanskeligt ved at gå dybere ind i sagen på nuværende  

 tidspunkt.  

    

 Jeg håber De har forståelse  

 herfor.
 Jeg forstår på et brev, som vi har modtaget 14.  

 januar d.å. fra Arbejdsmarkedets Ankenævns sekretariat, at der kan gå op til  

 3  

 måneder før afgørelsen foreligger.
 Jeg forstår også, at der er tale om to  

 problemstillinger, henholdsvis et spørgsmål om afholdelse af ferie den  

 opsigelsesperiode, hvor Deres datter var fritstillet, samt en problemstilling  

 vedrørende kontraopsigelse i forbindelse med opsigelsen.
 XXX (arbejdsgiverorganisation) har kun været  

 involveret i spørgsmålet vedrørende afholdelse af ferie i opsigelsesperioden.
 Her har vi gjort gældende, at virksomheden har  

 ret til at fastholde, at der skulle afholdes 4 ugers ferie i  

 opsigelsesperioden.  

    

 Spørgsmålet er i den  

 forbindelse, om virksomheden har formuleret sig korrekt og om en eventuel  

 fejlformulering berettiger Deres datter til at få den opfattelse, at der ikke  

 skulle afholdes 4 ugers ferie.
 Det moralske i dette spørgsmål vil jeg ikke tage  

 stilling til, idet jeg som sagt ikke vil procedere i en sag, der er indbragt  

 for Arbejdsmarkedets Ankenævn, udover at jeg forstår, at virksomheden XXX har  

 indskrevet i opsigelsesskrivelsen, at Deres datter i fritstillingsperioden  

 skulle afholde 2 + 2 ferieuger, skrevet som 2 restferieuger og 2  

 hovedferieuger.
 Dette spørgsmål ligger som nævnt til afgørelse i  

 Arbejdsmarkedets Ankenævn.
 Spørgsmålet omkring kontraopsigelsen kan jeg, af  

 den årsag at XXX (arbejdsgiverorganisation) ikke har været involveret heri,  

 ikke tillade mig at komme nærmere ind på.
 XXX har derfor heller ikke til opgave at bakke  

 denne problemstilling op, og det er naturligvis heller ikke XXXs politik, at  

 give personer, som De kalder "svage medarbejdere", grund til  

 bekymring.
 Det er yderst sjældent, at XXX modtager lignende  

 klageskrivelser, som i den konkrete sag.
 Det er årsagen til, at jeg personligt skriver  

 til Dem, idet det er vores politik, uafhængigt af om klagen måtte være  

 berettiget eller ikke, at søge at komme til en forståelse med klageren.
Dette ganske uafhængigt af, at XXX har et  

 medlemsforhold, som i det givne tilfælde er XXX." III.
 Lønmodtagers far svarede således på dette brev  

 den 27. januar 2002:
 " Tak for Deres brev af 24. januar 2002,  

 som har genoprettet det absolut positive indtryk jeg havde af XXX  

 (arbejdsgiverorganisation), indtil advokat XXX bibragte mig et andet.
 Afsluttende vil jeg derfor blot sige tak for  

 Deres personlige engagement i sagen og for god ordens skyld meddele, at XXX  

 på  

 ingen måde vil få negativ omtale i eventuelle yderligere tiltag i sagen fra  

 min  

 side.
Mit brev af 19. ds. til Dem var således ikke  

 helt uden betydning, og det er jeg nu godt tilfreds med. " IV.
 Sekretariatet skrev den 2. maj 2002 til både XXX  

 (lønmodtager) og XXX (arbejdsgiverorganisation) og bad om eventuelle endelige  

 kommentarer til sagen før dennes forestående afgørelse.
 Lønmodtagers far kom den 3. maj 2002 med  

 følgende skriftlige kommentarer:
 " I forsættelse af behagelig telefonsamtale  

 g.d. fremsendes hermed kopi af mine afsluttende bemærkninger til sagen, jf.  

 mit  

 brev af 9. december 2001.  

    

 Brevet blev i  

 sin tid fremsendt til Ferielovskontoret til eventuel videre foranstaltning.
 Foranlediget af min datters oplysningsseddel,  

 ifølge hvilken hun kun var ansat i perioden 1001 til 3004 i år 2001 gjorde  

 jeg  

 XXX (arbejdsgiverorganisation) opmærksom herpå.  

    

 Jeg henviser i den forbindelse til mit brev af 19. januar 2001 i de deri  

 anførte bemærkninger, svar fra XXX af 24. januar 2002 og mit afsluttende brev  

 til XXX af 27. januar 2002.
Væsentligt for mig har det været at påvise, at  

 XXX (virksomhed) som den overlegne part i et aftaleforhold, har forsøgt at  

 udnytte reglerne i Ferieloven i strid med intentionerne med denne som en  

 beskyttelseslov for medarbejdere.
Endvidere at dette kun kunne lade sig gøre  

 ved at undlade at svare på de spørgsmål, som min tillidsfulde datter - som  

 den  

 klart underlegne part - stillede til selvsamme arbejdsgiver.
 Havde hun fået svar på sine spørgsmål, ville hun  

 helt klart have fulgt mit råd om at kontraopsige sin stilling, hvilket hun i  

 dag bittert har fortrudt.
Afsluttende skal jeg oplyse, at min datter ikke  

 er med i nogen fagforening, men kun i A-kasse." 6.  

 Regler Regler  

 m.v.
 Bekendtgørelse  

 af lov om ferie, jf. lovbekendtgørelse nr. 538 af 25. juni 1999.
 §  

 9.  

  

 Af ferien skal mindst 18 dage gives i  

 sammenhæng i tiden mellem den 2. maj og den 30. september (ferieperioden). Er  

 feriedagenes antal under 18, skal hele ferien gives i sammenhæng i  

 ferieperioden.
 Ferielov,  

 jf. lov nr. 396 af 31. maj 2000.
 §  

 15.
Stk.  

 2.  

  

 Arbejdsgiveren skal så tidligt som muligt  

 meddele lønmodtageren, hvornår ferien skal holdes.
Arbejdsgiveren skal give  

 meddelelsen senest 3 måneder før hovedferien begynder, og senest 1 måned før  

 ferien begynder for øvrige feriedage, medmindre særlige omstændigheder  

 hindrer  

 dette.
§  

 16.  

  

 En lønmodtager, der er opsagt, kan ikke holde  

 hovedferie i opsigelsesperioden, hvis opsigelsesvarslet er på 3 måneder eller  

 derunder.
Dette gælder, uanset hvad der tidligere måtte være fastsat om  

 afholdelse af ferie.
Det gælder dog ikke, hvis opsigelsesvarslet er forlænget  

 med antallet af feriedage.
 Stk.  

 2.  

  

 Hvis lønmodtageren er fritstillet, anses ferie  

 for holdt, uanset om ferien er fastsat, hvis de i § 15, stk. 2, nævnte  

 perioder  

 og ferien kan rummes inden for fritstillingsperioden.
