Bekendtgørelse om ændring af bekendtgørelse om Banedanmarks opgaver og beføjelser1) § 1 I bekendtgørelse nr. 1276 af 20. november 2015 om Banedanmarks opgaver og beføjelser, som ændret ved bekendtgørelse nr. 1208 af 5. oktober 2018, foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2012/34/EU af 21. november 2012 om oprettelse af et fælles europæisk jernbaneområde, EU-Tidende 2012, nr.
L 343, side 32, som ændret ved Europa-Parlamentets og Rådets direktiv (EU) 2016/2370 af 14. december 2016 om ændring af direktiv 2012/34/EU for så vidt angår åbning af markedet for indenlandsk passagertransport med jernbane og forvaltning af jernbaneinfrastrukturen, EU-Tidende 2016, nr.
L 352, side 1.« 2. Efter § 4 indsættes:
»§ 4 a.
Banedanmark deltager i det europæiske netværk af infrastrukturforvaltere og samarbejder med de øvrige infrastrukturforvaltere i netværket.« 3. I § 25 indsættes før stk. 1 som nyt stykke:
»En ansøger kan indbringe Banedanmarks beslutninger og afgørelser vedrørende trafikstyring, fornyelsesplanlægning og planlagt eller uplanlagt vedligeholdelse efter § 2, stk. 1, nr. 1 og 2, for Jernbanenævnet, hvis ansøgeren mener at være blevet uretfærdigt behandlet, udsat for forskelsbehandling eller på anden måde krænket.« Stk. 1 bliver herefter stk. 2.
§ 2 Bekendtgørelsen træder i kraft den 25. december 2018.
Transport-, Bygnings- og Boligministeriet, den 5. december 2018 Ole Birk Olesen / Jakob Karlshøj 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2016/2370 af 14. december 2016 om ændring af direktiv 2012/34/EU for så vidt angår åbning af markedet for indenlandsk passagertransport med jernbane og forvaltning af jernbaneinfrastrukturen, EU-Tidende 2016, nr.
L 352, side 1.
