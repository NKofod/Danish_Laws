Ændringsforslag stillet den 5. maj 2021 uden for tillægsbetænkningen Ændringsforslag til 3. behandling af Forslag til lov om ændring af lov om fremme af vedvarende energi, biobrændstofloven, lov om naturgasforsyning og forskellige andre love (Gennemførelse af dele af direktiv om fremme af anvendelsen af energi fra vedvarende energikilder, herunder bestemmelser om oprindelsesgarantier, tilladelsesprocesser, VE-fællesskaber, bæredygtighedskriterier og kriterier for drivhusgasemissionsbesparelser for biobrændstoffer, biomassebrændsler og flydende biobrændsler, m.v.) [af klima-, energi- og forsyningsministeren (Dan Jørgensen)]:
Til § 1 Af klima-, energi- og forsyningsministeren:
 1) I den under nr. 12 foreslåede ændring af § 43 c, stk. 6, og § 43 d, stk. 4, ændres »§ 50 a, § 56 c, stk. 1, nr. 7, § 56 f og § 58, nr. 3« til: »§ 50 a, § 56 c, stk. 2, nr. 7, § 56 f og § 58, nr. 3«.
[Ændring af henvisning] Bemærkninger Til nr. 1 Det foreslås, at henvisningen i den under nr. 12 foreslåede ændring af § 43 c, stk. 6, og § 43 d, stk. 4, ændres fra »§ 50 a, § 56 c, stk. 1, nr. 7, § 56 f og § 58, nr. 3« til: »§ 50 a, § 56 c, stk. 2, nr. 7, § 56 f og § 58, nr. 3«. Ændringen foreslås, da der ved en fejl er henvist til § 56 c, stk. 1, nr. 7, i stedet for til § 56 c, stk. 2, nr. 7.
