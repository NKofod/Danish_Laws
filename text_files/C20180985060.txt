 Vejledning om ansøgning om støtte fra ansøgningspuljen til forebyggelse af seksuelle overgreb mod børn og unge med handicap FL § 15.13.27.20.
GENUDMELDING Ansøgningsfrist den 29. oktober 2018 kl. 12.00.
INDHOLDSFORTEGNELSE 1 Indledning 2 Ansøgningspuljens formål 3 Ansøgningspuljens målgruppe 4 Ansøgerkreds 5 Baggrund for ansøgningspuljen 6 Forventede resultater 7 Støtteegnede projekter 8 Projektperiode 9 Tidsplan 10 Tildelingskriterier for tilskud fra ansøgningspuljen 11 Tilskudsberettigede udgifter 12 Ikke tilskudsberettigede udgifter 13 Udarbejdelse af budget 14 Ansøgningsprocedure 15 Hvis projektet får tilskud 16 Statsstøtte 1 Indledning I forbindelse med satspuljeaftalen for 2018 er der afsat 8,4 mio. kr. til en ansøgningspulje til forebyggelse af seksuelle overgreb mod børn og unge med handicap.
Ansøgningspuljen fremgår af finanslovens § 15.13.27.20.
Socialstyrelsen genudmelder ansøgningspuljen til forebyggelse af seksuelle overgreb mod børn og unge med handicap med en bevilling på 5,6 mio. kr.
Ansøgningspuljen blev oprindeligt udmeldt 29. juni 2018 med en bevillingssum på 8,4 mio. kr.
Ved ansøgningsfristen den 29. august 2018 havde Socialstyrelsen dog modtaget færre ansøgninger end forventet, og derfor er der efter udmøntningen af puljen fortsat midler tilbage.
Det er disse overskydende midler, der nu kan søges.
Børn og unge med handicap er i særlig risiko for at blive udsat for blandt andet seksuelle overgreb, hvorfor der med denne ansøgningspulje er fokus på at styrke målgruppens evne til grænsesætning og konflikthåndtering med henblik på at forebygge seksuelle overgreb.
Det forventes, at der kan ydes støtte til fire til otte projekter, og projektperioden for de enkelte projekter løber over fire år.
2 Ansøgningspuljens formål Formålet med ansøgningspuljen er at støtte initiativer, der styrker evnen til grænsesætning og konflikthåndtering hos børn og unge med handicap for dermed at forebygge seksuelle overgreb.
3 Ansøgningspuljens målgruppe Målgruppen for ansøgningspuljen er børn og unge med handicap.
Målgruppen er primært børn og unge med kognitive handicap, som f.eks.
ADHD, autisme og udviklingshæmning, som er særligt udsatte for overgreb, eksempelvis fordi de har udfordringer med at aflæse signaler og kommunikere med andre.
Målgruppen inkluderer også børn og unge med kommunikationshandicap.
Disse børn og unge kan være mere udsatte i forhold til seksuelle overgreb, da de kan have særligt vanskeligt ved både at komme med verbale afvisninger og ved at berette om et eventuelt overgreb.
 Målgruppen adskiller sig fra andre børn og unge i forhold til overgreb ved nogle særlige risikofaktorer, der eksempelvis kan være:
 At børnene i høj grad er afhængige af andre, særligt af voksne,  At nogle børn med handicap i højere grad (end børn uden handicap) er socialt isolerede,  At nogle børn med handicap har en udfordret kropsforståelse,  At nogle børn med handicap har svært ved at forstå mulige konsekvenser og risici eksempelvis i kommunikation over sociale medier.
4 Ansøgerkreds Ansøgningspuljens ansøgerkreds er frivillige og private organisationer samt interesseorganisationer.
5 Baggrund for ansøgningspuljen Med Overgrebspakken fra 2013 er der kommet et øget fokus på overgreb mod børn og en styrkelse af indsatser, hvor overgreb opspores, forebygges og sagsbehandles.
I forhold til børn og unge med handicap peger en undersøgelse fra VIVE fra 2017 på, at børn og unge med handicap har betydeligt større risiko for at blive udsat for blandt andet seksuelle overgreb end deres jævnaldrende.
På baggrund af VIVEs undersøgelse er der identificeret et behov for at udvikle særligt målrettet materiale og projekter til børn og unge med handicap for at forebygge seksuelle overgreb.
Det drejer sig blandt andet om at oplyse om rådgivningsmuligheder og give konkrete redskaber til at navigere i sociale situationer og konflikter som en del af den forebyggende indsats.
Indsatserne målrettes børn og unge med handicap, og skal ses som et supplement til håndbogen Vold og seksuelle overgreb mod børn med handicap.
Håndbog om forebyggelse, opsporing og håndtering, som Socialstyrelsen udgav i juni 2017.
Socialstyrelsen vil sammen med ekstern evaluator løbende evaluere ansøgningspuljens støttede projekters produkter.
Undervejs i projektet afholder evaluator aktiviteter, hvor tilskudsmodtagere skal deltage.
6 Forventede resultater Ansøgningspuljen forventes at bidrage til følgende resultater for målgruppen:
  Flere børn og unge med handicap får oplysning og vejledning om sociale situationer og grænsesætning, herunder hvordan de kan identificere seksuelle signaler og håndtere risikofaktorer og risikoadfærd hos sig selv og andre.
  Flere børn og unge med handicap får mulighed for på egen hånd at tilegne sig viden om seksualitet, følelser og sociale relationer, som kan medvirke til at mindske deres risiko for at udvise risikoadfærd og blive udsat for seksuelle overgreb.
  Øget viden hos målgruppen om, hvordan de kan undgå risikosituationer, som forventes at medføre, at færre børn og unge med handicap udsættes for seksuelle overgreb.
7 Støtteegnede projekter Med ansøgningspuljen kan frivillige og private organisationer samt interesseorganisationer søge støtte til at udvikle og afprøve initiativer og projekter, som kan medvirke til at styrke forebyggelsen af seksuelle overgreb mod børn og unge med handicap.
Der vil kunne gives støtte til initiativer og projekter, som formidler viden om og redskaber til, hvordan børn og unge med handicap dels lærer om risikofaktorer og sociale situationer, dels præsenteres for viden om, hvor og hvordan de kan få hjælp vedrørende overgrebs- eller gråzoneproblematikker.
Det drejer sig om at oplyse om rådgivningsmuligheder og give konkrete redskaber til at navigere i sociale situationer og konflikter som en del af den forebyggende indsats.
De produkter, der udvikles, skal være særligt tilpasset enten den bredere målgruppe af børn og unge med handicap, eller en specifik undermålgruppe.
Der er en særlig opmærksomhed omkring børn og unge med kognitive handicap, som for eksempel ADHD, autisme og udviklingshæmning, da disse er særligt udsatte i forhold til overgreb, fordi de ofte har udfordringer med at aflæse og kommunikere med andre.
 Støtteegnede projekter kan eksempelvis være udvikling og afprøvning af:
 Elektroniske eller digitale produkter - f.eks. apps eller film,  Undervisnings- og/eller oplysningsmateriale,  Kampagneaktiviteter,  Netværksaktiviteter - f.eks. spil eller lege.
Det er vigtigt, at det udviklede materiale undervejs i udviklingsfasen afprøves overfor målgruppen.
Herudover skal materialet være frit tilgængeligt for børn og unge uanset handicap og skal være gratis at anvende.
Materialet skal som minimum stilles til rådighed via Socialstyrelsens hjemmeside, men må også placeres på andre platforme og via andre formidlingskanaler.
I vurderingen af ansøgninger vil der blive lagt vægt på, om ansøger har overvejet eventuelt behov for innovative og digitaliserede kommunikationsløsninger.
Der vil ligeledes blive lagt vægt på, om børn og unge med handicap er inddraget i udviklingen af materialet.
8 Projektperiode Midlerne skal anvendes i projektperioden, som er 1. december 2018 til 31. december 2021.
9 Tidsplan Den overordnede tidsplan for projektet fremgår af tabellen nedenfor.
10 Tildelingskriterier for tilskud fra ansøgningspuljen Ansøgningerne vurderes på baggrund af nedenstående seks tildelingskriterier.
De enkelte vurderingsområder uddybes efter den skematiske oversigt.
 Der vil ved vurderingen af tildelingen af tilskud fra ansøgningspuljen blive lagt vægt på, om:
 1) Ansøger har overvejet eventuelle behov for innovative og digitaliserede kommunikationsløsninger tilpasset målgruppen.
 2) Børn og unge med handicap er inddraget i udviklingen af materialet.
 3) Ansøger beskriver, hvordan initiativerne planlægges forankret, når tilskudsperioden udløber.
Uddybning af vurderingskriterier Ad 1) Relevans:
 Ansøgningspuljen er målrettet frivillige og private organisationer samt interesseorganisationer, som ønsker at udvikle og afprøve initiativer til forebyggelse af seksuelle overgreb mod børn og unge med handicap.
 På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for ansøgningspuljens formål og målgruppe samt om ansøger er inden for ansøgningspuljens ansøgerkreds.
I projektets formål beskrives, hvilket problem projektet skal løse for målgruppen, og hvilken forandring det skal medføre for målgruppen.
Det er centralt, at det sandsynliggøres, hvordan projektet medvirker til at fremme ansøgningspuljens formål.
Målgruppen for ansøgningspuljen er børn og unge med handicap.
Målgruppen er primært børn og unge med kognitive handicap, som f.eks.
ADHD, autisme og udviklingshæmning.
Beskrivelse af projektets målgruppe skal være kort og præcis og indeholde følgende oplysninger:
  Hvem der indgår i målgruppen, og om der er relevante undermålgrupper.
  Hvor mange fra målgruppen, der forventes at være omfattet af projektet.
  Hvordan antal deltagere i projektet bliver opgjort/dokumenteret.
  Hvordan projektet forventer at rekruttere målgruppen til projektet.
 Ad 2) Faglige krav:
Ansøger skal klart og præcist beskrive, hvordan det udviklede produkt vil kunne støtte projektets målgruppe i forhold til at forebygge seksuelle overgreb.
Ansøger skal specificere hvilken målgruppe det enkelte initiativ er målrettet, hvordan formidlingen til målgruppen tænkes gennemført samt beskrive, hvordan der tages højde for, at nogle handicaps påvirker børnene og de unges evne til at kommunikere og interagere med andre.
Herudover skal ansøger beskrive udviklingen af initiativet eller videreudviklingen af et eksisterende initiativ samt den efterfølgende afprøvning.
Ansøger skal desuden beskrive, hvordan produktet kontinuerligt, i udviklings- og afprøvningsfasen, testes på deltagere fra projektets målgruppe, og eventuelt tilpasses på baggrund af disse tests, således at det endelige produkt med stor sikkerhed kan anvendes af projektets målgruppe.
 Ansøger skal tillige beskrive målsætninger for projektet samt tydeligt beskrive, hvordan projektet kan medvirke til at forebygge seksuelle overgreb mod børn og unge med handicap.
 Ad 3) Organisatoriske krav:
Ansøger skal beskrive projektets organisation og ledelse.
Herunder skal projektets organisationsstruktur og opgave- og ansvarsfordeling beskrives.
F.eks. hvor mange ansatte der er i projektet, hvilke beføjelse projektlederen har, samt hvem der har det overordnede ansvar for projektet.
 Ad 4) Sammenhæng:
På baggrund af den samlede projektbeskrivelse vil det blive vurderet, hvorvidt der er sammenhæng mellem projektets formål, målgruppe, aktiviteter, målsætninger på borgerniveau, tidsplan, organisering mv.
Det vil blive vurderet, hvorvidt projektet opstiller klare og præcise mål på borgerniveau.
Projektets resultater skal være realistiske i forhold til bl.a. projektets målgruppe, bemanding og aktiviteter.
Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau.
Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau Ad 5) Samarbejde, formidling og dokumentation:
Ansøger skal indgå i et aktivt samarbejde med Socialstyrelsen og ekstern evaluator i projektperioden og arbejde tæt sammen med begge om udvikling af metoder til afprøvning af initiativerne og materialerne samt dokumentering af aktiviteterne og resultaterne.
Ansøger skal således tilkendegive at ville dette.
Ansøger skal desuden bidrage til formidling af resultaterne af evalueringen og udbredelse af metoderne/initiativerne både gennem egne informations- og rådgivningsplatforme og ved at stå til rådighed med sine erfaringer i forbindelse med udbredelse til andre aktører.
 Ansøger skal stille det udviklede materiale og aktiviteterne frit tilgængeligt for alle børn og unge uanset handicap.
 Ad 6) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen (se afsnit 13).
11 Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1. Lønudgifter til aflønning af medarbejdere i projektet.
Lønniveauet må ikke være højere end det, der er aftalt i de statslige overenskomster for tilsvarende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
5. Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. Udgifter til offentlig transport.
 7. Udgifter til aktiviteter.
 8. Udgifter til specifikke uddannelses- og kursusaktiviteter for frivillige.
 9. Udgifter til formidling.
 10. Udgifter til lokaler.
11. Småanskaffelser, f.eks. udgifter til kontorhold 12. Udgifter til mindre materielanskaffelser indtil 100.000 kr. pr. år (f.eks. indkøb af udstyr, eller andet inventar). Såfremt der søges om tilskud til materialeanskaffelser, skal formålet med anskaffelsen fremgå af ansøgningen eller i en note til budgettet.
12 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Materialeanskaffelser for over 100.000 kr. per år.
 2. Køb af fast ejendom.
 3. Anlægsudgifter (f.eks. ombygning og renovering).
 4. Dækning af underskud eller anden gæld.
 5. Støtte til enkeltpersoners underhold.
 6. Aktiviteter, der fuldt ud er finansieret fra anden side.
 7. Generelle uddannelses- og kursusaktiviteter for frivillige.
 8. Aktiviteter eller tilsvarende for personer uden lovligt ophold.
 9. Udgifter til projekter forankret i udlandet samt Grønland og Færøerne.
13 Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Der gælder følgende krav til udarbejdelse af budget:
 1) Budgettet skal fordeles på måneder i det projekt år, hvor projektet har udgifter.
 2) Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.
 3) Indholdet af den enkelte aktivitet og forudsætningerne for udgiftens størrelse skal fremgå af ansøgningen.
 4) Udgifter skal specificeres i budgettet.
 5) Der kan ikke budgetteres med uforudsete udgifter.
 6) Udgifter kan ikke samles i overordnede budgetposter som overhead, administrationsbidrag og diverse.
 7) Lønniveauet for ansatte i projektet må ikke være højere end det, der er aftalt i de statslige overenskomster for tilsvarende arbejde.
8) Udgifter til transport i egen bil kan højest udgøre statens lave takst per kilomenter.
Per 1. januar 2018 udgør statens takst 1,94 kr.  Under transportudgifter skal oplyses kørselstakst samt antal kilometer.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 11 og 12).
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse 13.1 Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.
13.2 Periodiserede budgetter 13.2.1 100.000 kr. eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 13.2.2 Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
13.3 Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
I kan finde relevant information på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
13.4 Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks.
 indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
13.5 Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
14 Ansøgningsprocedure Ansøgningsfristen er den 29. oktober kl. 12.00. Efter dette tidspunkt kan ansøgninger ikke længere fremsendes.
Ansøgerne kan løbende holde sig orienteret om puljen på ansøgningspuljens hjemmeside på Tilskudsportalen.
 Det forventes, at ansøgerne får svar på ansøgningen ultimo november 2018.
Spørgsmål om ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. 91 37 02 00, mandag til fredag mellem kl. 10.00 til 14.00, eller e-mail: tilskudsforvaltning@socialstyrelsen.dk.
Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk.
14.1 NemID Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
15 Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om [ansøgningspuljen], af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis forpligtelserne ikke overholdes, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
15.1 Rapport og erfaringsopsamling Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen om projektets opstillede mål er/bliver opfyldt.
Skabelonen for afrapportering er standardrapport og kan hentes på Socialstyrelsens tilskudsportal under Min tilskudssag.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
16 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsstyrelsen.
