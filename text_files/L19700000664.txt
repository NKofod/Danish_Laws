 Den 2. november 1969 er der i Port-of-Spain undertegnet en  

 luftfartsoverenskomst mellem Danmark og Trinidad og Tobago.
 Overenskomsten og den dertil Knyttede noteveksling har følgende ordlyd:
Overenskomst mellem Danmarks regering og Trinidad og Tobagos regering  

 angående lufttrafik Danmarks regering og Trinidad og Tobagos regering, herefter benævnt de  

 kontraherende parter, som er parter i konventionen om international civil luftfart og  

 overenskomsten om transitrettigheder for internationale luftruter, der blev  

 åbnet for undertegnelse i Chicago den syvende december 1944, og som ønsker at indgå en overenskomst med det formål at fremme  

 luftfartsforbindelserne mellem og ud over deres respektive territorier, er kommet overens om følgende:
Artikel 1 I nærværende overenskomst skal Artikel 2 1. Hver kontraherende part tilstår den anden  

 kontraherende part de i nærværende overenskomst angivne rettigheder med det  

 formål at etablere regelmæssig international lufttrafik på de i tillægget  

 hertil angivne ruter.
Sådan trafik og sådanne ruter er i det efterfølgende  

 benævnt henholdsvis »den aftalte trafik« og »de angivne  

 ruter«.
 De af hver kontraherende part udpegede luftfartsselskaber skal ved  

 udførelsen af den aftalte trafik på en angiven rute nyde følgende  

 rettigheder:
 2. Intet i denne artikel skal anses for at give en  

 kontraherende parts luftfartsselskab ret til på den anden kontraherende parts  

 territorium at optage passagerer, fragt og post, som er bestemt for en anden  

 plads på denne anden kontraherende parts territorium.
Artikel 3 1. Hver kontraherende part skal have ret til  

 skriftligt over for den anden kontraherende part at udpege et eller flere  

 luftfartsselskaber med det formål at drive den aftalte trafik på de angivne  

 ruter.
 2. Ved modtagelsen af meddelelse om en sådan udpegelse  

 skal den anden kontraherende part under forbehold af bestemmelserne i denne  

 artikels stk. 3 og 4 ufortøvet give det eller de udpegede  

 luftfartsselskab(er) de behørige driftstilladelser.
 3. Den ene kontraherende parts luftfartsmyndigheder  

 kan forlange, at et af den anden kontraherende part udpeget luftfartsselskab  

 over for den godtgør, at det er i stand til at opfylde de krav, der er  

 foreskrevet i de love og bestemmelser, som af nævnte myndigheder normalt og  

 med rimelighed anvendes på international lufttrafik i overensstemmelse med  

 konventionens bestemmelser.
 4. Hver kontraherende part skal være berettiget til at  

 nægte at give de i denne artikels stk. 2 omhandlede driftstilladelser eller  

 til at opstille sådanne betingelser, som det måtte anse for påkrævede for et  

 udpeget luftfartsselskabs udøvelse af de i artikel 2 omhandlede rettigheder,  

 i ethvert tilfælde, hvor nævnte kontraherende part ikke finder det godtgjort,  

 at en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget  

 luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og bemyndiget, kan det når som helst påbegynde driften af den aftalte trafik,  

 forudsat at en takst, der er fastsat i overensstemmelse med bestemmelserne i  

 nærværende overenskomsts artikel 9, er i kraft for så vidt angår denne  

 trafik.
Artikel 4 1. Hver kontraherende part skal være berettiget til at  

 tilbagekalde en driftstilladelse eller til at suspendere et af den anden  

 kontraherende part udpeget luftfartsselskabs udøvelse af de i nærværende  

 overenskomsts artikel 2 angivne rettigheder eller til at foreskrive sådanne  

 betingelser, som den måtte anse for påkrævede for udnyttelsen af disse  

 rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 omhandlede betingelser er  

 nødvendig for at forebygge yderligere overtrædelser af love eller  

 bestemmelser, skal denne ret kun udøves efter drøftelse med den anden  

 kontraherende part.
Artikel 5 1. Der skal være rimelig og lige adgang for begge de  

 kontraherende parters luftfartsselskaber til at drive den aftalte trafik på  

 de angivne ruter mellem deres respektive territorier.
 2. Ved driften af den aftalte trafik skal hver  

 kontraherende parts udpegede luftfartsselskab tage hensyn til det af den  

 anden kontraherende part udpegede luftfartsselskabs interesser, således at  

 den trafik, som sidstnævnte driver på de samme ruter eller på dele deraf,  

 ikke påvirkes på utilbørlig måde.
 3. I tilfælde af, at de kontraherende parters udpegede  

 luftfartsselskaber indtræder i en pool-ordning i overensstemmelse med kapitel  

 XVI i konventionen, kan hver kontraherende part tillade den anden  

 kontraherende part på de angivne ruter eller en hvilken som helst del deraf  

 at udøve alle de rettigheder, som udnyttes af dens eget udpegede  

 luftfartsselskab.
4. Den aftalte trafik, der tilvejebringes af de  

 kontraherende parters udpegede luftfartsselskaber, skal være nøje afpasset  

 efter publikums behov for befordring på de angivne ruter og skal have til  

 hovedformål at tilvejebringe en kapacitet, som er tilstrækkelig til at  

 tilfredsstille det løbende og det med rimelighed forventede behov for  

 befordring af passagerer, fragt og post kommende fra eller bestemt for  

 territoriet tilhørende den kontraherende part, som har udpeget  

 luftfartsselskabet.
Befordringen af passagerer, fragt og post, der både  

 optages og afsættes på pladser på de angivne ruter på territorier tilhørende  

 andre stater end den, der har udpeget luftfartsselskabet, skal ske i  

 overensstemmelse med de almindelige principper om, at kapaciteten skal være  

 afpasset efter:
 5. Fartplanerne for lufttrafikken skal forelægges  

 luftfartsmyndighederne til godkendelse mindst tredive (30) dage før datoen  

 for deres ikrafttræden.
Artikel 6 1. Luftfartøjer, der benyttes i international trafik  

 af det af hver kontraherende part udpegede luftfartselskab, såvel som deres  

 sædvanlige udstyr, forsyninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 disse luftfartøjer skal ved ankomsten til den anden kontraherende parts  

 territorium være fritaget for samtlige toldafgifter, undersøgelsesgebyrer og  

 andre afgifter eller skatter under forudsætning af, at sådant udstyr og  

 sådanne forsyninger forbliver om bord i luftfartøjerne, indtil de genudføres.
 2. Fritaget for de samme afgifter og skatter med  

 undtagelse af vederlag for ydede tjenester er desuden:
 De i ovenstående stk. a), b) og c) omhandlede materialer kan forlanges  

 opbevaret under toldopsyn eller -kontrol.
Artikel 7 Det sædvanlige luftfartøjsudstyr såvel som de materialer og forsyninger,  

 som beholdes om bord i luftfartøjer tilhørende den ene kontraherende part, må  

 kun udlosses på den anden kontraherende parts territorium med tilladelse fra  

 dette territoriums toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldvedtægterne.
Artikel 8 Passagerer i transit gennem en kontraherende parts territorium skal kun  

 underkastes en meget forenklet kontrol.
Bagage og fragt i direkte transit er  

 fritaget for toldafgifter og andre lignende skatter.
Artikel 9 1. De takster, som skal anvendes af en kontraherende  

 parts udpegede luftfartsselskab for befordring til eller fra den anden  

 kontraherende parts territorium, skal fastsættes på et rimeligt niveau under  

 behørig hensyntagen til alle i betragtning kommende faktorer, herunder  

 driftsomkostninger, rimelig fortjeneste, forhold, som karakteriser driften,  

 og andre luftfartsselskabers takster for de samme ruter.
 2. De i denne artikels stk. 1 omhandlede takster skal  

 så vidt muligt aftales mellem begge kontraherende parters udpegede  

 luftfartsselskaber i samråd med andre luftfartsselskaber, der beflyver hele  

 ruten eller en del deraf, og en sådan aftale skal, såfremt det er muligt,  

 indgås gennem IATA's organ for takstfastsættelse.
 3. De således aftalte takster tillige med de vilkår,  

 hvoraf disse takster afhænger, og betingelserne for sådanne øvrige  

 foranstaltninger, som er forbundet med anvendelsen af disse takster, skal  

 forelægges de kontraherende parters luftfartsmyndigheder til godkendelse  

 mindst tredive (30) dage før deres foreslåede ikrafttrædelsesdato; i særlige  

 tilfælde kan denne tidsfrist forkortes under forudsætning af nævnte  

 myndigheders samtykke.
 4. Såfremt de udpegede luftfartsselskaber ikke kan  

 blive enige om nogen af disse takster, eller såfremt en takst af nogen anden  

 grund ikke kan fastsættes i overensstemmelse med bestemmelserne i denne  

 artikels stk. 2, eller såfremt en kontraherende part i løbet af de første 15  

 dage af den i denne artikels stk. 3 omhandlede 30-dages periode giver den  

 anden kontraherende part meddelelse om sin utilfredshed med en takst, hvorom  

 der er opnået enighed i overensstemmelse med bestemmelserne i denne artikels  

 stk. 2, skal de kontraherende parters luftfartsmyndigheder efter konsultation  

 med en anden luftfartsmyndighed, hvis råd de anser for nyttigt, forsøge at  

 fastsætte taksten ved aftale sig imellem.
 5. Såfremt luftfartsmyndighederne ikke kan blive enige  

 om godkendelsen af en takst, der er forelagt dem i henhold til denne artikels  

 stk. 3, og om fastsættelsen af en takst i henhold til stk. 4, skal tvisten  

 afgøres i overensstemmelse med bestemmelserne i nærværende overenskomsts  

 artikel 16.
 6. Med forbehold af bestemmelserne i denne artikels  

 stk. 3 kan ingen takst træde i kraft, hvis ikke begge kontraherende parters  

 luftfartsmyndigheder har godkendt den.
 7. De i henhold til bestemmelserne i denne artikel  

 fastsatte takster skal forblive i kraft, indtil nye takster er blevet fastsat  

 i overensstemmelse med denne artikels bestemmelser.
Artikel 10 Den ene kontraherende parts luftfartsmyndigheder skal efter anmodning  

 tilsende den anden kontraherende parts luftfartsmyndigheder sådanne  

 periodiske eller andre statistiske oplysninger, som med rimelighed kan  

 forlanges med henblik på en bedømmelse af den transportkapacitet, der af den  

 i denne artikel førstnævnte kontraherende parts udpegede luftfartsselskab  

 indsættes i den aftalte trafik.
Artikel 11 Hver kontraherende part forpligter sig til at tilstå den anden part fri  

 overførsel til officiel kurs af den del af de på dens territorium oppebårne  

 indtægter, som overstiger udgifterne, i forbindelse med befordring af  

 passagerer, bagage, postforsendelser og fragt udført af den anden parts  

 udpegede luftfartsselskab.
Såfremt betalingssystemet mellem de kontraherende  

 parter er underkastet en særlig aftale, skal denne aftale finde anvendelse.
Artikel 12 I det nære samarbejdes ånd skal de kontraherende parters  

 luftfartsmyndigheder periodisk rådføre sig med hinanden med henblik på at  

 sikre, at bestemmelserne i nærværende overenskomst og tillæggene dertil  

 gennemføres og overholdes på tilfredsstillende måde.
Artikel 13 1. Såfremt en af de kontraherende parter finder det  

 ønskeligt at ændre nogen bestemmelse i nærværende overenskomst, kan den  

 anmode om konsultation med den anden kontraherende part.
En sådan  

 konsultation, som kan finde sted mellem luftfartsmyndighederne, og som kan  

 foregå mundtligt eller skriftligt, skal påbegyndes inden for et tidsrum af  

 tres (60) dage fra anmodningens dato.
Alle ændringer, hvorom der således er  

 opnået enighed, træder i kraft, når de er blevet stadfæstet ved en udveksling  

 af diplomatiske noter.
 2. Ændringer i tillægget til denne overenskomst kan  

 foretages ved direkte aftale mellem de kontraherende parters kompetente  

 luftfartsmyndigheder.
Artikel 14 Nærværende overenskomst og dens tillæg vil blive ændret således, at de  

 bringes i overensstemmelse med enhver multilateral konvention, som måtte  

 blive bindende for begge kontraherende parter.
Artikel 15 Hver kontraherende part kan til enhver tid give den anden kontraherende  

 part meddelelse om sin beslutning om at bringe nærværende overenskomst til  

 ophør; en sådan opsigelse skal samtidig tilstilles Organisationen for  

 international civil luftfart.
I så fald skal overenskomsten ophøre tolv (12)  

 måneder efter datoen for den anden kontraherende parts modtagelse af  

 opsigelsen, medmindre opsigelsen ifølge aftale trækkes tilbage før denne  

 periodes udløb.
Såfremt den anden kontraherende part undlader at anerkende  

 modtagelsen, skal meddelelsen anses som modtaget fjorten (14) dage efter, at  

 Organisationen for international civil luftfart har modtaget den.
Artikel 16 1. Såfremt nogen tvist opstår mellem de kontraherende  

 parter angående fortolkningen eller anvendelsen af nærværende overenskomst,  

 skal de kontraherende parter i første række søge at bilægge den ved  

 forhandling.
2. Dersom det ikke lykkes de kontraherende parter at  

 opnå en ordning ved forhandling, kan de enes om at henvise tvisten til  

 afgørelse af en person eller institution, eller tvisten kan efter anmodning  

 af en af de kontraherende parter indbringes for en voldgiftsdomstol bestående  

 af tre voldgiftsmænd, hvoraf een udpeges af hver kontraherende part, og den  

 tredje vælges af de to således udpegede voldgiftsmænd.
Hver af de  

 kontraherende parter skal udpege en voldgiftsmand inden for et tidsrum af  

 tres (60) dage fra datoen for den ene kontraherende parts modtagelse af en af  

 den anden part ad diplomatisk vej fremsendt anmodning om tvistens afgørelse  

 ved voldgift, og den tredje voldgiftsmand skal udpeges inden for et  

 yderligere tidsrum af tres (60) dage.
Såfremt en af de kontraherende parter  

 undlader at udpege en voldgiftsmand inden for det angivne tidsrum, eller  

 såfremt den tredje voldgiftsmand ikke er udpeget inden for det angivne  

 tidsrum, kan præsidenten for Organisationen for international civil  

 luftfart's råd af hver af de kontraherende parter anmodes om at udpege en  

 eller flere voldgiftsmænd efter behov.
I så fald skal den tredje  

 voldgiftsmand være statsborger i et tredjeland og fungere som formand for  

 voldgiftsdomstolen, ligesom han skal bestemme stedet, hvor voldgiften skal  

 finde sted.
 3. De kontraherende parter forpligter sig til at  

 efterkomme enhver afgørelse truffet i henhold til nærværende artikels stk. 2.
Artikel 17 Hver kontraherende part kan efter aftale med den anden kontraherende part  

 udpege et fælles driftsforetagende for luftfartøjer etableret i  

 overensstemmelse med artikel 77 og 79 i konventionen.
Artikel 18 Organisationen for international civil luftfart skal, med henblik på  

 registrering, gøres bekendt med nærværende overenskomst, enhver ændring deri  

 samt enhver udveksling af noter i medfør af denne overenskomst.
Artikel 19 De afgifter, som en kontraherende part pålægger luftfartøjer tilhørende  

 den anden kontraherende parts udpegede luftfartsselskab for benyttelsen af  

 lufthavne og luftfartshjælpemidler, må ikke være højere end de afgifter, der  

 betales af dens nationale luftfartøjer, som beflyver internationale ruter.
Artikel 20 Nærværende overenskomst skal træde i kraft på undertegnelsesdatoen.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet denne overenskomst.
 Udfærdiget i to eksemplarer på engelsk i Port-of-Spain den 2. november  

 nitten hundrede og niogtres.
For Danmarks regering Mogens Munck For Trinidad og Tobagos regering E.E.
Mahabir Ruter, der skal beflyves af det af Trinidad og Tobago udpegede  

 luftfartsselskab:
RUTELISTE Trinidad og Tobago Barbados Windward-øerne Leeward-øerne De franske Antiller Portugal Spanien Det forenede Kongerige Frankrig Belgien Nederlandene Forbundsrepublikken Tyskland Schweiz Skandinavien En kontraherende parts udpegede luftfartsselskab kan lade foretage  

 landinger på pladser uden for den anden kontraherende parts territorium, der  

 ikke indeholdes i dette tillæg, idet sådanne landinger ikke betragtes som  

 udgørende en ændring af tillægget.
Det pågældende luftfartsselskab kan  

 imidlertid ikke nyde nogen kommercielle rettigheder mellem sådanne pladser og  

 den anden kontraherende parts territorium.
 En hvilken som helst plads i ovennævnte ruteliste kan efter det udpegede  

 luftfartsselskabs valg udelades på een eller samtlige flyvninger.
 Ruter, der skal beflyves af det af Danmark udpegede luftfartsselskab:
RUTELISTE Skandinavien Forbundsrepublikken Tyskland Frankrig Nederlandene Belgien Schweiz Spanien Portugal Vestafrika Antigua Barbados trinidad og Tobago Colombia Panama Ecuador Peru Chile En kontraherende parts udpegede luftfartsselskab kan lade foretage  

 landinger på pladser uden for den anden kontraherende parts territorium, der  

 ikke indeholdes i dette tillæg, idet sådanne landinger ikke betragtes som  

 udgørende en ændring af tillægget.
Det pågældende luftfartsselskab kan  

 imidlertid ikke nyde nogen kommercielle rettigheder mellem sådanne pladser og  

 den anden kontraherende parts territorium.
 En hvilken som helst plads i ovennævnte ruteliste kan efter det udpegede  

 luftfartsselskabs valg udelades på een eller samtlige flyvninger.
MINISTERIET FOR OFFENTLIGA ANLÆG Port-of-Spain, den 2. november 1969.
Deres Excellence, Under henvisning til den i dag undertegnede luftfartsoverenskomst mellem  

 Trinidad og Tobagos regering og Danmarks regering har jeg den ære at meddele  

 Deres Excellence, at Trinidad og Tobagos regering i overensstemmelse med  

 overenskomstens artikel 3 udpeger British West Indian Airways til at beflyve  

 de ruter, der er angivet i det til overenskomsten knyttede tillæg.
 I denne forbindelse har jeg den ære på min regerings vegne at bekræfte  

 følgende aftale, truffet under de forhandlinger, som er gået forud for  

 overenskomstens undertegnelse:
 1. Det Danske Luftfartselskab A/A (DDL), der  

 samarbejder med Det Norske Luftfartselskap A/S (DNL) og AB Aerotransport  

 (ABA) under betegnelsen Scandinavian Airlines System (SAS), kan beflyve de  

 ruter, som det i medfør af overenskomsten er blevet udpeget til, med  

 luftfartøjer, besætninger og udstyr tilhørende det ene af eller begge de to  

 andre luftfartsselskaber.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som om de tilhørte Det Danske  

 Luftfartselskab A/S (DDL), og de kompetente danske myndigheder og Det Danske  

 Luftfartselskab A/S (DDL) påtager sig det fulde ansvar derfor i henhold til  

 overenskomsten.
 Jeg benytter denne lejlighed til over for Deres Excellence at forny  

 forsikringerne om min mest udmærkede højagtelse.
Deres ærbødige E.E: Mahabir Minister for offentlige anlæg Udenrigsministeren, Udenrigsministeriet, København, Danmark.
UDENRIGSMINISTERIET Den 2. november 1969.
Deres Excellence, Under henvisning til den i dag undertegnede luftfartsoverenskomst mellem  

 Danmarks regering og Trinidad og Tobagos regering har jeg den ære at meddele  

 Deres Excellence, at Danmarks regering i overensstemmelse med overenskomstens  

 artikel 3 udpeger Det Danske Luftfartselskab A/S (DDL) til at beflyve de  

 ruter, der er angivet i det til overenskomsten knyttede tillæg.
 I denne forbindelse har jeg den ære på min regerings vegne at bekræfte  

 følgende aftale, truffet under de forhandlinger, som er gået forud for  

 overenskomstens undertegnelse:
 1. Det Danske Luftfartselskab A/S (DDL), der  

 samarbejder med Det Norske Luftfartselskap A/S (DNL) og AB Aerotransport  

 (ABA) under betegnelsen Scandinavian AIrlines System (SAS), kan beflyve de  

 ruter, som det i medfør af overenskomsten er blevet udpeget til, med  

 luftfartøjer, besætninger og udstyr tilhørende det ene af eller begge de to  

 andre luftfartsselskaber.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som om de tilhørte Det Danske  

 Luftfartselskab A/S (DDL), og de kompetente danske myndigheder og Det Danske  

 LUftfartselskab A/S (DDL) påtager sig det fulde ansvar herfor i henhold til  

 overenskomsten.
 Jeg benytter denne lejlighed til over for Deres Excellence at forny  

 forsikringerne om min mest udmærkede højagtelse.
Poul Hartling Hr.
E.E: Mahabir, Minister for offentlige anlæg, Port-of- Spain.
 Udenrigsministeriet, den 5. februar  

 1970.
 Poul Hartling.
