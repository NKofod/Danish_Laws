Betænkning afgivet af Kulturudvalget den 31. marts 2004 Betænkning over Forslag til lov om eliteidræt [af kulturministeren (Brian Mikkelsen)] 1. Ændringsforslag Socialistisk Folkepartis og Enhedslistens medlemmer af udvalget  

 har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 28. januar 2004 og var til 1.  

 behandling den 20. februar 2004. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 5. december 2003 dette udkast til  

 udvalget, jf. alm. del  bilag 195. Den 28. januar 2004 sendte  

 kulturministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Badminton Forbund,  

 Danmarks Gymnastik Forbund, Dansk Boldspil-Union, Dansk Golf Union, Dansk  

 Håndbold Forbund, Dansk Svømmeunion og Dansk Tennis Forbund, Danmarks Idræts-Forbund, Kommunernes Landsforening, Team Danmark og Team Danmarks Træner Aktiv  

 Gruppe.
 Kulturministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Idræts-Forbund, Dansk Boldspil-Union, Danmarks  

 Gymnastik Forbund, Dansk Håndbold Forbund, Dansk Svømmeunion, Danmarks  

 Badminton Forbund, Dansk Tennis Forbund og Dansk Golf Union, Team Danmark og Team Danmarks Træner Aktiv  

 Gruppe.
Spørgsmål Udvalget har stillet 17 spørgsmål til kulturministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret  

  

 og vil stemme imod de stillede ændringsforslag.
 Et  

  

 mindretal  

  

 i  

 udvalget (S og KD) indstiller lovforslaget til  

  

 vedtagelse  

  

 med ændringsforslag nr. 4. Mindretallet vil stemme imod  

 de øvrige ændringsforslag.
 Et flertal i udvalget (S, V, DF, KF, RV og KD) ønsker  på  

 baggrund af bemærkningerne til lovforslaget og ministerens svar på udvalgets  

 spørgsmål  at fremhæve følgende:
Kommunernes engagement i eliteidrætten Lovforslaget giver kommunerne øgede muligheder for at engagere  

 sig i og yde støtte til den lokale eliteidræt, dog ikke i de tilfælde, hvor  

 der  

 er tale om egentlig erhvervsvirksomhed, det vil sige, hvor aktiviteterne  

 udøves  

 med fortjeneste for øje.
Flertallet har i den forbindelse noteret sig kulturministerens  

 præcisering af, hvornår der vil være tale om ulovlig støtte til egentlig  

 erhvervsvirksomhed.
Ministeren henviser til Indenrigsministeriets redegørelse  

 af 17. september 2001 til Folketinget om kommunernes engagement i  

 professionel  

 fodbold (kapitel 4.1.1.) og præciserer, at de dér angivne retningslinjer for,  

 hvornår fodboldaktiviteter kan anses at være udøvet med fortjeneste for øje,  

 finder tilsvarende anvendelse på andre idrætsaktiviteter.
Det følger således  

 af  

 det i redegørelsen anførte bl.a., at der ved vurderingen af, om en  

 i-drætsklubs  

 aktiviteter udøves med fortjeneste for øje, må tages udgangspunkt i, om  

 klubbens formål er at opnå fortjeneste.
I den forbindelse må der bl.a. lægges  

 vægt på, hvilket formål der er angivet i klubbens vedtægter eller en eventuel  

 aktionæroverenskomst.
Det er principielt set ikke afgørende, i hvilket  

 organisatorisk regi de pågældende aktiviteter varetages.
I de tilfælde, hvor  

 aktiviteterne varetages i aktie- eller anpartsselskabsform, må det imidlertid  

 på baggrund af aktieselskabslovens § 1 og anpartsselskabslovens § 1  

 forudsættes, at aktiviteterne udøves med fortjeneste for øje, medmindre  

 f.eks.  

 selskabets vedtægter eller en aktionæroverenskomst indeholder bestemmelser om  

 udbyttebegrænsning.
Det er således en betingelse for at anse, at  

 aktiviteterne  

 ikke udøves med fortjeneste for øje, at selskabet ikke har nogen tilskyndelse  

 til at tjene penge, hvilket vil være opfyldt, hvis selskabets udbyttebetaling  

 højst svarer til almindelig låneforrentning af den indskudte kapital.
Det  

 fremgår af bemærkningerne til lovforslaget, at det ikke er afgørende for, om  

 en  

 idrætsaktivitet udøves med fortjeneste for øje, hvorvidt der er ansat lønnede  

 trænere og/eller udøvere.
Lovforslagets § 7 vil som noget nyt give kommunerne  

 adgang til at yde støtte til individuelle eliteidrætsudøvere.
Det vil i den  

 forbindelse ikke være afgørende for lovligheden af den kommunale støtte, om  

 udøveren selv vil kunne opnå en økonomisk gevinst ved idrætsudøvelsen.  

 Udgangspunktet for vurderingen vil være, om støtten til den enkelte udøver  

 vil  

 kunne generere et eventuelt økonomisk udbytte til andre end udøveren, det vil  

 sige, hvor andre interessenter har investeret i udøveren med det formål at  

 opnå  

 fortjeneste.
Eliteidrættens kulturpolitiske forankring Lovforslaget understreger vigtigheden af en kulturpolitisk  

 forsvarlig udvikling af eliteidrætten ved, som noget nyt, at fremhæve dette  

 som  

 en særskilt opgave (§ 1, nr. 2), og eliteidrættens kulturpolitiske dimension  

 er  

 således nu indføjet i selve loven.
I bemærkningerne hertil påpeges det, at  

 eliteidrætten underlægges de generelle kulturpolitiske principper og  

 målsætninger, herunder spørgsmålet om kulturel kvalitet.
Af bemærkningerne til den eksisterende lovs § 1, nr. 7, fremgår  

 det, at der vil kunne ydes støtte til idrætsudøveres eksperimenter med og  

 forsøg på udvikling af eliteidrættens udtryksformer.
Idet denne  

 støttemulighed  

 ikke har haft nogen reel betydning i de forløbne 20 år, finder flertallet, at  

 formuleringen ikke bør gentages, men anerkender samtidig, at den kommende  

 bestyrelse for Team Danmark  hvis den ønsker det  på eget  

 initiativ kan  

 igangsætte udviklingsarbejde eller prioritere midler til dette område.
Team Danmarks bestyrelse Bestyrelsen består af 8 medlemmer, og Danmarks Idræts-Forbund og  

 kulturministeren udpeger hver 4 medlemmer.
I bemærkningerne til § 2 fremgår  

 det, at den samlede bestyrelse skal repræsentere en bred indsigt i idrættens  

 verden og andre relevante områder (kommunalpolitik, kulturpolitik, forskning,  

 erhvervsliv m.v.), og at mindst 2 skal være nuværende eller tidligere  

 eliteidrætstrænere og/eller nuværende eller tidligere eliteidrætsudøvere.  

 Ministeren og Danmarks Idræts-Forbund skal ved udpegningen sikre, at  

 bestyrelsen tilsammen repræsenterer den bredde og de kompetencer, der er  

 beskrevet i bemærkningerne.
Kulturministeren har i denne forbindelse  

 understreget, at de udpegede bestyrelsesmedlemmer ikke er repræsentanter for  

 henholdsvis DIF og kulturministeren.
Bestyrelsesmedlemmerne skal udpeges på  

 baggrund af deres kompetencer og ikke som repræsentanter for særlige  

 interesser.
Flertallet har desuden noteret sig, at kulturministeren har  

 understreget, at udvælgelsen af bestyrelsesmedlemmerne vil ske i dialog med  

 og  

 i et samarbejde mellem kulturministeren og Danmarks Idræts-Forbund med  

 henblik  

 på at sikre den nødvendige koordinering.
Flertallet har i den forbindelse  

 også  

 noteret sig, at kulturministeren og Danmarks Idræts-Forbund vil sikre, at den  

 nye bestyrelse for Team Danmark kommer til at repræsentere både de erfaringer  

 og kompetencer, som er afledt af trænergerningen, og de erfaringer og  

 kompetencer, der er afledt af en aktiv idrætskarriere på højeste niveau.
Flertallet finder det hensigtsmæssigt, at de eliteidrætsudøvere,  

 der skal kunne udpeges til Team Danmarks bestyrelse, ved  

 udpegningstidspunktet  

 har været aktive på et højt sportsligt niveau inden for de sidste 8 år.  

 Særlige  

 forhold kan dog gøre, at der udpeges aktive, hvis eliteidrætskarriere ligger  

 lidt længere tid tilbage, for eksempel hvis der er tale om oplagte emner, som  

 i  

 en årrække har beskæftiget sig intensivt med de aktives vilkår, for eksempel  

 i  

 spillerforeninger, aktivudvalg og lign.
Flertallet finder det også  

 hensigtsmæssigt, at de eliteidrætstrænere, der skal kunne udpeges til Team  

 Danmarks bestyrelse, er nuværende landstrænere eller nuværende trænere for  

 eliteidrætsudøvere eller eliteidrætshold på et højt sportsligt niveau.  

 Særlige  

 forhold kan dog gøre, at der udpeges tidligere trænere, for eksempel hvis der  

 er tale om personer med en høj faglig kompetence, som holder en pause i deres  

 trænervirke og/eller fortsat er involveret i for eksempel udvikling af  

 træningsmetoder.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 2 Af  

 	  

    

 et  

  

 mindretal  

  

 (SF og EL):
 1)  

  

 I  

  

 stk. 1  

  

 ændres »8« til: »9«.
[Øget antal bestyrelsesmedlemmer] 2)  


  

 Stk.  

 1, 2. pkt.,  

  

 affattes således:
»4 medlemmer udpeges af kulturministeren, 4 medlemmer udpeges af  

 Danmarks Idræts-Forbund og 1 medlem udpeges af Danske Elitesportsudøveres  

 Forening.« [Bestyrelsesmedlem udpeges af Danske Elitesportsudøveres  

 Forening] 3)  

  

 I  

  

 stk. 1  

  

 indsættes efter 2. pkt. som nyt punktum:
»Af bestyrelsens medlemmer skal 1 medlem være nuværende eller  

 tidligere eliteidrætstræner.
Kulturministeren kan udpege medlemmet efter  

 indstilling fra en landsdækkende eliteidrætstrænerforening.« [Eliteidrætstrænerne repræsenteret i bestyrelsen] Til § 8 Af  

 	  

    

 et  

  

 mindretal  

  

 (SF og EL), tiltrådt af et  

  

 mindretal  

  

 (S og KD):
 4)  

  

 I  

  

 stk. 1  

  

 ændres ordene »1. juni 2004« til: »1. januar 2005«.
[Ændring af ikrafttrædelsestidspunkt] Bemærkninger Til nr. 1 og 2 Forslagsstillerne ønsker at udvide bestyrelsens samlede antal  

 for at sikre, at Team Danmarks bestyrelse afspejler aktørerne i det danske  

 eliteidrætsbillede, og at valget til Team Danmarks bestyrelse bygger på  

 demokratiske principper, således at der ikke brydes med den særlige danske  

 foreningstradition.  

 Med udvidelsen af bestyrelsen får  

 elitesportsudøverne adgang til at udpege en repræsentant  

 til bestyrelsen via Danske Elitesportsudøveres Forening (DEF).
 Danske Elitesportsudøveres Forening (DEF) arbejder ud fra en  

 målsætning om, at den danske eliteidrætspolitik vedvarende har den aktive  

 elitesportsudøver i centrum.
De aktive elitesportsudøvere under DEF har frivilligt valgt at  

 lade sig indmelde i spillerforeningerne eller direkte i DEF, hvis udøverne  

 ikke  

 har deres egen spillerforening.
DEF repræsenterer således hovedparten af de  

 aktive  

 elitesportsudøvere i Danmark.
Spillerforeningerne i de store idrætsgrene  

 håndbold, fodbold, badminton, basketball og ishockey er medlemmer.
Det  

 vurderes, at medlemmer fra disse foreninger udgør 60-70 pct. af de støttede  

 udøvere på Team Danmarks kandidatliste.
Det samlede antal elitesportsudøvere  

 under spillerforeningerne er anslået til 2.500. De aktive har gennem  

 indmeldelse i spillerforeningerne og DEF peget på, hvem de ønsker der skal  

 varetage deres interesser i diverse spørgsmål.
 DEF besidder som eneste aktivrepræsentant fuld politisk og  

 økonomisk uafhængighed af Danmarks Idræts-Forbund (DIF) og specialforbundene.  

 Det vurderes at være en forudsætning for at fastholde de aktive i centrum og  

 sikre de aktive optimale vilkår for at præstere, at de aktive har mulighed  

 for  

 at formulere deres behov uafhængigt af DIF, specialforbundene og  

 foreningerne.
DEF drives af et professionelt sekretariat med mange års  

 erfaring i at formulere elitesportsudøvernes behov for at kunne præstere  

 optimalt, at optimere elitesportsudøvernes sportslige, sociale og økonomiske  

 vilkår samt at samarbejde med relevante institutioner i den danske  

 idrætsverden.
DEF er derfor at betragte som den kompetente og legitime  

 repræsentant for elitesportsudøvere i Danmark og således også i Team Danmarks  

 bestyrelse.
Til  

 nr. 3 Formålet  

 med ændringsforslaget er at sikre, at eliteidrætstrænerne bliver  

 repræsenteret  

 i bestyrelsen.
Eliteidrætstrænerne sikres en plads i bestyrelsen ved at  

 kulturministeren skal sikre, at der udpeges en nuværende eller tidligere  

 eliteidrætstræner til bestyrelsen.
På  

 sigt åbner ændringsforslaget op for, at eliteidrætstrænerne får øget  

 indflydelse på, hvem der udpeges, ved at komme med en indstilling til  

 kulturministeren, såfremt de danner en landsdækkende forening, der  

 repræsenterer  

 hovedparten af de aktive eliteidrætstrænere og i øvrigt er organiseret ud fra  

 de samme principper som DEF.
Hvis der således dannes en landsdækkende  

 forening,  

 er det forslagstillernes opfattelse, at kulturministeren bør overlade  

 udpegningsretten til en sådan forening.
Til nr. 4 Ændringsforslaget giver den nuværende ledelse af Team Danmark  

 mulighed for at gøre arbejdet med de olympiske sommerlege i Athen i august  

 måned 2004 færdigt uden det afbræk og brug af ressourcer, som en  

 implementering  

 af en ny bestyrelse kort tid før OL vil indebære.
Kim Andersen (V)  

  

  fmd.  

  

    

  

 Ester Larsen (V)  

    

  

 Leif Mikkelsen (V)  

    

  

 Preben Rudiengaard (V)  

    

  

 Louise Frevert (DF)  

  

  nfmd.  

  

    

  

 Poul Nødgaard (DF)  

    

  

 Carina Christensen (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Frode Sørensen (S)  

    

  

 Jytte Andersen (S)  

    

  

 Jytte Wittrock (S)  

    

  

 Mette Frederiksen (S)  

    

  

 Poul Qvist Jørgensen (S)  

    

  

 Ole Sohn (SF)  

    

  

 Naser Khader (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 136 Bilagsnr.
Titel 1 Høringssvar og kommenteret høringsnotat, fra  

 kulturministeren 2 Henvendelse af 29/1-04 fra Team Danmarks Træner Aktiv  

 Gruppe 3 Spm. 1 om kommentar til henvendelse af 29/1-04 fra Team  

 Danmarks Træner Aktiv Gruppe, til kulturministeren 4 Udkast til tidsplan for udvalgets behandling af  

 lovforslaget 5 Henvendelse af 12/2-04 fra Team Danmark 6 Svar på spm. 1 om kommentar til henvendelse af 29/1-04  

 fra Team Danmarks Træner Aktiv Gruppe, fra kulturministeren 7 Tidsplan for udvalgets behandling af lovforslaget 8 Artikel af 16/2-04 fra Mandag Morgen, som udvalget modtog  

 i forbindelse med, at Team Danmarks Træner Aktiv Gruppe var i foretræde  

 18/2-04 9 Spm. 2 om kommentar til materiale, som Team Danmarks  

 Træner Aktiv Gruppe afleverede i forbindelse med dens foretræde for udvalget  

 18/2-04, til kulturministeren 10 Spm. 3 om, hvor grænsen går mellem at give støtte til  

 eliteidræt og at give støtte til et egentligt erhvervsmæssigt formål, til  

 kulturministeren 11 Spm. 4, om der planlægges tilført økonomiske og sociale  

 kvalifikationer som opfølgning på, at 15-års-reglen fjernes, til  

 kulturministeren Spm. 5 om bestyrelsens sammensætning, til  

 kulturministeren Spm. 6 om en oversigt over bestyrelser for fonde, udvalg  

 m.v. under Kulturministeriet vedrørende indstillingsret og udpegningsret af  

 bestyrelsesmedlemmer, til kulturministeren 12 Henvendelse af 25/2-04 fra Kommunernes Landsforening 13 Spm. 7 om kommentar til henvendelse af 25/2-04 fra  

 Kommunernes Landsforening, til kulturministeren 14 Bilaget trukket tilbage 15 Spm. 8 trukket tilbage 16 Henvendelse af 1/3-04 fra Team Danmark 17 Spm. 9 om kommentar til henvendelse af 1/3-04 fra Team  

 Danmark, til kulturministeren 18 Svar på spm. 2 om kommentar til materiale, som Team  

 Danmarks Træner Aktiv Gruppe afleverede i forbindelse med dens foretræde for  

 udvalget 18/2-04, fra kulturministeren 19 Henvendelse af 8/3-04 fra Dansk Boldspil-Union, Danmarks  

 Gymnastik Forbund, Dansk Håndbold Forbund, Dansk Svømmeunion, Danmarks  

 Badminton Forbund, Dansk Tennis Forbund og Dansk Golf Union 20 Spm. 10 om kommentar til henvendelse af 8/3-04 fra Dansk  

 Boldspil-Union, Danmarks Gymnastik Forbund, Dansk Håndbold Forbund, Dansk  

 Svømmeunion, Danmarks Badminton Forbund, Dansk Tennis Forbund og Dansk Golf  

 Union, til kulturministeren 21 Henvendelse af 9/3-04 fra Danmarks Idræts-Forbund 22 Spm. 11 om kommentar til henvendelse af 9/3-04 fra  

 Danmarks Idræts-Forbund, til kulturministeren 23 Svar på spm. 4, om der planlægges tilført økonomiske og  

 sociale kvalifikationer som opfølgning på, at 15-års-reglen fjernes, fra  

 kulturministeren 24 Svar på spm. 5 om bestyrelsens sammensætning, fra  

 kulturministeren 25 Svar på spm. 7 om kommentar til henvendelse af 25/2-04  

 fra Kommunernes Landsforening, fra kulturministeren 26 Henvendelse af 10/3-04 fra Team Danmarks Træner Aktiv  

 Gruppe 27 Spm. 12 om kommentar til henvendelse af 10/3-04 fra Team  

 Danmarks Træner Aktiv Gruppe, til kulturministeren 28 Svar på spm. 3 om, hvor grænsen går mellem at give støtte  

 til eliteidræt og at give støtte til et egentligt erhvervsmæssigt formål, fra  

 kulturministeren 29 Svar på spm. 6 om en oversigt over bestyrelser for fonde,  

 udvalg m.v. under Kulturministeriet vedrørende indstillingsret og  

 udpegningsret af bestyrelsesmedlemmer, fra kulturministeren 30 Spm. 13 om at styrke Kulturministeriets ansvarlighed for  

 eliteidrætten, til kulturministeren Spm. 14 om, hvorfor ikrafttrædelsestidspunktet er sat til  

 1/6-04, til kulturministeren 31 Svar på spm. 9 om kommentar til henvendelse af 1/3-04 fra  

 Team Danmark, fra kulturministeren 32 Svar på spm. 10 om kommentar til henvendelse af 8/3-04  

 fra Dansk Boldspil-Union, Danmarks Gymnastik Forbund, Dansk Håndbold Forbund,  

 Dansk Svømmeunion, Danmarks Badminton Forbund, Dansk Tennis Forbund og Dansk  

 Golf Union, fra kulturministeren 33 Svar på spm. 11 om kommentar til henvendelse af 9/3-04  

 fra Danmarks Idræts-Forbund, fra kulturministeren 34 Ændringsforslag fra SF 35 Svar på spm. 12 om kommentar til henvendelse af 10/3-04  

 fra Team Danmarks Træner Aktiv Gruppe, fra kulturministeren 36 Spm. 15 om valg af aktive og trænere til bestyrelsen, til  

 kulturministeren Spm. 16 om udpegning til bestyrelsen, til  

 kulturministeren 37 Spm. 17 om DIFs udpegning af medlemmer til Team Danmarks  

 bestyrelse, til kulturministeren Spm. 18 om sammensætningen af Team Danmarks bestyrelse,  

 til kulturministeren 38 Svar på spm. 13 om at styrke Kulturministeriets  

 ansvarlighed for eliteidrætten, fra kulturministeren 39 Svar på spm. 14 om, hvorfor ikrafttrædelsestidspunktet er  

 sat til 1/6-04, fra kulturministeren 40 Svar på spm. 15 om valg af aktive og trænere til  

 bestyrelsen, fra kulturministeren 41 Svar på spm. 16 om udpegning til bestyrelsen, fra  

 kulturministeren 42 Svar på spm. 17 om DIFs udpegning af medlemmer til Team  

 Danmarks bestyrelse, fra kulturministeren 43 Svar på spm. 18 om sammensætningen af Team Danmarks  

 bestyrelse, fra kulturministeren 44 Meddelelse vedrørende aflevering af eventuelle politiske  

 bemærkninger og ændringsforslag m.v.
