 I medfør af § 21 og § 149, stk. 10 og stk. 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 172 af 28. april 1985 om luftfartøjers  

 luftdygtighed, om nationalitets- og registreringsmærker for luftfartøjer,  

 luftfartøjsdokumenter og radioudstyr, § 1, stk. 5, følgende:
1. Referencedokument BL 9-6, Ultralette luftfartøjer, seneste udgave, for tiden 1. udgave af 1.  

 august 1985 2. Definitioner Ballon (Balloon). Et ikke-kraftdrevet luftfartøj, som er lettere end luft.
 Gyroplan (Gyroplane). Et luftfartøj, der er tungere end luft, og som under  

 flyvning bæres oppe ved luftens virkning på en eller flere rotorer, der  

 drejer sig frit om i hovedsagen lodrette akser.
 Helikopter (Helicopter). Et luftfartøj, der er tungere end luft, og som  

 under flyvning bæres oppe ved luftens virkning på en eller flere motordrevne  

 rotorer, der drejer sig om i hovedsagen lodrette akser.
 Luftfartøj (Aircraft). En indretning, der kan bæres oppe i atmosfæren ved  

 luftens påvirkning, bortset fra indretninger, der bæres oppe alene ved  

 direkte luftpåvirkning på jordens overflade.
 Luftfartøj lettere end luft (Lighter-than-Air-Aircraft). Et luftfartøj,  

 der hovedsagelig bæres oppe af luftens statiske opdrift.
 Luftfartøj tungere end luft (Heavier-than-Air-Aircraft). Et luftfartøj,  

 der under flyvning hovedsagelig bæres oppe af aerodynamiske kræfter.
 Luftskib (Airship). Et kraftdrevet luftfartøj, som er lettere end luft.
3. Anvendelsesområde Denne BL gælder for alle luftfartøjer, der er optaget på det danske  

 nationalitetsregister, samt for ultralette luftfartøjer, jf.
BL 9-6.
4. Nationalitets- og registreringsmærker 4.1 Nationalitets- og registreringsmærker på luftfartøjer skal bestå af en  

 gruppe af store bogstaver.
4.1.1 Nationalitetsmærket, der anbringes foran registreringsmærket, skal  

 bestå af bogstaverne OY.
Mellem nationalitetsmærket og registreringsmærket  

 skal der anbringes en bindestreg.
 4.1.2 Registreringsmærket tildeles af Statens Luftfartsvæsen.
5. Nationalitets- og registreringsmærkernes  

 anbringelse 5.1 Nationalitets- og registreringsmærkerne skal males på luftfartøjet  

 eller anbringes ved hjælp af andre midler af tilsvarende holdbar karakter.
5.2 Luftfartøjer lettere end luft 5.2.1 På alle luftfartøjer lettere end luft skal mærkerne være synlige  

 såvel fra siderne som fra jorden.
5.2.2 Luftskibe 5.2.2.1 Mærkerne skal anbringes enten på skroget eller på halefladerne.
 5.2.2.1.1 Hvis mærkerne anbringes på skroget, skal de anbringes på langs  

 på begge sider af skroget og tillige på dettes overside i symmetrilinien.
 5.2.2.1.2 Hvis mærkerne anbringes på halefladerne, skal de anbringes både  

 på de vandrette og de lodrette haleflader.
 5.2.2.1.2.1 Mærkerne på den vandrette haleflade skal anbringes på højre  

 halvdel af oversiden og på venstre halvdel af undersiden med den øverste del  

 af bogstaverne vendende mod luftskibets næse.
 5.2.2.1.2.2 Mærkerne på den lodrette haleflade skal anbringes på begge  

 sider af den underste halvdel af halefladen med bogstaverne anbragt vandret.
5.2.3 Balloner 5.2.3.1 Mærkerne skal anbringes vandret eller lodret på to diamentralt  

 modsatte steder tæt ved ballonens største, vandrette omkreds.
 5.2.3.1.1 Anbringes mærkerne lodret, skal de anbringes under ballonens  

 største vandrette omkreds med nationalitetsmærkerne øverst.
5.3 Luftfartøjer tungere end luft 5.3.1 Mærkerne skal anbringes enten på vinger og fuselage/halebom eller på  

 vinger og lodrette haleflader/motorskærme (hvor motorer er monteret på den  

 bagerste del af fuselagen).
 5.3.1.1 På gyroplan og helikopter skal mærkerne også anbringes på  

 undersiden af fuselagen.
5.3.2 På vingen skal mærkerne anbringes på undersiden af  

 vingekonstruktionen.
De skal anbringes på venstre halvdel, medmindre de  

 strækker sig hen over hele undersiden.
Mærkerne skal så vidt muligt anbringes  

 i samme afstand fra vingens forreste og bageste kant med den øverste del af  

 bogstaverne vendende mod luftfartøjets næse.
 5.3.3 På fuselagen, halebommen eller motorskærmene skal mærkerne anbringes  

 vandret på hver side af luftfartøjet.
 5.3.4 På lodrette haleflader skal mærkerne anbringes vandret og så højt  

 som muligt.
 5.3.4.1 Anbringes mærkerne på en enkelt lodret haleflade, skal de  

 anbringes på begge sider af denne.
 5.3.4.2 Findes der flere lodrette haleflader, skal mærkerne anbringes på  

 de udvendige sider af de yderste haleflader.
 5.3.5 På gyroplan og helikopter skal mærkerne på undersiden af fuselagen  

 anbringes på tværs af symmetrilinien med den øverste del af bogstaverne  

 vendende mod fuselagens forende.
6. Nationalitets- og registreringsmærkernes størrelse 6.1 Bogstaverne i hver enkelt gruppe af mærker skal have samme højde.
 6.2 Hvis luftfartøjets udformning ikke gør det muligt at opfylde de  

 mindstekrav til mærkernes højde, der er angivet i pkt. 6.4, pkt. 6.5.1 og  

 pkt. 6.5.2, skal mærkernes højde være så stor som mulig.
 6.3 På luftfartøjer med eksperimentalluftdygtighedsbevis godkender Statens  

 Luftfartsvæsen i hvert enkelt tilfælde nationalitets- og  

 registreringsmærkernes størrelse og placering.
6.4 Luftfartøjer lettere end luft Mærkernes højde skal være mindst 50 cm.
6.5 Luftfartøjer tungere end luft 6.5.1 På vinger skal mærkernes højde være mindst 50 cm.
 6.5.2 På fuselagen, halebommen samt de lodrette haleflader/motorskærme  

 skal mærkernes højde være mindst 30 cm.
7. Bogstavtyper 7.1 Bogstaver skal være store latinske bogstaver uden ornamenter og  

 udformes som angivet i bilag 1. Hældningen må ikke overstige 30o.
 7.2 Stregerne, der danner bogstaverne og bindestregerne, skal trækkes  

 fuldt op med en farve, der står skarpt mod baggrunden.
8. Identifikationsplade 8.1 På ethvert luftfartøj, bortset fra ultralet luftfartøj, skal der på en  

 fremtrædende plads i nærheden af hovedindgangen være fastgjort en plade af  

 rustfrit stål med en indskrift, der angiver luftfartøjets nationalitets- og  

 registreringsmærker.
 8.1.1 På balloner skal identifikationspladen fastgøres på en fremtrædende  

 plads på ydersiden af nyttelastanordningen.
9. Operationelle krav 9.1 Ejeren og/eller brugeren er ansvarlig for, at nationalitets- og  

 registreringsmærkerne til enhver tid opfylder kravene i denne BL.
 9.2 Luftfartøjsføreren er ansvarlig for, at mærkerne er rene og synlige,  

 før en flyvning påbegyndes.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
12. Straf 12.1 Overtrædelse af bestemmelserne i pkt. 9.1 og pkt. 9.2 i denne BL  

 straffes i medfør af luftfartslovens § 149, stk. 10, med bøde eller hæfte,  

 medmindre strengere straf er forskyldt efter lov om luftfart.
 12.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 13.
13. Ikrafttræden 13.1 Denne BL træder i kraft den 1. september 1987.
 13.2 Luftfartøjer, som ikke opfylder kravene i denne BL, skal ved  

 førstkommende omlakering, dog senest 5 år efter denne BL's  

 ikrafttrædelsesdato, bringes i overensstemmelse med kravene i denne BL.
