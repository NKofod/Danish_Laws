 Cirkulæreskrivelse vedrørende betaling for afholdelse af ny køreprøve  

 efter at en køreprøve er afvist eller afbrudt.
 I Justitsministeriets bekendtgørelse nr. 425 af 1. juni 1992 om kørekort  

 er bl.a. fastsat følgende betingelser for udstedelse af kørekort:
 1. Ansøgeren skal have modtaet undervisning i  

 overensstemmelse med undervisningsplanen, jf. § 13, stk. 2.
 2. Kørelæreren skal inden prøven ved sin underskrift på  

 ansøgningsblanketten bekræfte , at undervisningen er gennemført i  

 overensstemmelse med undervisningsplanen, jf. § 19 og § 20.
 3. Ansøgeren skal medbringe  

 ansøgningsblanketten til prøven, jf. § 21, stk. 2.
 4. Ansøgeren skal medbringe et evt. tidligere  

 kørekort , jf. § 21, stk. 2.
 5. Ansøgeren skal stille et køretøj til  

 rådighed ved prøven, jf. § 21, stk. 1.
 6. Ansøgeren skal møde med tolk , såfremt  

 ansøgeren ikke i fornødent omfang kan tale og forstå dansk eller et  

 fremmedsprog, som den køreprøvesagkyndige behersker, jf. § 21, stk. 3.
 7. Af færdselslovens § 53 følger, at en ansøger  

ikke må møde i beruset tilstand til en køreprøve.
 Såfremt det umiddelbart inden en køreprøve eller i løbet af denne  

 konstateres, at en eller flere af de nævnte betingelser ikke er opfyldt, vil  

 den køreprøvesagkyndige efter omstændighederne kunne afbryde køreprøven, som  

 herefter anses for ikke-bestået.
 Såfremt en køreprøve således ikke gennemføres, skal der erlægges ny  

 betaling, før ny prøve kan berammes, jf. færdselslovens § 124 b.
