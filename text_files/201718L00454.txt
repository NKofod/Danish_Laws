Ændringsforslag stillet den 18. december 2017 uden for tillægsbetænkning Ændringsforslag til 3. behandling af Forslag til lov om ændring af pensionsbeskatningsloven og forskellige andre love (Målretning af aldersopsparing og regulering af fejlagtige pensionsindbetalinger) [af skatteministeren (Karsten Lauritzen)]:
Til § 1 Af Jesper Petersen (S), Leif Lahn Jensen (S) og Peter Hummelgaard Thomsen (S):
 6) Nr. 1 udgår.
[Forslaget om, at pensionsudbetalingsalderen forhøjes til tidspunktet 3 år før folkepensionsalderen, udgår af lovforslaget] 7) Nr. 2 udgår.
[Konsekvensændring] Til § 7 8) Stk. 2-5 udgår.
[Konsekvensændring] Bemærkninger Til nr. 6 Det foreslås, at den del af lovforslaget, der handler om, at pensionsudbetalingsalderen ændres fra 5 til 3 år før folkepensionsalderen, udgår af lovforslaget.
Til nr. 7 I lovforslaget er det foreslået, at pensionsudbetalingsalderen ændres fra 5 til 3 år før folkepensionsalderen.
Persongruppen født før den 1. januar 1954 vil dermed umiddelbart få pensionsudbetalingsalderen forhøjet til 62 år.
Det fremgår af lovforslaget, at dette ikke er tilsigtet, hvorfor det i lovforslaget er foreslået, at pensionsudbetalingsalderen for personer født før den 1. januar 1954 fortsat er 60 år, jf. lovforslagets § 1, nr. 2.
 Med ændringsforslag nr. 6 om, at den del af lovforslaget, der handler om, at pensionsudbetalingsalderen forhøjes til tidspunktet 3 år før folkepensionsalderen, udgår, er der således ikke behov for at foretage denne korrektion.
 Der er således tale om en konsekvensændring.
Til nr. 8 Der er tale om en konsekvensændring til ikrafttrædelsesbestemmelsen vedrørende ændringsforslag nr. 6.
