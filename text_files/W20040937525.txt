 Landsskatteretskendelse vedr. tobaksafgift for import af  

 cigarpapir.
 Klagen skyldes  

 , at produktet B er anset for afgiftspligtig efter  

 tobaksafgiftslovens § 1, stk. 1, litra B.
Landsskatterettens afgørelse ToldSkat regionens afgørelse stadfæstes.
Sagens oplysninger Det er oplyst, at klageren importerer cigarpapir fra USA og  

 Tyskland.
Af produktets varedeklaration fremgår, at 60% af produktet er papir  

 og 40% er tobak.
Produktet betegnes EZ-Roll Flavored Rolling Paper.
Hvert  

 papir/dækblad vejer 0,9 gram, hvoraf 0,36 gram er tobak.
Der er fremlagt kopi af bindende toldtarifering udstedt af  

 de tyske myndigheder, hvoraf fremgår, at produktet henhører under position  

 2403  

 91 00 00 i toldtariffen.
Produktet beskrives her som et ca. 11 * 6,3 cm stort  

 dækblad af homogeniseret tobak, som er aromatiseret med chokoladesmag.  

 Dækbladet  

 er fremstillet af fintskåret tobak.
Forbrugeren anvender produktet til  

 fremstilling/rulning af cigarer.
 Regionen har oplyst, at det af vareprøverne fremgår, at  

 produktet er indpakket i en plastikpakning, der er mærket B,  

 C eller D.
Det er oplyst, at Haupt-zollamt har udtalt, at det  

 omhandlede produkt består af andet forarbejdet tobak, men da det ikke anses  

 for  

 at være røgtobak, er det ikke afgiftspligtigt i Tyskland.
Regionen har  

 oplyst,  

 at der må være tale om en vejledende udtalelse fra de tyske myndigheder.
Det er endvidere oplyst, at klageren til regionen indsendte  

 en udtalelse fra de hollandske myndigheder vedrørende afgiftspligten i  

 relation  

 til produktet B.
Regionen rettede efterfølgende henvendelse til  

 de hollandske  

 myndigheder, der i e-mail af 18/12 2003 bl.a. udtalte følgende:
( ) This  

 message concerns a point of view of a Dutch expert group that deals with  

 excise  

 questions of the Tax administration.
It is a part of customs.
 What the  

 message says is the following.
 B (or b  

 wraps) are leaves that contain (as a colleague told me) 20% tobacco and are,  

 according to this, considered tobaccoproducts.
This  

 question was asked by the Belgians and discussed in the Excise Committee of  

 the  

 EU.
All the EU members agreed that this is an excise product according to art  

 5  

 of a Directive concerning smoketobacco.
 The point  

 of view the Dutch excise expert group concerns an example of the calculation  

 of  

 excise and VAT in the Netherlands.
 The two  

 examples are made for two situations.
The first  

 is that of the situation that the trader does not declare the excise duty and  

 VAT. (in a way you may mention this is the illegal situation,  

 although the  

 goods themselves are fully legal) The second  

 situation concerns these B that have been packed and brought onto  

 the market  

 in a legal (official) way.
So the trader has declared the excise and taxes  

 due.
( ) ToldSkat regionens afgørelse Produktet B er anset for afgiftspligtig efter  

 tobaksafgiftslovens § 1, stk. 1, litra B.
 Efter tobaksafgiftslovens § 1, stk. 1, litra B, skal der  

 betales tobaksafgift for pladetobak, spunden og granuleret tobak samt for  

 anden  

 røgtobak med en snitbredde på mindst 1 mm.
Afgiften på tobak er en harmoniseret afgift og er baseret på  

 EUs direktiver på dette område.
Definitionen af tobak findes i Rådets  

 direktiv  

 95/59, artikel 2. Efter artikel 2, stk. 1, litra c, er forarbejdet tobak  

 røgtobak.
Røgtobak er finskåret tobak til rulning af cigaretter eller anden  

 røgtobak som defineret i artikel 3-7. Direktivet er gennemført i dansk ret  

 ved  

 bekendtgørelse til tobaksafgiftsloven (bkg. 447 af 12/6 2002).
Produktet er tariferet under toldtariffens position 2403 91  

 00 00, som homogeniseret tobak.
Produktet er fremstillet af finskåret tobak,  

 der udgør 40 % af varen.
Tobakken er blandet med papir, hvorefter den er  

 blevet  

 forarbejdet til et dækblad, som skal anvendes til fremstilling/rulning af  

 cigarer.
 Produktet må anses for røgtobak efter artikel 5, stk. 1, i  

 Rådets direktiv 95/59, jf. § 8, nr. 1, i bekendtgørelse til  

 tobaksafgiftsloven.  

 Det skyldes, at produktet anses for et tobaksprodukt efter toldtariferingen  

 og,  

 at produktet er forarbejdet og kan ryges uden yderligere industriel  

 forarbejdning som nævnt i  

 § 8, nr. 1, i  

 bekendtgørelsen.
Da produktet er omfattet af definitionen på tobak i dansk  

 lovgivning, og den danske lovgivning må anses for at være i overensstemmelse  

 med direktivet, kan der ikke lægges vægt på udtalelser fra de tyske  

 myndigheder.
Endvidere kan produktets salgsbetegnelse og faktiske anvendelse  

 ikke tillægges særskilt betydning, når produktet er omfattet af  

 tobaksdefinitionen.
Klagerens påstand og argumenter Klageren har fremsat påstand om, at produktet B ikke er  

 omfattet af tobaksafgiftslovens § 1, stk. 1, litra B.
 Produktet kan ikke anses som tobak, men må anses som cigaretpapir.  

 Tobakken er affaldstobak, der er behandlet, og der er ikke tale om rygetobak.
 Der er henvist til, at produktet i Tyskland ikke anses for  

 afgiftspligtig, da tobaksblade ikke kan anses for røgtobak.
 Endvidere bør det tages i betragtning, at såfremt varen  

 afgiftspålægges, bliver varen for dyr i forhold til andre lande, hvilket er i  

 strid med nedsættelsen af tobaksafgiften med henblik på at undgå  

 grænsehandel.
Landsskatterettens bemærkninger og begrundelse Af tobaksafgiftslovens § 1, stk. 1, fremgår følgende:
 Der betales afgift af cigaretter og røgtobak her i landet  

 efter reglerne i denne lov og efter følgende satser:
A For cigaretter: 48,92 øre pr. stk. + 21,22 pct af  

 detailprisen, jf. § 28 pr. kg.
B For pladetobak, spunden og granuleret tobak samt for anden  

 røgtobak med en snitbredde på mindst 1 mm 402,50 kr.
C For anden røgtobak end nævnt i punkt B, hvis mere end 25  

 vægtprocent af tobakspartiklerne har en snitbredde på mindre end 1 mm 452,50 kr.
 Der er i lovens § 33 givet skatteministeren bemyndigelse til  

 at fastsætte definitioner på tobaksvarer i overensstemmelse med EUs  

 bestemmelser herom.
 Af § 8 i bekendtgørelse til tobaksafgiftsloven (bkg. nr. 447  

 af 12/6 2002) fremgår:
 Følgende betragtes som groftskåret røgtobak:
·  

  

 	  

 tobak, der er skåret, revet spundet eller  

 udpresset i plader, og som kan ryges uden yderligere industriel  

 forarbejdning,  

 eller ·  

  

 	  

 tobaksaffald, der er pakket med henblik på  

 detailsalg, som ikke er cigaretter, cigarer, cerutter eller cigarillos, og  

 som  

 kan ryges. Af § 10 i bekendtgørelsen fremgår:
Varer, som helt eller delvis består af andre stoffer end  

 tobak, men som opfylder de øvrige kriterier i §§ 7 og  

 8, ligestilles med cigaretter og røgtobak,  

 medmindre de udelukkende benyttes til medicinske formål og ikke indeholder  

 tobak. Af artikel 5 i Rådets direktiv 95/59/EF af 27. november 1995  

 om forbrugsbeskatning af forarbejdet tobak bortset fra omsætningsafgift  

 fremgår  

 følgende:
 Følgende betragtes som røgtobak:
·  

  

 	  

 tobak, der er skåret, revet, spundet eller  

 udpresset i plader, og som kan ryges uden yderligere industriel forarbejdning ·  

  

 	  

 tobaksaffald, der er pakket med henblik på  

 detailsalg, som ikke henhører under artikel 3 og 4, og som kan ryges. Af artikel 7, stk. 2 fremgår:
 Produkter, som helt eller delvis består af andre stoffer  

 end tobak, men som opfylder de øvrige kriterier i artikel 4 eller 5,  

 ligestilles med cigaretter og røgtobak.
Uanset første afsnit, betragtes produkter uden indhold af  

 tobak ikke som forarbejdet tobak, hvis de udelukkende benyttes til medicinske  

 formål. Det lægges til grund som ubestridt, at produktet B  

 indeholder 40 % tobak og 60 % papir.
Efter § 10, jf. § 8, nr. 1, i bekendtgørelse til  

 tobaksafgiftsloven og Rådets direktiv 95/59/EF, artikel 5 og 7, stk. 2, må  

 produktet B anses for røgtobak.
Produktet består således delvis  

 af tobak.  

 Produktet er forarbejdet som beskrevet i bestemmelsen og kan ryges uden  

 yderligere industriel forarbejdning.
 Produktet B er derfor afgiftspligtigt efter  

 tobaksafgiftslovens § 1, stk. 1, litra B.
 Den omstændighed, at produktet anvendes som cigarpapir, kan  

 ikke medføre, at det ikke er omfattet af tobaksafgiftslovens  

 anvendelsesområde  

 for røgtobak.
