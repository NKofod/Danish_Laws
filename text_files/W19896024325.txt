Fastslået at Patentdirektoratet med rette havde nægtet registrering af  

 et varemærke, hvori indgik navnet Emborg, uanset af firmanavnet Emborg Foods  

 Aalborg A/S var registreret i Aktieselskabsregistret uden  

 personnavnsindvendingen.
Efter dokumentation af indarbejdelse blev sagen  

 hjemvist til fornyet behandling.
År 1989, den 29. december afsagde Patentankenævnet (Grønning-Nielsen, Hans  

 Chr.
Thomsen, Finn Mikkelsen) følgende K E N D E L S E i sagen j.nr.
V 8/88: Klage fra Emborg Foods, Aalborg A/S, Aalborg, v/Larsen & Birkeholm A/S Skandinavisk Patentbureau over Patentdirektoratets afgørelse af 20. april 1988 af varemærkeansøgning nr.  

 5541/83.
 Den 17. november 1983 indgav klageren en ansøgning om registrering af et  

 varemærke bestående af et figurmærke »E« samt et tårn og bånd  

 indeholdende navnet »EMBORG« for alle varer i klasserne 29, 30, 31  

 og 32.
 I skrivelse af 3. februar 1984 gav Patentdirektoratet foreløbig meddelelse  

 om, at det anmeldte varemærke ikke var fundet egnet til registrering under  

 henvisning til varemærkelovens § 14, stk. 1 nr. 4, da det indeholder noget,  

 som er egnet til at opfattes som anden mands navn, og hjemmel hertil ikke var  

 godtgjort.
 Direktoratet henledte samtidig ansøgers opmærksomhed på de under numrerne:  

 1853-1962, 1244-1963 og 3807-1964 registrerede varemærker, som var  

 forvekslelige med det anmeldte mærke.
 I skrivelse af 24. februar 1984 anførte ansøgeren:
»Med henvisning til det i Direktorates skrivelse af 3. februar 1984  

 anførte om, at mærket indeholder noget, der er egnet til at opfattes som  

 anden mands navn, henvises til, at anmelderen har fået godkendt firmanavnet  

 Emborg Foods Aalborg A/S i Aktieselskabsregisteret.
Der vedlægges til  

 orientering kopi af en udskrift af selskabet fra Aktieselskabsregisteret.
Af  

 udskriften fremgår desuden, at der i selskabets direktion er en person ved  

 navnet Emborg.
 Aktieselskabsregisteret har intet haft at indvende mod registreringen af  

 firmanavnet Emborg Foods Aalborg A/S, hvor dominanten i firmanavnet er  

 Emborg, mens de øvrige bestanddele af navnet angiver branchen og oprindelsen.  

 Der har således ikke fra Registerets side været krav om yderligere  

 distinktion af firmanavnet ved tilføjelse af fornavn eller forbogstav.
 Det foreliggende mærke, der er et figurmærke, begæres også kun registreret  

 indenfor rammen af det, der umiddelbart fremgår af firmanavnet, nemlig  

 fødevarer.
 Det synes således urimeligt, at anmelderen ikke kan få indregistreret sit  

 varemærke, når han på i og for sig det samme grundlag kan få registreret sit  

 firmanavn, hvorfor vi skal henstille, at den anførte henvisning frafaldes.
Med hensyn til den anførte registrering nr. 3807-1964 tilhører den  

 anmelderen, jf. vedlagte kopi af overdragelseserklæring.
Det er imidlertid  

 besluttet, at registreringen skal udløbe ved fornyelsen den 19. december  

 1984.
 For registreringen 1244-1963 BORG's vedkommende vil der blive fremskaffet  

 et formelt samtykke fra De forenede Bryggerier A/S.
Vedrørende registreringen 1853-1962 BORG, der tilhører Margarinefabrikken  

 Alfa A/S, foreslås, at der til anmeldelsen tilføjes, at denne ikke omfatter  

 margarine i klasse 29.« Direktoratet fastholdt sin afgørelse ved skrivelse af 2. april 1984.
 Ansøger udtalte ved skrivelse af 30. juli 1984 følgende:
»Med henvisning til Direktoratets skrivelse af 2. april 1984 sender  

 vi hermed til dokumentation af indarbejdelse af det ansøgte varemærke en  

 prisliste samt to kataloger.
Det bemærkes, at prislisten er fra 15. februar  

 1966, og kataloget med overrækkelsen af exportprisen er fra efter 27. maj  

 1977, hvor prisen blev overrakt (se bagsiden af kataloget nederst). Det andet  

 katalog er fra efter 1982, hvor firmaet gik fra Erik Emborg Export A/S til  

 Emborg Foods Aalborg A/S.
Desuden henvises til indarbejdelsesmateriale i den ældre registrering nr.  

 484-1972 for mærket Emborg Flown-Fresh.« Hertil anførte direktoratet i skrivelse af 5. oktober 1984:
»Da den indsendte dokumentation for indarbejdelse ikke omfatter  

 samtlige varer i klasserne 29, 30, 31 og 32, må der - forinden videre  

 foretages - indsendes en positivt affattet varefortegnelse over de varer i de  

 nævnte klasser, for hvilke navnet »Emborg« kan anses for  

 indarbejdet.' Ved skrivelse af 22. juli 1986 indsendte ansøger følgende varefortegnelse  

 begrænset i overensstemmelse med ansøgerens brug af mærket:
 »klasse 29: dybfrosset kød, fisk og fjerkræ, kød og fiskekonserves,  

 pålægsvarer af kød, fisk og fjerkræ, dybfrosset og konserveret frugt og  

 grøntsager, æg, tørmælk, ost, syltetøj og gele, færdigretter.
 klasse 30: brød og bagerivarer også dybfrosset, færdigretter med  

 hovedbestanddel af brød.
 klasse 31: friske grøntsager og frugter.
klasse 32: øl, mineralvand, andre ikke alkoholholdige drikke, saft, frugt-  

 og grøntsagskoncentrater til fremstilling af drikke.« I svarskrivelse af 21. maj 1987 udtalte direktoratet:
 »Med skrivelse af 22. juli 1986 har De indsendt et nyt forslag til en  

 varefortegnelse der er begrænset til at angå nogle nærmere angivne varearter  

 i klasserne 29-32.
I denne anledning meddeles, at det anmeldte mærke ikke på grundlag af  

 tidligere indsendt brochuremateriale indkommet hertil den 31. juli 1984 kan  

 anses for at være indarbejdet for samtlige de af varefortegnelsen nævnte  

 varearter.
Såfremt der skal kunne bortses fra den tidligere herfra i medfør  

 af bestemmelsen § 14, stk. 1, nr. 4 i varemærkeloven rejste indvending mod  

 Deres mærkes registrering, må der enten indsendes en brancheerklæring, der  

 udtaler, at personnavnet Emborg er indarbejdet som varemærke for Deres  

 selskab for de af anmeldelsen omfattede varearter eller også må anmeldelsen  

 begrænses til at angå de varer, der er omfattede af det tidligere for Dem  

 under VR 0484 1972 registrerede varemærke, der nu er udslettet af  

 registret.« Ansøgeren kommenterede ikke denne skrivelse, hvorefter direktoratet ved  

 skrivelse af 20. april 1988 afslog ansøgningen med følgende begrundelse:
»Under henvisning til skrivelse herfra af 21. maj 1987 og 29.okt 1987  

 afslås herved i medfør af bestemmelsen i varemærkelov nr. 211 af 11. jun  

 1959, § 14, stk. 1, nr. 4 den ovennævnte ansøgning, da mærket indeholder  

 noget, der er egnet til at opfattes som anden mands navn.« Denne afgørelse har klageren ved skrivelse af 20. juni 1988 indbragt for  

 Patentankenævnet.
Klageren har bl.a. udtalt: »Direktoratet har afslået  

 ansøgningen med begrundelsen, at mærket indeholder noget, der er egnet til at  

 opfattes som anden mands navn.
 Hertil skal bemærkes, at ansøgerfirmaet Emborg Foods, Aalborg A/S er  

 opkaldt efter direktør og bestyrelsesmedlem i firmaet, Henrik Emborg.
 Under ansøgningens behandling er der fremsat dokumentation for, at  

 ansøgeren benytter det omhandlede varemærke.
Vi skal anmode om, at Direktoratets afslag afvises, og at ansøgningen  

 tilbagevises til Direktoratet for registrering af mærket i de ansøgte klasser  

 29-32.« I en skrivelse af 6.september 1988 gav klageren en uddybende  

 ankebegrundelse, hvori der anførtes følgende:
»Det ansøgte mærke er et figurmærke bestående af et stiliseret  

 billede af et tårn indeholdende bogstavet E og fra tårnet strækker der sig et  

 bånd mod venstre hvori der står ordet EMBORG.
Mærket er anmeldt for alle  

 varer i klasserne 29-32. Ansøgerens erhverv er handel med fødevarer på  

 internationalt plan.
 Ansøgerfirmaet er en fortsættelse af det tidligere firma Erik Emborg  

 Export A/S som gik konkurs omkring 1980. Samtlige rettigheder til mærket,  

 herunder varemærkeregistreringer blev overdraget til det efterfølgende firma  

 Emborg Foods Aalborg A/S.
Det kan eksempelvis oplyses, at firmaets omsætning i 1981/82 var 549,7  

 millioner kr. og omsætningen for 1983 var 669,3 millioner kr.
Det drejer sig  

 alt sammen om varer som er mærket med det i ansøgningen omhandlede mærke.
Der vedlægges diverse materiale der viser hvordan og for hvilke varer  

 mærket benyttes.« Ankenævnet har behandlet sagen i sit møde den 5. december 1989.
Efter berammelsen af dette møde meddelte klageren ved skrivelse af 8.  

 november 1989, at man ikke ønskede mundtlig forhandling.
Man anmodede om, at  

 følgende nye varefortegnelse blev lagt til grund ved sagens videre  

 behandling:
 »Klasse 29: Dybfrosne kødvarer, dybfrosset fjerkræ, dybfrosne rejer,  

 vakuumpakket, varmebehandlet fjerkræ: fastfood, nemlig dybfrosne færdigretter  

 i form af gratiner, kalkunschnitzler, kyllingeschnitzler, cordon bleu,  

 frikadeller, karbonader, hakkebøffer, hamburgere, pizzaer, baguetter med fyld  

 af kød eller af kød og grøntsager.
Klasse 30: Fast food, nemlig dybfrosne færdigretter i form af gratiner,  

 pizzaer samt baguetter med fyld af grøntsager eller af kød og  

 grøntsager.« Der blev henvist til erklæring af 3. november 1989 fra Dybfrostrådet af  

 følgende indhold:
 »Undertegnede, Dybfrostrådet, Kastelsvej 11, 2100 København Ø,  

 erklærer herved, at vi kender nedenfor viste mærke:
 som varemærke for Emborg Foods Aalborg A/S, Hasserisvej 139, 9000 Aalborg,  

 for følgende varer:
Vacuumpakket, varmebehandlet fjerkræ Dybfrosset fjerkræ Dybfrosne rejer Fast food og at mærket efter foreningens vurdering må betragtes som indarbejdet for  

 disse varer.« I denne forbindelse henviste klageren til direktoratets skrivelse af 21.  

 maj 1987, til registerbladet for registreringen af ordmærket  

 EMBORG-FLOWN-FRESH samt yderligere vedlagt materiale.
 Klageren anmodede om hjemvisning af ansøgningen til direktoratet til  

 fornyet behandling.
 Ankenævnet skal udtale:
 Det tiltrædes, at ansøgningen, således som den forelå for direktoratet, er  

 afslået af dette.
Således som ansøgningen nu foreligger til påkendelse i ændret form, findes  

 det rettest, at direktoratet får mulighed for fornyet stillingtagen, hvorfor bestemmes:
 Sagen tilbagesendes til direktoratet til fortsat behandling i realiteten.
Grønning-Nielsen.
Hans Chr.
Thomsen.
Finn Mikkelsen.
