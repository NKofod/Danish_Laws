 11 Tilbagebetaling af billetter og kort i indenlandsk trafik.
11.1 Almindelige bestemmelser Når en passager ikke ønsker at foretage rejsen eller opgiver at fortsætte  

 sin rejse, ydes tilbagebetaling efter nedennævnte bestemmelser, medmindre der  

 gælder andre bestemmelser for det enkelte produkt.
Ved beregning af  

 tilbagebetalingsbeløb anvendes priserne på billettens købstidspunkt.
11.2 Billetter 11.2.1 Ubenyttede billetter Når en passager henvender sig til salgsstedet eller afrejsestationen inden  

 den dato, der er anført på billetten, tilbagebetales det beløb, der er betalt  

 for billetten, uden fradrag af ekspeditionsgebyr.
Afleveres billetten på den  

 dato, der er anført på billetten fratrækkes et ekspeditionsgebyr på 25 kr i  

 tilbagebetalingsbeløbet.
Tilbagebetaling senere end billettens 1.  

 gyldighedsdag kan ikke imødekommes.
Afleverer passageren en ubenyttet dobbeltbillet inden udløbet af  

 gyldighedstiden for tilbagerejsen til salgsstedet eller afrejsestationen, kan  

 der tilbagebetales forskellen mellem dobbelt- og enkeltbilletprisen.
Der  

 fratrækkes et ekspeditionsgebyr på 25 kr.
11.2.2 Delvist benyttede billetter På en dobbeltbillet kan tilbagerejsen tilbagebetales på afrejsestationen  

 for tilbagerejsen indenfor billettens gyldighedstid.
Når en rejse afbrydes, skal passageren på afbrydelsesdagen rette  

 henvendelse til den station, hvor rejsen afbrydes/ophører.
Er denne ubetjent,  

 må henvendelse rettes til nærmeste station i dennes åbningstid.
 Der tilbagebetales forskellen mellem den betalte billetpris og det, der  

 skulle være betalt for den foretagne rejse med fradrag af et  

 ekspeditionsgebyr på 25 kr.
11.2.3 Andre tilfælde Der ydes tilbagebetaling således:
Når en passager med billet til 1. klasse på grund af pladsmangel befordres  

 på 2. klasse, tilbagebetales differencen mellem 1. og 2. klasse.
Opgives  

 rejsen i sådanne tilfælde helt, tilbagebetales billetprisen for den  

 strækning, hvorover befordring ikke kan finde sted.
Anden erstatning gives  

 ikke.
Når en passager ikke kan befordres over hele den strækning, hvor billetten  

 gælder, fordi togets kørsel afbrydes undervejs, tilbagebetales billetprisen  

 for den strækning, hvor befordring ikke finder sted.
Dette gælder dog ikke,  

 hvis passageren modtager et tilbud fra DSB om befordring til  

 bestemmelsesstedet på anden måde.
11.2.4 Ombytning/Ændring Ved takstændring Ønskes en billet/kort, der er købt før en takstforhøjelse, ombyttet/ændret  

 efter takstforhøjelsen, tilbagebetales billetten/kortet til gammel pris, og  

 billet til ny pris udstedes.
Andre tilfælde En ombytning/ændring betragtes som en tilbagebetaling og behandles som de  

 i punkt 11.2.1 og 11.2.2 nævnte tilfælde.
11.2.5 Billetter købt i billetautomater Billetter købt fra billetautomater, på de i afsnit 2.10.3 hhv 6a.1.10  

 nævnte strækninger med stikprøvevis billetkontrol, tilbagebetales ikke.
11.2.6 Andre produkter Ubenyttede DSB 10-turs klippekort og cykelrabatkort tilbagebetales mod et  

 ekspeditionsgebyr på 25,00 kr.
 Delvist benyttede cykelrabatkort og DSB 10-turs klippekort tilbagebetales  

 ikke.
11.3 Pladsbilletter Siddeplads Pladsbilletten kan tilbagebetales af DSB stationer, når henvendelse sker  

 senest umiddelbart før togets afgang fra påstigningsstationen.
11.4 DSB Togkort DSB Togkort tilbagebetales fuldt ud før kortets første gyldighedsdag.
 På første gyldighedsdag og senere foretages tilbagebetaling efter særlige  

 bestemmelser.
