 Under henvisning til Udenrigsministeriets bekendtgørelse nr. 127 af 9.  

 november 1979, Lovtidende C, af kulturaftalen af 17. september 1976 mellem  

 Danmark og Grækenland meddeles det, at der den 18. februar 1988 i København i  

 henhold til aftalen blev undertegnet et program for det kulturelle,  

 uddannelsesmæssige og videnskabelige samarbejde mellem de to lande i årene  

 1988-91.
Programmet indeholder bestemmelser om gensidige ydelser af stipendier til  

 studerende og forskere, udveksling af gæsteforelæsere og gensidige besøg i  

 øvrigt af repræsentanter for uddannelse, videnskab og kultur.
Endvidere  

 omhandler programmet fremme af samarbejdet mellem videnskabelige og  

 kulturelle institutioner i de to lande, udvekslinger af udstillinger og  

 kunstneriske ensembler m.v., fremme af samarbejdet inden for musik-, teater-,  

 film- og litteraturområdet såvel som andre kulturelle områder samt fremme af  

 kontakterne mellem danske og græske sports- og ungdomsorganisationer m.v.
