 Til samtlige til eksport af kød, slagteaffald, kødvarer, slagtet fjerkræ  

 og fjerkræprodukter autoriserede virksomheder og dyrlægerne ved disse.
 Ommærkning af færdigpakkede levnedsmidler.
 Hoslagt fremsendes cirkulæreskrivelse af 1. august d.å., LK 201-2/77 fra  

 herværende afd. for levnedsmiddelkontrol vedrørende ommærkning af  

 færdigpakkede levnedsmidler.
 Det fremgår heraf, at veterinærdirektoratet har meddelt en generel  

 dispensation til indtil videre at ommærke færdigpakkede levnedsmidler med en  

 forlænget salgsfrist på nærmere anførte betingelser.
 Da cirkulæreskrivelsen omhandler alle færdigpakkede levnedsmidler, der  

 produceres med henblik på afsætning på hjemmemarkedet og derfor også nævnte  

 levnedsmidler produceret på de af landbrugsministeriet til eksport  

 autoriserede virksomheder, pålægges det herved virksomhederne gennem  

 vedkommende veterinærinspektør at give veterinærdirektoratet meddelelse i  

 hvert enkelt tilfælde om, at der sker en sådan ommærkning, samt om hvorledes  

 ommærkningen foretages, f.eks. ved at fremsende et eksemplar af den ommærkede  

 emballage.
 Til orientering skal her gengives § 26 i lov af 6. juni 1973 om  

 levnedsmidler m.m.:
 »Færdigpakkede levnedsmidler, der er mærket med angivelse af en  

 sidste salgsdag eller holdbarhedstidens udløb, må ikke ommærkes med forlænget  

 frist, ompakkes eller efter fristens udløb sælges i pakningen«.
 P.V.V.
K.
Hermansen Cirkulæreskrivelse vedr. ommærkning af færdigpakkede levnedsmidler.
 I henhold til levnedsmiddellovens § 26 er det forbudt bl.a. at ommærke  

 færdigpakkede levnedsmidler således, at en angiven salgs- eller  

 holdbarhedsfrist herved forlænges.
Industrirådet har gjort det synspunkt gældende, at levnedsmiddellovens §  

 26 ikke kan forstås således, at den forhindrer en fremstillingsvirksomhed i  

 at ommærke et parti færdigpakkede levnedsmidler med en forlænget frist, når  

 partiet endnu ikke har forladt virksomheden.
Miljøministeriet har dog  

 fastholdt, at forbudet i § 26 også gælder for en fremstillingsvirksomhed,  

 selv om varen endnu ikke har forladt virksomheden.
 Ovennævnte forbud i § 26 er imidlertid ikke ufravigeligt, idet  

 veterinærdirektoratet i medfør af § 62 i levnedsmiddelloven, jf. § 1, stk. 2,  

 nr. 1, i bekendtgørelse nr. 365 af 18. juni 1974 om henlæggelse af opgaver og  

 beføjelser til direktøren for statens levnedsmiddelinstitut og  

 veterinærdirektoratet, kan meddele dispensation fra denne bestemmelse.  

 Sådanne dispensationer er meddelt i en række konkrete sager.
For at lette såvel administrationen af ovennævnte dispensationsbestemmelse  

 som erhvervets muligheder for at ommærke, meddeler veterinærdirektoratet  

 herved - efter forhandling med bl.a. miljøministeriet, landbrugsministeriet  

 og fiskeriministeriet - en generel dispensation til de i henhold til  

 levnedsmiddelloven og særlovgivningen om levnedsmidler autoriserede og  

 godkendte levnedsmiddelvirksomheder til indtil videre at ommærke  

 færdigpakkede levnedsmidler med en forlænget frist når Det er en betingelse for ovennævnte ommærkning, at den enkelte  

 fremstillingsvirksomhed giver veterinærdirektoratet meddelelse i hvert enkelt  

 tilfælde om, at det sker en sådan ommærkning, samt om hvorledes ommærkningen  

 foretages, f.eks. ved at fremsende et eksemplar af den ommærkede emballage.  

 Veterinærdirektoratet vil herefter i fornødent omfang give meddelelse herom  

 til de lokale tilsynsmyndigheder.
 Det skal fremhæves, at denne ommærkning med en forlænget frist sker på den  

 enkelte virksomheds ansvar over for § 12 i levnedsmiddelloven.
 Det skal præciseres, at omhandlede generelle dispensation ikke omfatter  

 levnedsmidler, for hvilke særlovgivningen fastsætter salgs- eller  

 holdbarhedsfrister, f.eks. § 12 i fiskeriministeriets bekendtgørelse nr. 305  

 af 13. august 1968 om færdigpakkede ferske fisk og fiskevarer i  

 detailpakning.
Ovennævnte generelle dispensation fra § 26 gælder alene for ommærkning med  

 forlænget frist.
Såfremt levnedsmiddelvirksomheden herudover ønsker  

 dispensation fra § 26, eller såfremt engros- eller detailvirksomheder ønsker  

 nogen form for dispensation fra § 26, skal der som hidtil rettes anmodning  

 til veterinærdirektoratet om dispensation i det konkrete tilfælde.
 P.v.v.
