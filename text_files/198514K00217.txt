Nr BTL 217 Betænkning over Forslag til lov om ændring af lov om afgift af gas   

 Nr L 217 1985-86, 1. samling Blad nr 687 Afgivet af skatte- og afgiftsudvalget Afgivet: 19860319 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse uændret.
For så vidt angår en begrænsning af långivning til forbrugsformål henvises til den af udvalget afgivne betænkning over forslag til lov om ændring af lov om afgift af benzin (L 214).
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling, men kan dog stemme for det stillede ændringsforslag.
Mindretallet henviser i øvrigt til sit betænkningsbidrag til forslag til lov om ændring af lov om afgift af benzin (L 214).
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling, men har dog stillet ændringsforslag.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling, men kan dog stemme for det stillede ændringsforslag.
Mindretallet henviser i øvrigt til betænkningsbidraget til forslag til lov om ændring af lov om afgift af benzin (L 214).
Ændringsforslag Af et mindretal (SF):
Til § 1 »109 øre« ændres til: »84 øre«.
Bemærkninger Ved ændringsforslaget nedsættes afgiften af autogas med 25 øre pr.
 liter i forhold til det af regeringen foreslåede.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
