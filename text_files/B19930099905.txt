 I medfør af § 4, stk. 1, § 4a, § 12, stk. 1, § 24a samt § 28, stk. 5 og  

 stk. 7, i dyreværnsloven, jf. lov nr. 386 af 6. juni 1991 som ændret ved lov  

 nr. 183 af 14. april 1993, samt under henvisning til rådets direktiv af 19.  

 november 1991 om fastsættelse af mindstekrav med hensyn til beskyttelse af  

 kalve 91/629/EØF fastsættes følgende:
 Bekendtgørelsens anvendelsesområde m.v.
 § 1.  Reglerne i denne bekendtgørelse finder  

 anvendelse på bedrifter med kalve, der holdes indelukket med henblik på avl  

 og opfedning.
 Stk. 2.  Reglerne i § 3, stk. 1, § 4 og § 5, 2. og 3.  

 pkt., finder ikke anvendelse på bedrifter med mindre end seks kalve.
 § 2.  Ved kalve forstås et kreatur på indtil 6  

 måneder.
Arealkrav § 3.  Når kalvene opstaldes flokvis, skal der være  

 tilstrækkelig plads til, at de kan vende sig og lægge sig uden hindring.
Der  

 skal være et frit gulvareal på mindst:
 - 1,1 (m2) pr. kalv på 60 kg levende vægt.
 - 1,3 (m2) pr. kalv på 100 kg levende vægt.
 - 1,5 (m2) pr. kalv på 150 kg levende vægt.
 - 1,9 (m2) pr. kalv på 200 kg levende vægt.
 Stk. 2.  Kalve over 3 måneder bør opstaldes i  

 fællesbokse med strøet liggeareal.
 § 4.  Når kalvene er anbragt i enkeltbokse skal  

 boksene have en bredde på mindst 0,80 gange kalvenes skulderhøjde.
Almindelige bestemmelser § 5.  Permanent opbinding af kalve er forbudt.
Når  

 kalve i den i § 22, stk. 2 og 3 nævnte overgangsperiode holdes bundet i båse,  

 skal båsene være forsynet med adskillelse.
Båsene skal have en bredde på  

 mindst 0,80 gange kalvenes skulderhøjde.
 § 6.  De materialer, der anvendes til stalde, navnlig  

 bokse og inventar, som kalvene kan komme i kontakt med, må ikke være  

 skadelige for kalvene og skal kunne rengøres og desinficeres effektivt.
 § 7.  Bygningens isolering, opvarmning og ventilation  

 skal sikre, at luftcirkulation, støvindhold, temperatur, relativ  

 luftfugtighed og koncentrationer af luftarter holdes på et niveau, som ikke  

 er skadeligt for kalvene.
§ 8.  Alt automatiseret eller mekanisk udstyr, der kan  

 indvirke på kalvenes sundhed og velfærd, skal kontrolleres mindst een gang  

 daglig.
Hvis der opdages defekter, skal disse straks udbedres, og hvis det  

 ikke lader sig gøre, skal der træffes passende foranstaltninger til at sikre  

 kalvenes sundhed og velfærd, indtil defekten er udbedret.
Stk. 2.  Anvendes der et mekanisk ventilationssystem,  

 skal der forefindes et egnet reservesystem, således at der kan ske  

 tilstrækkelig luftfornyelse til at beskytte kalvenes sundhed og velfærd, hvis  

 systemet svigter.
Der skal endvidere være installeret et alarmsystem til at  

 advare den ansvarlige for dyreholdet om svigtet.
Alarmsystemet skal afprøves  

 jævnligt.
§ 9.  Kalvene må ikke til stadighed holdes i mørke.  

 For at imødekomme kalvenes adfærdsmæssige og fysiologiske behov skal der  

 forefindes en passende naturlig eller kunstig belysning.
Den kunstige  

 belysning skal svare til varigheden af den naturlige belysning mellem kl. 9  

 og kl. 17.
 Stk. 2.  Der skal derudover være en passende (fast eller  

 mobil) lyskilde af tilstrækkelig styrke til, at kalvene til enhver tid kan  

 tilses.
 § 10.  Alle kalve skal tilses af den ansvarlige for  

 dyreholdet mindst en gang daglig.
 Stk. 2.  Syge eller tilskadekomne kalve skal omgående  

 plejes og skal om fornødent kunne isoleres i egnede stalde med tør og bekvem  

 strøelse.
 Stk. 3.  En dyrlæge skal konsulteres hurtigst muligt,  

 hvis kalvene ikke viser tegn på bedring ved den i stk. 2 nævnte pleje.
 § 11.  Staldene skal være indrettet således, at hver  

 kalv kan lægge sig, hvile, rejse sig og foretage hudpleje uden besvær.
 Stk. 2.  Hver kalv skal kunne se andre kalve med  

 undtagelse af kalve, der er isoleret på grund af sygdom eller tilskadekomst  

 samt pattekalve, der holdes hos moderen.
§ 12.  Hvis der anvendes bindsler, må disse ikke skade  

 kalvene, og de skal kontrolleres jævnligt og om nødvendigt reguleres for at  

 sidde bekvemt.
Hvert bindsel skal være langt nok til, at kalvene kan bevæge  

 sig i overensstemmelse med § 11, stk. 1. Bindslerne skal være udformet  

 således, at enhver risiko for, at kalvene kan blive kvalt eller komme til  

 skade, undgås.
 § 13.  Stalde, båse, inventar og redskaber til kalve  

 skal rengøres og desinficeres på passsende måde for at forebygge udvikling af  

 sygdomsfremkaldende organismer.
 Stk. 2.  Gødning, urin og spildfoder skal fjernes så  

 ofte, som nødvendigt for at forhindre lugt, og for at forhindre at fluer,  

 rotter, mus og andre skadedyr tiltrækkes.
§ 14.  Gulvene må hverken være glatte eller ujævne, så  

 der er risiko for, at kalvene kommer til skade, og de skal være konstrueret  

 således, at kalve, der står eller ligger på dem, ikke kommer til skade eller  

 udsættes for lidelse.
De skal være tilpasset kalvenes størrelse og vægt og  

 danne en hård, jævn og stabil overflade.
Stk. 2.  Lejearealet skal være bekvemt, rent og passende  

 drænet og må ikke kunne skade kalvene.
Der skal i passende omfang udlægges  

 strøelse til alle kalve på under to uger.
Der bør endvidere i passende omfang  

 udlægges strøelse til alle kalve.
 § 15.  Alle kalve skal have adgang til foder, der  

 passer til deres alder, vægt, adfærdsmæssige og fysiologiske behov af hensyn  

 til deres velfærd og sundhed.
 Stk. 2.  For at sikre kalvenes velfærd, sundhed og vækst  

 samt for at opfylde deres adfærdsmæssige behov, skal foderet have et  

 tilstrækkeligt indhold af jern samt et minimum af tørfoder med fordøjelige  

 fibre.
 Stk. 3.  Kalvene må ikke forsynes med mundkurv.
 § 16.  Alle kalve skal fodres mindst een gang dagligt.  

 Hvis kalvene opdrættes flokvis og ikke fodres efter ædelyst eller ved hjælp  

 af automatisk fodringssystem, skal hvert dyr have adgang til foder på samme  

 tid som de andre i flokken.
 § 17.  Kalve på over to uger skal have adgang til  

 frisk vand i tilstrækkelig mængde.
 § 18.  Udstyr til fodring og vanding skal være  

 udformet, fremstillet, placeret og vedligeholdt på en sådan måde, at der er  

 mindst mulig risiko for forurening af kalvenes foder og vand.
 Stk. 2.  Pattespand eller patteautomat bør i videst  

 muligt omfang anvendes.
 § 19.  Kalve på under to uger må ikke transporteres  

 fra bedriften, hvorpå de er født, medmindre de skal transporteres direkte til  

 slagtning.
Indførsel fra tredielande § 20.  For at kunne indføre kalve fra tredielande til  

 Danmark, skal dyrene ledsages af et certifikat udstedt af den kompetente  

 myndighed i det pågældende land, hvorved det attesteres, at de mindst har  

 fået en lige så god behandling som den, der er foreskrevet i direktiv  

 91/629/EØF om fastsættelse af mindstekrav til beskyttelse af kalve.
Straf § 21.  Med bøde eller hæfte straffes den, der  

 overtræder §§ 3 - 19.
Stk. 2.  Er en overtrædelse begået af en aktieselskab,  

 anpartsselskab, andelsselskab eller lignende, kan der efter § 28, stk. 7, i  

 dyreværnsloven pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
Ikrafttrædelse § 22.  Bekendtgørelsen træder i kraft den 1. januar  

 1994.
 Stk. 2.  Bygninger, der tages i brug efter den 1. januar  

 1994 og inden den 1. januar 1998, skal dog senest den 31. december 2007  

 opfylde de i §§ 3-5 fastsatte krav.
 Stk. 3.  Bygninger, der er taget i brug inden den 1.  

 januar 1994 skal dog senest den 1. januar 2004 opfylde de i §§ 3-5 nævnte  

 krav.
Justitsministeriet, den 14. december  

 1993 Erling Olsen / Niels Boesen (* 1) Bekendtgørelsen indeholder bestemmelser, der gennemfører Rådets  

 direktiv 91/629/EØF, EF-Tidende L 340 s. 28.
