Nr LSF 265 Forslag til Lov om ændring af lov om offentlig mobilkommunikation(Ændring  

 som følge af lov om radiokommunikation og tildeling af radiofrekvenser) Fremsat af forskningsministeren (Jytte Hilden) den 7. maj 1997 Vedtaget ved tredjebehandling den 29. maj 1997 Lov nr. 396 af 10/06/1997 § 1 I lov nr. 468 af 12. juni 1996 om offentlig mobilkommunikation foretages  

 følgende ændringer:
 1. § 6, stk. 2, affattes således:
»Stk. 2. Telestyrelsen skal tilbagekalde en tilladelse, der  

 er meddelt i medfør af §§ 3 eller 4, hvis alle tilladelser til at benytte de  

 for nettet nødvendige radiofrekvenser er tilbagekaldt i medfør af lov om  

 radiokommunikation og tildeling af radiofrekvenser.« 2. § 11, stk. 1, nr. 4, ophæves.
 Nr. 5-7 bliver herefter nr. 4-6.
 3. § 11, stk. 3 og 4, ophæves.
 4. I § 14, stk. 1, ændres »samt overholdelse af §§ 7,  

 12 og 13« til: », overholdelse af §§ 7, 12 og 13 samt overholdelse  

 af vilkår, abonnementsvilkår, priser m.v. som reguleret i medfør af § 20,  

 stk. 6«.
 5. § 14, stk. 3, affattes således:
»Stk. 3. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 6. I § 14 indsættes efter stk. 5 som nyt stykke:
»Stk. 6. Telestyrelsen kan bestemme, at klager indgivet til  

 Telestyrelsen har opsættende virkning.« 7. Efter § 14 indsættes i kapitel 5:
»§ 14 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov.« 8. § 15, stk. 1, nr. 2, affattes således:
»2) Overholdelse af vilkår, abonnementsvilkår, priser m.v. som  

 reguleret i medfør af § 20, stk. 6.« 9. § 18, stk. 1, affattes således:
»Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, der er forbundet med  

 Telestyrelsens gennemførelse af udbudsforretning efter denne lov, udvælgelse  

 af tilladelsesindehavere m.v.« 10. § 19, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997, § 1, nr. 9 dog først den 1. januar  

 1998.
Oprindeligt fremsat forslag § 1 I lov nr. 468 af 12. juni 1996 om offentlig mobilkommunikation foretages  

 følgende ændringer:
 1. § 6, stk. 2, affattes således:
 »Stk. 2. Telestyrelsen skal tilbagekalde en tilladelse, der  

 er meddelt i medfør af §§ 3-4, hvis alle tilladelser til at benytte de for  

 nettet nødvendige radiofrekvenser er tilbagekaldt i medfør af lov om  

 radiokommunikation og tildeling af radiofrekvenser«.
 2. § 11, stk. 1, nr. 4, ophæves.
 Nr. 5-7 bliver herefter nr. 4-6.
 3. § 11, stk. 3-4, ophæves.
 4. § 14, stk. 3, affattes således:
 »Stk. 3. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefalinger om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf«.
 5. Efter § 14 indsættes i kapitel 5:
»§ 14 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov«.
 6. § 18, stk. 1, affattes således:
»Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, der er forbundet med  

 Telestyrelsens gennemførelse af udbudsforretning efter denne lov, udvælgelse  

 af tilladelsesindehavere m.v.« 7. § 19, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997, § 1, nr. 6 dog først den 1. januar  

 1998.
Bemærkninger til lovforslaget Almindelige bemærkninger Den 6. december 1995 indgik Socialdemokratiet, Venstre, Det Konservative  

 Folkeparti, Socialistisk Folkeparti, Det Radikale Venstre og  

 Centrum-Demokraterne en principaftale, som lægger rammerne for den  

 fuldstændige liberalisering af telesektoren i Danmark.
Principaftalen indeholder de overordnede rammer for en trinvis  

 gennemførelse af liberaliseringen.
Første trin (trin 2a) blev gennemført i  

 foråret 1996, mens dette lovforslag er en følge af henholdsvis forslag til  

 lov om radiokommunikation og tildeling af radiofrekvenser og forslag til lov  

 om tildeling og anvendelse af nummerressourcer m.v., der er dele af  

 udmøntningen af trin 2b.
A.
De gældende regler Nærværende lovforslag indeholder forslag om ophævelse og ændring af visse  

 bestemmelser i lov nr. 468 af 12. juni 1996 om offentlig mobilkommunikation.
B.
Baggrunden for og indholdet af lovforslaget Lovforslaget ændrer eller ophæver en række bestemmelser i lov om offentlig  

 mobikommunikation, idet de af bestemmelserne omfattede forhold fremover vil  

 være reguleret i forslag til lov om radiokommunikation og tildeling af  

 radiofrekvenser, der fremsættes parallelt med dette lovforslag.
 Endvidere foreslås § 18, stk. 1, i lov om offentlig mobilkommunikation  

 ændret som følge af det ligeledes parallelt fremsatte forslag til lov om  

 tildeling og anvendelse af nummerressourcer m.v.
 Endeligt foreslås § 14, stk. 3, ændret samt en ny bestemmelse, § 14 a,  

 indsat, som følge af det ligeledes parallelt fremsatte lovforslag om  

 Telestyrelsen.
C.
Lovens administrative og økonomiske konsekvenser m.v.
 Nærværende lovforslag indebærer ikke konsekvenser for administrationen af  

 lov om offentlig mobilkommunikation.
Med lovforslaget begrænses det beløb, der i medfør af lov om offentlig  

 mobilkommunikation kan opkræves hos tilladelsesindehaverne.
Dette sker på  

 baggrund af, at tilladelsesindehavere i medfør af denne lov tillige vil være  

 omfattet af det parallelt fremsatte lovforslag om tildeling og anvendelse af  

 nummerressourcer.
I sidstnævnte lovforslag er der således hjemmel til at  

 opkræve en omkostningsdækkende ydelse hos udbydere af offentlige telenet og  

 teletjenester som har fået eller vil få tildelt numre, nummerserier eller  

 adresser.
 Lovforslaget har ingen EU-retlige aspekter.
Bemærkninger til de enkelte bestemmelser Til § 1 Til nr. 1 Baggrunden for ændringen af bestemmelsen i § 6, stk. 2, i lov om offentlig  

 mobilkommunikation om tilbagekaldelse af en tilladelse givet i medfør af  

 denne lov er, at der i forslag til lov om radiokommunikation og tildeling af  

 radiofrekvenser, indføres bestemmelser, der udfra de samme kriterier som  

 angivet i den hidtidige § 6, stk. 2, giver mulighed for tilbagekaldelse af  

 individuelle tilladelser til anvendelse af frekvenser.
 I henhold til den gældende § 6, stk. 2, har Telestyrelsen hjemmel til, med  

 1 års varsel, at tilbagekalde en tilladelse, der ikke udnyttes tilstrækkelig  

 effektivt, med det formål at overdrage de derved frigivne frekvensressourcer  

 til andre mobiloperatører.
Denne bestemmelse foreslås med nærværende lovforslag ophævet og erstattet  

 af en henvisning til bestemmelserne i lov om radiokommunikation og tildeling  

 af radiofrekvenser, idet der i § 7 i dette lovforslag foreslås indført en  

 generel hjemmel til bl.a. i tilfælde som nævnt at inddrage gyldige  

 frekvenstilladelser.
Der er ikke herved tilsigtet nogen substans-ændring af  

 retstilstanden for så vidt angår tilladelser til offentlige  

 mobilkommunikationsnet.
§ 7 i forslaget til lov om radiokommunikation og tildeling af  

 radiofrekvenser, der omhandler administrativ omfordeling af  

 frekvensressourcer, hjemler inddragelse af individuelle tilladelser inden  

 disses udløb, når den samlede efterspørgsel på radiofrekvenser til den  

 pågældende tjeneste eller det pågældende system ikke kan, eller forventes  

 inden for et kortere tidsrum ikke at ville kunne, imødekommes.
En sådan  

 inddragelse skal ske med det sigte at overdrage de inddragne  

 frekvensressourcer til andre, der har eller ønsker at etablere tilsvarende  

 tjenester eller systemer.
Kompetencen tilkommer efter denne bestemmelse  

 forskningsministeren.
Varsel for inddragelse skal i henhold til § 7, stk. 3,  

 nr. 3, minimum være 1 år, dog har forskningsministeren i henhold til § 7,  

 stk. 4, hjemmel til undtagelsesvis at fastsætte et kortere varsel, når der  

 foreligger en presserende frekvensknaphed, der på væsentlige områder hindrer  

 udbud af teletjenester, som der er en klar efterspørgsel efter, eller på  

 væsentlige områder begrænser eller forvrider konkurrencen inden for dele af  

 telesektoren.
Bemærkningerne til § 6, stk. 2, i Lov om offentlig mobilkommunikation  

 fastslår, at der, inden beslutning om tilbagekaldelse af en tilladelse  

 træffes, skal føres forhandlinger med den berørte operatør.
I henhold til § 7  

 i forslag til Lov om radiokommunikation og tildeling af  

 radiofrekvensressourcer skal der forinden beslutning om metodens anvendelse  

 træffes ske en høring af branchen og relevante organisationer.
 Det er hensigten med den foreslåede ændring klart at præcisere, at  

 hensynet til en effektiv udnyttelse af radiofrekvensspektret, herunder  

 fastsættelse af kriterier for vurderinger af et givet mobilkommunikationsnets  

 frekvensøkonomi sammenholdt med eventuelle alternative anvendelsesmuligheder  

 for de pågældende radiofrekvenser, varetages via bestemmelserne i det  

 parallelt fremsatte forslag til en ny lov om radiokommunikation og tildeling  

 af radiofrekvenser.
 I henhold til det således ændrede § 6, stk. 2, skal Telestyrelsen  

 umiddelbart tilbagekalde en tilladelse, der er meddelt i medfør af §§ 3-4,  

 hvis alle tilladelser til at benytte de for nettet nødvendige radiofrekvenser  

 er tilbagekaldt i medfør af § 7 i lov om radiokommunikation og tildeling af  

 radiofrekvenser.
Til nr. 2-3 Baggrunden for forslaget om ophævelse af § 11, stk. 1, nr. 4, og § 11,  

 stk. 3-4, der indeholder regler for fastsættelse af vilkår for  

 tilladelsesindehaveres virksomhed vedrørende effektiv udnyttelse af  

 radiofrekvensspektret, og om Telestyrelsens fastsættelse af nærmere regler om  

 metoder til beregning og indbyrdes sammenligning af grænseværdier for  

 vurdering af frekvensudnyttelse, samt fastsættelse af grænseværdier på  

 grundlag heraf, er at hensynet til en effektiv udnyttelse af de samlede  

 radiofrekvensressourcer fremover foreslås varetaget via de i forslag til Lov  

 om radiokommunikation og tildeling af frekvenser foreslåede bestemmelser.
 Effektiv udnyttelse af radiofrekvensspektret varetages således generelt  

 ved den 2-årige planlægning, hvor der fastlægges rammer for anvendelse og  

 prioritering af de samlede radiofrekvensressourcer, jf. § 2, stk. 1.  

 Endvidere er der i lovforslagets kapitel 2 om de frekvensadministrative  

 metoder givet hjemmel til omfordeling af allerede tildelte  

 frekvensressourcer, svarende til de hidtidige bestemmelser i mobillovens §  

 11, stk. 2-4, sammenholdt med § 11, stk. 1, nr. 4, og til inddragelse af  

 gyldige tilladelser såfremt hensynet til den samlede mest effektive  

 frekvensudnyttelse tilsiger dette, jf. §§ 7 og 10. Ligeledes kan der i  

 henhold til kapitel 2 stilles krav om overgang til mere frekvenseffektive  

 udnyttelsesmetoder eller teknologier, jf. § 8.
 Hensynet til en effektiv udnyttelse af de samlede radiofrekvensressourcer  

 ligger ligeledes til grund for Telestyrelsens fastlæggelse af omfanget af den  

 tildeling af frekvensressourcer, der sker ved meddelelse af individuelle  

 tilladelser, jf. § 14, stk. 5. Blokvis tildeling af radiofrekvenser er  

 hjemlet i § 14, stk. 4.
 Regler for Telestyrelsens fastsættelse af metode til indbyrdes  

 sammenligning af frekvensudnyttelsen, herunder grænseværdier for, hvornår en  

 given frekvensudnyttelsesgrad vil kunne udløse omfordeling af allerede  

 tildelte frekvenser, fastsættes af forskningsministeren i henhold til  

 lovforslagets § 7, stk. 5, nr. 1.
Til nr. 4 Det er hensigten med bl.a. den foreslåede bestemmelse, og de parallelt  

 foreslåede ændrede eller nye bestemmelser i de øvrige trin 2b lovforslag, at  

 præcisere, at den i øvrigt gennemførte afskæring af forskningsministerens  

 instruksadgang overfor Telestyrelsen omfatter den samlede tilsynsfunktion,  

 herunder også de aktiviteter, der ikke umiddelbart knytter sig til en enkelt  

 konkret afgørelse, som f.eks.
Telestyrelsens iværksættelse af udrednings- og  

 analyse-opgaver i tilknytning til tilsynsaktiviteterne, indhentning af  

 ekstern juridisk, økonomisk eller telefaglig bistand hertil, Telestyrelsens  

 interne tværgående overvejelser om planlægning og udøvelse af tilsynet,  

 udvalgte fokus-områder m.v., jf. dog de i lovforslag om Telestyrelsen  

 indeholdte styringsinstrumenter m.h.t. budgetfastlæggelse og kontraktstyring  

 m.v., der også finder anvendelse i forhold til tilsynsaktiviteterne.
 Det foreslås yderligere præciseret, at afskæringen af  

 forskningsministerens instruksadgang også omfatter Telestyrelsens  

 fastsættelse af administrative forskrifter på de områder, hvor bemyndigelsen  

 hertil er henlagt til Telestyrelsen.
Til nr. 5 Uanset den i bemærkningerne til nr. 4 beskrevne afskæring af  

 forskningsministerens adgang til at give Telestyrelsen instruks i forbindelse  

 med styrelsens tilsynsaktiviteter, vil den til enhver tid værende minister  

 for området, medmindre der fastsættes særlige regler der afskærer ministeren  

 herfra, fortsat kunne risikere at komme under pres for at involvere sig i  

 enkeltsager på tilsynsområdet, på grundlag af ministerens generelle adgang  

 til i forbindelse med konkrete sager at dispensere fra de af ministeren  

 administrativt fastsatte regler.
Herved vil den foreslåede klare  

 arbejdsdeling mellem minister og styrelse undermineres.
 For yderligere at styrke Telestyrelsens uafhængighed på tilsynsområdet og  

 afskære ministerens involvering i enkeltsager, der det derfor hensigten med  

 nærværende bestemmelse, at afskære ministeren fra at kunne dispensere fra  

 bekendtgørelse udstedt af ministeren i medfør af denne lov.
 Ministeren vil herefter være henvist til, såfremt der konstateres  

 uhensigtsmæssigheder i de gældende bekendtgørelser m.v., generelt at ændre  

 disse.
Til nr. 6 I henhold til § 18, stk. 1 i den gældende lov opkræver Telestyrelsen hos  

 tilladelsesindehaverne en omkostningsdækkende ydelse til dækning af alle de  

 udgifter, der er forbundet med Telestyrelsens administration af denne lov.
 I det parallelt fremsatte lovforslag om tildeling og anvendelse af  

 nummerressourcer m.v. gives der i § 4 Telestyrelsen hjemmel til at opkræve en  

 nummerafgift hos udbydere af offentlige telenet og teletjenester, som  

 Telestyrelsen har tildelt eller tildeler numre, nummerserier eller adresser.  

 Udbydere af offentlige mobilkommunikationsnet og -tjenester er også omfattet  

 af denne lovgivning.
 Som konsekvens heraf foreslås § 18, stk. 1, affattet således, at  

 Telestyrelsen med hjemmel heri hos tilladelsesindehaveren kun kan opkræve en  

 omkostningsdækkende ydelse til dækning af de udgifter, der er forbundet med  

 Telestyrelsens gennemførelse af udbudsforretningen, udvælgelse af  

 tilladelsesindehavere m.v.
Til nr. 7 Ved lov nr. 474 af 12. juni 1996 om ændring af straffeloven blev der  

 fastsat regler om strafansvar for juridiske personer.
Bestemmelsens ordlyd  

 foreslås ændret i overensstemmelse hermed.
Til § 2 Det foreslås, at ikrafttræden sker samtidigt med ikrafttræden af de  

 parallelt fremsatte forslag til lov om radiokommunikation og tildeling af  

 radiofrekvenser og forslag til lov om tildeling og anvendelse af  

 nummerressourcer m.v., idet nærværende lovforslag indeholder ændringer som  

 følge af disse lovforslag.
Skriftlig fremsættelse Forskningsministeren (Jytte Hilden):
 Herved tillader jeg mig for Folketinget at fremsætte:
 Forslag til lov om ændring af lov om offentlig mobilkommunikation.  

 (Ændring som følge af lov om radiokommunikation og tildeling af  

 radiofrekvenser).
(Lovforslag nr.
L 265), De ovenfor nævnte lovforslag udgør en samlet lovpakke.
Lovpakken  

 gennemfører anden del af den politiske principaftale af 6. december 1995 om  

 totalliberalisering af telesektoren medio 1996 (trin 2b).
Det overordnede sigte med lovpakken er at fremme, at danske brugere af  

 telekommunikation - private brugere såvel som erhvervsvirksomheder - sikres  

 adgang til et bredt udbud af stadig bedre og billigere teleydelser af høj  

 kvalitet og baseret på den nyeste teknologi.
Midlet hertil er  

 totalliberalisering af den danske telesektor og fastsættelse af en række  

 regulatoriske rammer, der aktivt fremmer reel konkurrence.
 Lovpakken har følgende indhold:
1. Lovforslaget om ændring af den gældende lov om konkurrenceforhold og  

 samtrafik i telesektoren er den endelige udmøntning på samtrafikområdet af  

 den politiske af tale om totalliberalisering af telesektoren fra 6. december  

 1995. Det væsentligste punkt i lovforslaget vedrører fastsættelse af metoder  

 til beregning af samtrafikpriserne.
Desuden indeholder lovforslaget en række  

 ændringer af den gældende samtrafiklov, som vil bringe denne i  

 overensstemmelse med direktivet om lejede kredsløb og det kommende direktiv  

 om samtrafik, der ventes vedtaget i foråret 1997.
 2. Lovforslaget om graveadgang og ekspropriation sikrer, at alle udbydere  

 af offentlige telenet får lige muligheder for nedgravning af telekabler.  

 Lovforslaget sikrer desuden, at adgangen til at etablere telekabler  

 undergives en regulering, der indebærer, at Telestyrelsen i hvert tilfælde,  

 forud for evt. iværksættelse af ekspropriation via Trafikministeriet, ud fra  

 generelle telepolitiske hensyn vurderer, om det i det konkrete tilfælde er  

 berettiget af fremsætte anmodning om ekspropriation overfor  

 Ekspropriationskommissionen (via Trafikministeriet).
 3. De væsentligste punkter i lovforslaget om tildeling og anvendelse af  

 nummerressourcer m.v. er sikring af frit operatørvalg og nummerportabilitet  

 (muligheden for at medtage sit telefonnummer ved skift af selskab). Det vil  

 sige at det sikres, at slutbrugerne kan skifte teleselskab eller købe  

 teleydelser hos flere selskaber uden at skulle skifte deres telefonnummer ud,  

 idet de enten kan medtage nummeret ved skift af selskab eller beholde dette,  

 samtidig med at de indgår del-aftaler med andre teleselskaber om, at dele af  

 deres udgående samtaler går visse disse selskaber.
4. Lovforslaget om radiokommunikation og tildeling af radiofrekvenser  

 sikrer, at tildeling og administration af de knappe ressourcer kan ske på  

 grundlag af klare, objektive og ikke-diskriminerende regler.
Lovforslaget  

 indeholder en række frekvensadministrative metoder, der tager sigte på dels  

 løsning af frekvensknaphed dels administration af de til rådighed værende  

 frekvenser på områder med forskellige grader af frekvensknaphed.
 5. Lovforslaget om Telestyrelsen fastlægger de samlede rammer for  

 Telestyrelsens virksomhed som uafhængig og sektorfinansieret  

 tilsynsmyndighed, herunder præciserer lovforslaget rammerne for  

 opgavefordeling og samspil mellem Forskningsministeriet og Telestyrelsen.
 6. De øvrige lovforslag i lovpakken indeholder en række mindre ændringer  

 af den gældende telelovgivning, i sammenhæng med de ovenfor nævnte  

 lovforslag.
 Idet jeg i øvrigt henviser til lovforslagene med bemærkninger, tillader  

 jeg mig at anbefale lovforslagene til velvillig behandling i det høje Ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 468 af 12. juni 1996 om offentlig mobilkommunikation foretages  

 følgende ændringer:
 1. § 6, stk. 2, affattes således:
 »Stk. 2. Telestyrelsen skal tilbagekalde en tilladelse, der  

 er meddelt i medfør af §§ 3-4, hvis alle tilladelser til at benytte de for  

 nettet nødvendige radiofrekvenser er tilbagekaldt i medfør af lov om  

 radiokommunikation og tildeling af radiofrekvenser«.
 § 6. Telestyrelsen kan tilbagekalde en tilladelse, der er meddelt  

 i medfør af §§ 3 eller 4, hvis tilladelsesindehaveren træder i  

 betalingsstandsning eller i likvidation eller kommer under konkurs.
 Stk. 2. Telestyrelsen kan med 1 års varsel tilbagekalde en  

 tilladelse, hvis det ud fra en samlet vurdering af det pågældende nets  

 frekvensøkonomi sammenholdt med antallet af tilsluttede brugere og eventuelle  

 alternative anvendelsesmuligheder for de pågældende radiofrekvenser skønnes  

 hensigtsmæssigt.
 2. § 11, stk. 1, nr. 4, ophæves.
 Nr. 5-7 bliver herefter nr. 4-6.
 3. § 11, stk. 3-4, ophæves.
 § 11. Telestyrelsen fastsætter de nærmere vilkår for tilladelser  

 efter §§ 3 og 4. I vilkårene kan indgå:
 1) Overholdelse af EU-regler og EU-henstillinger på området.
 2) Overholdelse af relevante vedtagelser truffet i det internationale  

 samarbejde på telekommunikationsområdet.
3) Vederlagsfri medvirken fra netudbyderens side i internationale  

 samarbejdsorganisationer samt specifikationsarbejder for  

 mobilkommunikationsnet og -tjenester 4) Effektiv udnyttelse af radiofrekvensspektret, herunder at tildeling  

 eller ibrugtagning af yderligere frekvenser eller inddragelse af tidligere  

 tildelte frekvenser skal ske på baggrund af en vurdering af den aktuelle  

 udnyttelsesgrad set i forhold til grænseværdier herfor fastsat i medfør af  

 stk. 4 og 5, at relevante tekniske bestemmelser i forbindelse med udstedelse  

 af tilladelser i henhold til lov om radiokommunikation skal overholdes, samt  

 at frekvenser tildeles eller ibrugtages blokvis.
 5) Forstyrrelsesmæssige forhold, herunder at kunne pålægge operatørerne  

 pligt til at søge forstyrrelser afhjulpet samt pligt til at medvirke til  

 dækning af de herved forbundne udgifter.
 6) Oplysningspligt om økonomiske, statistiske og øvrige forhold af  

 betydning for tilsynsmyndighedens arbejde.
 7) Overholdelse af tekniske kvalitetskrav og udbud af net og tilhørende  

 basale tjenester, herunder dækningsforhold.
Stk. 2. I en tilladelse i henhold til § 3 kan der endvidere  

 fastsættes vilkår på grundlag af de afgivne tilbud , jf. kapitel 3, eller  

 tilkendegivelser i forbindelse med udvælgelsen af tilladelsesindehavere på  

 grundlag af det offentlige udbud.
Vilkår vedrørende det tilbudte udbud af  

 tjenester til slutbrugerne, herunder kvaliteten af tjenesterne, priser m.v.,  

 vil maksimalt kunne udstrækkes til at gælde i 1 år efter, at  

 tilladelsesindehaveren har nået den i tilladelsen fastsatte geografiske og  

 befolkningsmæssige udbygningsgrad, dog således at disse vilkår som minimum er  

 gældende i 2 år efter udstedelsen af tilladelsen.
 Stk. 3. Telestyrelsen fastsætter nærmere regler om en metode til  

 beregning af grænseværdier for vurdering af frekvensudnyttelse.
 Stk. 4. Telestyrelsen fastsætter for hver mobilteknologi  

 grænseværdier for, hvornår en given frekvensudnyttelsesgrad vil kunne udløse  

 tildeling eller ibrugtagning af yderligere frekvenser eller inddragelse af  

 tidligere tildelte frekvenser.
 4. § 14, stk. 3, affattes således:
 »Stk. 3. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefalinger om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf«.
 § 14. Telestyrelsen fører tilsyn med overholdelse af vilkår for  

 tilladelser udstedt i medfør af denne lov samt overholdelse af §§ 7, 12, og  

 13.
 Stk. 2. Telestyrelsen træffer afgørelse vedrørende manglende  

 overholdelse af de i stk. 1 nævnte bestemmelser og vilkår og kan i den  

 forbindelse meddele påbud til tilladelsesindehaverene.
 Stk. 3. Forskningsministeren kan ikke give Telestyrelsen  

 tjenestebefaling om varetagelsen af myndighedsopgaven vedrørende konkrete  

 sager om offentlige mobilkommunikationsnet og -tjenester eller om behandling  

 og afgørelse af enkeltsager efter denne lov eller regler udstedt med hjemmel  

 heri, herunder gennemførelse af konkrete udbudsforretninger eller udstedelse  

 af konkrete tilladelser.
 Stk. 4. Telestyrelsen kan pålægge en tilladelsesindehaver dagbøder  

 med henblik på at gennemtvinge opfyldelsen af påbud som nævnt i stk. 2. Der  

 er udpantningsret for beløbene.
Stk. 5. Telestyrelsen kan tilbagekalde en tilladelse, 1) hvis en tilladelsesindehaver ikke opfylder påbud som nævnt i stk. 2, 2) hvis en tilladelsesindehaver ikke betaler dagbøder pålagt i medfør af  

 stk. 4.
 5. Som § 14 a indsættes i kapitel 5:
»§ 14 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov«.
 6. § 18, stk. 1, affattes således:
»§ 18. Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, der er forbundet med  

 Telestyrelsens gennemførelse af udbudsforretning efter denne lov, udvælgelse  

 af tilladelsesindehavere m.v.« § 18. Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, som er forbundet med  

 Telestyrelsen administration m.v. af denne lov, administrative regler udstedt  

 i medfør heraf og administrative regler om disponering og tildeling af numre  

 m.v. udstedt i medfør af lov om visse forhold på telekommunikationsområdet.
 Stk. 2. Hvis en tilbudsgiver, efter at udpegning som  

 tilladelsesindehaver har fundet sted, vælger at trække sit tilbud tilbage,  

 inden Telestyrelsen har meddelt den endelige tilladelse, kan tilbudsgiveren  

 pålægges at medvirke til betaling af udgifter, som Telestyrelsen har haft i  

 forbindelse med udbudet og udarbejdelsen af tilladelsen.
Efter 2. behandling den 27. maj 1997 § 1 I lov nr. 468 af 12. juni 1996 om offentlig mobilkommunikation foretages  

 følgende ændringer:
 1. § 6, stk. 2, affattes således:
»Stk. 2. Telestyrelsen skal tilbagekalde en tilladelse, der  

 er meddelt i medfør af §§ 3 eller 4, hvis alle tilladelser til at benytte de  

 for nettet nødvendige radiofrekvenser er tilbagekaldt i medfør af lov om  

 radiokommunikation og tildeling af radiofrekvenser.« 2. § 11, stk. 1, nr. 4, ophæves.
 Nr. 5-7 bliver herefter nr. 4-6.
 3. § 11, stk. 3 og 4, ophæves.
 4. I § 14, stk. 1, ændres »samt overholdelse af §§ 7,  

 12 og 13« til: », overholdelse af §§ 7, 12 og 13 samt overholdelse  

 af vilkår, abonnementsvilkår, priser m.v. som reguleret i medfør af § 20,  

 stk. 6«.
 5. § 14, stk. 3, affattes således:
»Stk. 3. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 6. I § 14 indsættes efter stk. 5 som nyt stykke:
»Stk. 6. Telestyrelsen kan bestemme, at klager indgivet til  

 Telestyrelsen har opsættende virkning.« 7. Efter § 14 indsættes i kapitel 5:
»§ 14 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov.« 8. § 15, stk. 1, nr. 2, affattes således:
»2) Overholdelse af vilkår, abonnementsvilkår, priser m.v. som  

 reguleret i medfør af § 20, stk. 6.« 9. § 18, stk. 1, affattes således:
»Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, der er forbundet med  

 Telestyrelsens gennemførelse af udbudsforretning efter denne lov, udvælgelse  

 af tilladelsesindehavere m.v.« 10. § 19, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997, § 1, nr. 9 dog først den 1. januar  

 1998.
