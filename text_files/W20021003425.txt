Landsskatteretskendelse af 20. februar 2002 vedrørende  

 timesharelejligheder, afståelse af brugsretten A klager for indkomståret 1995 over, at skatteankenævnet har  

 ansat skattepligtig fortjeneste, 273.466 kr., ved afhændelse af brugsret  

 vedrørende timesharelejligheder.
Det fremgår af sagen, at klageren har erhvervet brugsret til to  

 timesharelejligheder i Frankrig i 1989, således at han erhvervede ret til at  

 benytte lejlighederne 8 uger årligt i 95 år.
Anskaffelsessummen udgjorde  

 omregnet til danske kroner 411.375 kr.
Klageren har ifølge regnskab afhændet brugsretten til  

 timesharelejlighederne i 1995 for omregnet 355.742 kr.
Lejlighederne har  

 udelukkende været anvendt til erhvervsmæssig udlejning.  

 Timesharelejlighederne  

 har indgået i virksomhedsordningen.
 Der har i perioden fra 1989 til salgsåret 1995 været foretaget  

 afskrivning med 329.099 kr. vedrørende brugsretten til de to lejligheder.
 Skatteankenævnet har anset klageren for skattepligtig af  

 fortjenesten ved afståelse af brugsrettighederne jf. dagældende  

 ligningslovens  

 § 16 E.
 Ankenævnet har som begrundelse bl.a. anført, at nævnet er enig  

 i, at kontrakter om private beboelseslejemål efter praksis falder uden for  

 anvendelsesområdet for ovennævnte bestemmelse jf. cirkulære nr. 97 af 26.  

 juni  

 1995 om beskatning af goodwill m.v., pkt. 2.3., samt Landsskatterettens  

 kendelse i TfS. 1986.136. Godtgørelser for opgivelse eller afståelse af  

 private  

 lejemål er således skattefri.
 Det fremgår, at der udelukkende har været tale om erhvervsmæssig  

 anvendelse, at der er foretaget afskrivning på brugsretten i årene 1989  

  1994,  

 og at timesharelejlighederne indgår i virksomhedsskatteordningen.
Indtræden i virksomhedsskatteordningen og afskrivning vedrørende  

 brugsret på timesharelejligheder vil alene kunne ske, såfremt aktiverne  

 udelukkende anvendes erhvervsmæssigt, jf.
Carsten Vesterø Jensens artikel om  

 skatteregler for timeshare-arrangementer i TfS 1987-235 samt Helkett:  

 Opgørelse  

 af den skattepligtige indkomst, 1987, 15. udgave side 844. Det fremgår heraf,  

 at det er en forudsætning for afskrivning jf. ligningsmyndighedernes praksis,  

 at lejemålet anvendes erhvervsmæssigt.
I det omfang det lejede anvendes til  

 fremleje vil der kunne foretages afskrivning, hvorimod privat benyttelse ikke  

 giver grundlag for afskrivning.
Efter lov om særlig indkomstskat § 2, nr. 5  

 (efterfølgende overført til ligningslovens § 16 E) medregnes fortjeneste ved  

 afhændelse af brugsretten.
Kun i det omfang, det lejede har været anvendt  

 erhvervsmæssigt,  

 f.eks. til fremleje, bliver der tale om beskatning.
Ankenævnet finder ikke, at cirkulære nr. 97 af 26. juni 1995  

 vedrørende private beboelseslejemål kan finde anvendelse, under henvisning  

 til,  

 at brugsrettighedsindehaveren eller dennes husstand ikke selv har benyttet  

 timesharelejlighederne til privat beboelsesformål.
Lejlighederne har  

 udelukkende  

 været anvendt erhvervsmæssigt.
 Klagerens repræsentant har overfor Landsskatteretten nedlagt  

 påstand om, at den fortjeneste, som klageren har oppebåret i forbindelse med  

 afståelse af brugsrettighederne til to timesharelejligheder, er skattefri,  

 idet  

 brugsretten ikke er omfattet af den i 1995 gældende ligningslov § 16 E, stk.  

 1,  

 nr. 3.
Han har til støtte herfor anført, at det følger af den i 1995  

 gældende ligningslov § 16 E, stk. 1, nr. 3, at fortjenester ved afhændelse af  

 bl.a. lejekontrakter skal medregnes ved opgørelsen af den skattepligtige  

 indkomst.
Ifølge praksis anses kontrakter vedrørende private beboelseslejemål  

 at falde uden for bestemmelsens anvendelsesområde, hvorfor godtgørelse for  

 opgivelse eller afståelse af private lejemål er skattefri, jf. bl.a.  

 Ligningsvejledningen 1998, pkt.
E.I.4.2.2.1, samt cirkulære nr. 97 af 26.  

 juni  

 1995, pkt. 2.3.
Brugsret over timesharelejligheder med en løbetid på op til 99  

 år anses i skattemæssig henseende for at udgøre en lejekontrakt.
Virkningen  

 heraf er, at overdragelse af brugsretten i skattemæssig henseende anses for  

 at  

 være overdragelse af rettigheder i henhold til lejekontrakten, jf.  

 Ligningsvejledningen 1998 pkt.
E.J.7.4.
Efter de dagældende regler var fortjenester ved afståelse af  

 brugsrettigheder i henhold til en lejekontrakt som udgangspunkt skattepligtig  

 efter ligningslovens § 16 E, stk. 1, nr. 3. Skattepligten omfatter imidlertid  

 kun erhvervslejemål.
Fortjenester ved afståelse af brugsrettigheder, der  

 knytter sig til en lejekontrakt til et ikke-erhvervslejemål, er således  

 skattefri.
Da der ikke indenfor skatteretten findes en definition af, hvad  

 der forstås ved et erhvervslejemål, er det repræsentantens opfattelse, at et  

 erhvervslejemål må forstås i overensstemmelse med den lejeretlige definition.  

 Det følger således af erhvervslejereguleringslovens § 1, stk. 1, at der er  

 tale  

 om et erhvervslejemål, hvis det udelukkende anvendes til andet end beboelse.  

 Udlejerens forhold er uden betydning for vurderingen af, om et lejemål  

 anvendes  

 til beboelse eller erhvervsmæssigt.
Det forhold, at udlejeren f.eks. driver  

 erhvervsmæssig udlejningsvirksomhed med lejligheder, har således ingen  

 indflydelse på, om der er tale om et beboelses- eller erhvervslejemål.
Det  

 afgørende er, hvad lejemålet konkret anvendes til.
 Det afgørende for sagens udfald er, hvorvidt der er tale om et  

 beboelseslejemål eller et erhvervslejemål, idet alene erhvervslejemål er  

 omfattet af reglerne i den tidligere ligningslov § 16 E, stk. 1, nr.3.
 Klagerens repræsentant har endvidere anført, at den  

 omstændighed, at der har været tale om erhvervsmæssig udlejning, ikke  

 medfører,  

 at der skal ske beskatning efter ovennævnte bestemmelse, idet lejlighederne  

 ikke er erhvervslejemål.
 De omhandlede timesharelejligheder, som klageren har kunnet råde  

 over i henhold til brugsrettighederne, har alene været udlejet til beboelse.  

 Det er derfor repræsentantens opfattelse, at der ikke er tale om  

 erhvervslejemål, hvorfor brugsrettighederne ikke er omfattet af dagældende  

 bestemmelse i ligningslovens § 16 E, stk. 1, nr. 3.
Det forhold, at der er foretaget skattemæssige afskrivninger på  

 brugsrettighederne til timesharelejlighederne er uden betydning for, om der  

 konkret er tale om et erhvervslejemål.
Det forhold, at brugsrettighederne er  

 blevet behandlet skattemæssig forkert forud for, at klageren har afstået  

 brugsrettighederne, kan ikke tillægges betydning, når det på  

 afståelsestidspunktet skal vurderes, hvorvidt der er tale om et beboelses-  

 eller erhvervslejemål.
 Landsskatteretten  

 bemærker:
 Af den dagældende bestemmelse i ligningslovens § 16 E, stk. 1,  

 nr. 3, jf. lovbekendtgørelse nr. 869 af 15. november 1995, fremgår, at der  

 ved  

 opgørelsen af den skattepligtige indkomst medregnes fortjeneste eller tab ved  

 afhændelse, afståelse eller opgivelse af retten ifølge en udbytte-,  

 forpagtnings- eller lejekontrakt.
 Bestemmelsen er i praksis fortolket indskrænkende således, at  

 den ikke omfatter erstatningsbeløb udbetalt til lejeren i forbindelse med  

 dennes overdragelse af retten til et privat lejemål jf. eksempelvis den foran  

 nævnte kendelse TfS 1986.136.
 Det lægges til grund, at de i sagen omhandlede lejligheder  

 udelukkende har været anvendt til udlejning i en erhvervsmæssig  

 udlejningsvirksomhed, hvilket klageren selv har tilkendegivet ved at afskrive  

 på brugsretten og ved at lade lejlighederne indgå i virksomhedsordningen.
 Under disse omstændigheder, hvor der foreligger erhvervsmæssig  

 udlejning af lejlighederne, finder retten, at fortjenesten ved afståelse af  

 brugsretten til lejlighederne vedrører et erhvervsmæssigt aktiv og dermed  

 ikke  

 kan anses for omfattet af den forannævnte praksis vedrørende en lejers  

 overdragelse af sit private lejemål.
 Retten finder herefter, at klageren er skattepligtig af  

 fortjeneste ved afhændelse af brugsretten vedrørende timesharelejlighederne,  

 jf.  

 ligningslovens § 16 E, og da der ikke uenighed om den talmæssige opgørelse  

 stadfæstes ansættelsen.
