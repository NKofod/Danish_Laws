Nr LSF 43 Forslag til Lov om ændring af toldloven (Nedlæggelse af Toldankenævnet  

 m.v.) Fremsat af skatteministeren (Fogh Rasmussen) den 1. november 1989 Vedtaget ved tredjebehandling den 18. januar 1990 Lov nr. 60 af 07/02/1990 § 1 I toldloven, jf. lovbekendtgørelse nr. 610 af 14. oktober 1988, som senest  

 ændret ved lov nr. 700 af 22. november 1988, foretages følgende ændringer:
 1. § 26 ophæves.
 2. Efter § 69 indsættes:
» § 69 a.
Toldskyld opstår og skal betales efter De Europæiske  

 Fællesskabers bestemmelser herom.« 3. § 77, 2.-4. pkt., ophæves, og i stedet indsættes som nyt 2.  

 pkt.:
»De nærmere regler for, hvorledes de på varerne hvilende told- og  

 afgiftsbeløb i sådanne tilfælde betales eller sikres, fastsættes af  

 skatteministeren efter De Europæiske Fællesskabers bestemmelser herom.« 4. I § 83, stk. 1, ændres »den 15.« til: »den  

 16.« 5. I § 86, stk. 9, ændres »§ 87, nr. 3« til: »§ 87,  

 nr. 2«.
 6. § 87, nr. 1, ophæves.
 Nr. 2 og 3 bliver herefter nr. 1 og 2.
 7. § 116 ophæves.
 8. I § 116 a, stk. 2, udgår », jf. dog § 116«.
§ 2 Loven træder i kraft den 1. marts 1990. Sager, der inden den 1. marts 1990  

 er indbragt for det i § 1, nr. 7, omhandlede nævn, færdigbehandles af dette.
Oprindeligt fremsat forslag § 1 I toldloven, jf. lovbekendtgørelse nr. 610 af 14. oktober 1988, som senest  

 ændret ved lov nr. 700 af 22. november 1988, foretages følgende ændringer:
 1. § 26 ophæves.
 2. Efter § 69 indsættes:
» § 69 a.
Toldskyld opstår og skal betales efter De Europæiske  

 Fællesskabers bestemmelser herom.« 3. § 77, 2.-4. punktum, ophæves, og i stedet indsættes som nyt 2.  

 punktum:
»De nærmere regler for, hvorledes de på varerne hvilende told- og  

 afgiftsbeløb i sådanne tilfælde betales eller sikres, fastsættes af  

 skatteministeren efter De Europæiske Fællesskabers bestemmelser herom.« 4. I § 83, stk. 1, ændres »den 15.« til: »den  

 16.«.
 5. I § 86, stk. 9, ændres »§ 87, nr. 3« til: »§ 87,  

 nr. 2«.
 6. § 87, nr. 1, ophæves.
 Nr. 2 og 3 bliver herefter nr. 1 og 2.
 7. § 116 ophæves.
 8. I § 116 a, stk. 2, udgår: », jf. dog § 116«.
§ 2 Loven træder i kraft den 1. januar 1990. Sager, der inden den 1. januar  

 1990 er indbragt for det i § 1, nr. 7, omhandlede nævn, færdigbehandles af  

 dette.
Bemærkninger til lovforslaget Almindelige bemærkninger Toldlov nr. 519 af 13. december 1972 med senere ændringer er bekendtgjort  

 senest ved lovbekendtgørelse nr. 610 af 14. oktober 1988. Toldloven er senest  

 ændret ved lov nr. 700 af 22. november 1988.
 Som et led i regeringens afbureaukratiseringsbestræbelser foreslås det, at  

 toldlovens § 116 om Toldankenævnet ophæves, således at nævnet nedlægges.
 Ved forslaget foreslås endvidere nogle ændringer af toldloven, der er en  

 følge af vedtagelse af nedennævnte tre EF-forordninger på toldområdet:
1. Rådets forordning nr. 2144/87 af 13. juli 1987 om toldskyld (EF-Tidende  

 nr.
L 201 af 22. juli 1987). Forordningen afløser et rådsdirektiv fra 1979.  

 Forordningens bestemmelser erstatter enkelte bestemmelser, der findes spredt  

 i toldloven (§§ 26 og 87). Forordningen er optrykt som bilag 2.
2. Rådets forordning nr. 1031/88 af 18. april 1988 om fastlæggelse af,  

 hvilke personer der skal betale toldskyld (EF-Tidende nr.
L 102 af 21. april  

 1988), se bilag 3.
3. Rådets forordning nr. 1854/89 af 14. juni 1989 om bogføring af  

 importafgifter og eksportafgifter, der udgør en toldskyld, og om vilkårene  

 for betaling heraf (EF-Tidende nr.
L 186 af 30. juni 1989). Forordningen  

 erstatter et rådsdirektiv om henstand med betaling af import- og  

 eksportafgifter.
Den indeholder imidlertid herudover en række bestemmelser,  

 der tager sigte på en mere vidtgående harmonisering af reglerne på dette  

 område, herunder om renteberegning.
Forordningen er optrykt som bilag 4.
 De foreslåede ændringer vil på visse områder indebære lettelser for  

 virksomhederne i de gældende toldprocedurer med hensyn til indlevering af  

 fortoldningsangivelser til og afregning af toldbeløb over for toldvæsenet.
Lovforslaget medfører ikke provenuændringer for statskassen og vil ikke  

 forøge toldvæsenets personalebehov eller medføre merudgifter i øvrigt.
En  

 nedlæggelse af Toldankenævnet antages at medføre en skønsmæssig besparelse på  

 50.000 kr.
Bemærkninger til lovforslagets enkelte bestemmelser Til § 1 Til nr. 1 Toldlovens § 26 foreslås ophævet, idet bestemmelsen ikke vil kunne  

 oprettes efter vedtagelsen af Rådets forordning nr. 2144/87 om toldskyld. §  

 26 vedrører varer, for hvilke tolden beregnes på en anden måde end efter  

 varernes værdi, f.eks. pr. kg., liter eller stk.
Såfremt sådanne varer er  

 blevet beskadiget eller fordærvet, inden de er fortoldet, vil varemodtageren  

 efter gældende EF-bestemmelser kunne få tolden godtgjort, hvis varerne  

 destrueres.
 Toldlovens § 26 har ikke været anvendt i praksis i en årrække.
Til nr. 2 Spørgsmålet om, hvornår der opstår toldskyld, har hidtil været reguleret  

 af et rådsdirektiv (nr. 79/623 af 25. juni 1979). Den nye forordning om  

 toldskyld afløser dette direktiv.
Toldskyld defineres som en persons (virksomheds) forpligtelse til at  

 betale told m.v. på indførte varer i henhold til de gældende bestemmelser.  

 Typisk opstår toldskyld ved virksomheders afgivelse af en  

 fortoldningsangivelse til toldvæsenet i forbindelse med almindelig  

 erhvervsmæssig indførsel af varer.
Toldskyld opstår også ved smugleri eller  

 ved anden uretmæssig adfærd i forbindelse med allerede indførte varer, der  

 befinder sig under en særlig toldordning (f.eks. toldoplag eller aktiv  

 forædling).
Forordningen om toldskyldneren supplerer forordningen om toldskyld med  

 regler om, hvilke personer der skal betale en opstået toldskyld.
Det er  

 formålet med forordningen, at der i alle situationer, hvor der er opstået en  

 toldskyld, også kan udpeges en toldskyldner (f.eks i legal vareindførsel den,  

 i hvis navn fortoldningsangivelsen er blevet udfærdiget).
Til nr. 3 I visse situationer vil det ikke altid være muligt for en importvirksomhed  

 at fremlægge alle de nødvendige støttedokumenter, f.eks. faktura eller  

 oprindelsescertifikat.
Efter de hidtidige regler i toldlovens § 77 indrømmer  

 toldvæsenet i sådanne situationer erhvervsmæssige varemodtagere en passende  

 frist til at fremlægge de manglende dokumenter.
Toldvæsenet debiterer  

 samtidig den pågældende varemodtager et efter toldvæsenets skøn passende  

 beløb for det på varerne hvilende toldbeløb.
Når varemodtageren senere  

 fremlægger det manglende dokument, foretager toldvæsenet en regulering af det  

 indbetalte beløb.
 Det vil ikke i fremtiden være muligt at opretholde denne praksis, idet  

 gældende EF-regler foreskriver, at toldvæsenet skal lægge varemodtagerens  

 fortoldningsangivelse til grund, som om det fornødne støttedokument var  

 blevet fremlagt allerede ved indgivelsen af fortoldningsangivelsen.  

 Toldvæsenet vil i så fald - som hidtil - give varemodtageren en passende  

 frist til at fremskaffe det manglende dokument og kan endvidere i givet fald  

 kræve, at varemodtageren stiller sikkerhed for den toldskyld, som vil kunne  

 hvile på varerne, hvis dokumentet ikke fremlægges.
Der er ved den foreslåede ændring af toldlovens § 77, 2. punktum, tillagt  

 skatteministeren en bemyndigelse til for sådanne tilfælde at fastsætte de  

 nærmere regler om betaling og sikkerhed i overensstemmelse med EF's  

 bestemmelser herom.
Dette vil mere detaljeret ske ved ændringer i  

 Skatteministeriets bekendtgørelse nr. 649/88 om toldbehandling.
Til nr. 4 Ifølge toldlovens § 83, stk. 1, er afregningsperioden for told for  

 erhvervsmæssig indførsel af varer måneden.
Tolden af varer, der er fortoldet  

 i afregningsperioden, skal indbetales til toldvæsenet senest den 15. i  

 måneden efter afregningsperioden.
 Der er nu ved Rådets forordning nr. 1854/89 om bogføring m.v. åbnet adgang  

 til at udskyde indbetalingen af det skyldige toldbeløb til den 16. i den  

 efterfølgende måned.
 Der er ved den foreslåede ændring af toldlovens § 83, stk. 1, gjort brug  

 af den omtalte mulighed for at udskyde betalingen fra den 15. til den 16.  

 Denne ændring vil indebære en vis administrativ lettelse for såvel  

 erhvervslivet som toldvæsenet.
 Ændringen af betalingsfristen med een dag medfører ikke ændringer i  

 statens indtægter på finanslovens § 1, men påvirker alene likviditeten og  

 medfører således en rentegevinst for virksomhederne og et rentetab for  

 statskassen på ca. 1/2 mio. kr. årligt.
Til nr. 5 Forslaget er en konsekvens af forslagets § 1, nr. 6.
Til nr. 6 Den nugældende bestemmelse i § 87, nr. 1, vil fremover være direkte dækket  

 af toldskyldsforordningens artikel 4. Nr. 1 kan derfor udgå.
De nugældende  

 bestemmelser i nr. 2 og 3 opretholdes, men nummereringen ændres til nr . 1 og  

 2.
Til nr. 7 Toldankenævnet har den endelige administrative afgørelse i sager  

 vedrørende varers tarifering og toldværdi.
Det blev oprettet ved en  

 lovændring i 1957 og består af en formand, der er højesteretsdommer, og en  

 repræsentant udpeget af henholdsvis Industrirådet og Håndværksrådet i  

 forening, Det Danske Handelskammer og skatteministeren.
 De sager, som nævnet behandler, indbringes typisk af importører, der er  

 uenige i en tariferingsafgørelse truffet af toldvæsenet.
I de senere år har nævnet kun behandlet relativt få sager - ca. 4 årligt -  

 og i hovedparten af disse sager er toldvæsenets oprindelige afgørelse  

 fastholdt.
Den beskedne sagsmængde er en naturlig følge af, at hovedparten af  

 importen i dag er toldfri, idet ca. 75 pct. af indførslen kommer fra EF og  

 EFTA-landene.
For den del af importen, der bliver toldbelagt, gælder det, at  

 EF's toldsatser for industrivarer er moderate - i gennemsnit ca. 7 pct.  

 Derfor er incitamentet til at klage over en tariferingsafgørelse stærkt  

 begrænset.
 Udlægningen af sager om tarifering i første instans til toldkamrene pr. 1.  

 januar 1987 har i øvrigt betydet, at Toldankenævnet er blevet 3. instans.
Ved Toldankenævnets nedlæggelse vil tolddirektoratets 2. instansafgørelser  

 blive endelige, dog med mulighed for, at de kan tages op af skatteministeren,  

 jf. toldlovens § 116 a og Skatteministeriets bekendtgørelse nr. 115 af 15.  

 marts 1988 om klageadgang m.v.
Afgørelser om tarifering vil hermed blive  

 bragt administrativt på linie med toldvæsenets andre afgørelser.
Der ses ikke  

 at være afgørende grunde til at særbehandle tariferingssager.
 Principielle tariferingssager kan forelægges EF's Nomenklaturudvalg.  

 Ifølge artikel 8 og 9 i Rådets forordning nr. 2658/87 af 23. juli 1987 om Den  

 Fælles Toldtarif kan EF's Nomenklaturudvalg behandle ethvert spørgsmål  

 vedrørende anvendelsen af toldtariffen, herunder især spørgsmål vedrørende  

 tarifering.
Til nr. 8 Forslaget er en konsekvens af, at § 116 ophæves, jf. forslagets § 1, nr.  

 7.
Til § 2 Det foreslås, at loven træder i kraft den 1. januar 1990, og at sager, der  

 allerede inden denne dato er indbragt for nævnet, færdigbehandles af dette.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. § 26 ophæves.
 § 26. Toldnedsættelse kan indrømmes for varer, for hvilke tolden beregnes  

 på anden måde end efter varernes værdi, når varerne er blevet beskadiget  

 eller fordærvet, inden de er fortoldet.
 Stk. 2. Toldnedsættelsen efter stk. 1 skal forholdsmæssigt svare til den  

 ved beskadigelsen eller fordærvelsen opståede forringelse af varernes  

 toldværdi.
 2. Efter § 69 indsættes:
» § 69 a.
Toldskyld opstår og skal betales efter De Europæiske  

 Fællesskabers bestemmelser herom.« 3. § 77, 2.-4. punktum, ophæves, og i stedet indsættes som nyt 2.  

 punktum:
»De nærmere regler for, hvorledes de på varerne hvilende told- og  

 afgiftsbeløb i sådanne tilfælde betales eller sikres, fastsættes af  

 skatteministeren efter De Europæiske Fællesskabers bestemmelser herom.« § 77. Er varemodtageren ikke i stand til ved fortoldningen at fremlægge de  

 nødvendige dokumenter til bekræftelse af varernes art og sammensætning,  

 mængde, værdi eller oprindelse m.v., eller indeholder dokumenterne ikke de  

 nødvendige oplysninger, kan der indrømmes ham en efter forholdene afpasset  

 frist til at tilvejebringe de nævnte dokumenter eller til at berigtige disse.  

 I sådanne tilfælde debiteres der varemodtagere, der har told- og  

 afgiftskredit efter §§ 83 og 85, et efter toldvæsenets skøn passende beløb  

 for de på varerne ved indførslen hvilende told- og afgiftsbeløb.
Andre  

 varemodtagere må stille fornøden sikkerhed.
Efter fristens udløb kan beløbet  

 ikke reguleres.
 4. I § 83, stk. 1, ændres »den 15.« til: »den  

 16.«.
§ 83. Afregningsperioden for told af varer, der indføres i erhvervsmæssigt  

 øjemed af varemodtagere, der er registreret efter § 82, er måneden.
Tolden af  

 varer, der er fortoldet i afregningsperioden, skal indbetales til toldvæsenet  

 senest den 15. i måneden efter afregningsperioden.
- - - 5. I § 86, stk. 9, ændres »§ 87, nr. 3« til: »§ 87,  

 nr. 2«.
§ 86. - - - Stk. 9. Varer, der i medfør af § 87, nr. 3, er afstået til fordel for  

 statskassen, bortsælges ligeledes ved behørigt bekendtgjort offentlig  

 auktion.
Varer, der efter toldvæsenets skøn er ukurante eller urealisable,  

 kan dog destrueres under toldkontrol.
Nettoprovenuet af auktionssalget  

 tilfalder statskassen.
 6. § 87, nr. 1, ophæves.
 Nr. 2 og 3 bliver herefter nr. 1 og 2.
 § 87. Toldskyld opstår ikke for:
 1. Varer, som inden frigivelsen er tilintetgjort eller gået uigenkaldelig  

 tabt af grunde, som kan henføres til varens egen beskaffenhed eller som følge  

 af et hændeligt uheld eller lignende.
2. Varer, som inden frigivelsen efter nærmere af toldvæsenet fastsatte  

 regler tillades tilintetgjort under toldvæsenets kontrol.
Omkostningerne ved  

 tilintetgørelsen afholdes af ekspeditøren eller varemodtageren.
3. Varer, som inden frigivelsen tillades afstået til fordel for  

 statskassen.
Afståelsen må ikke medføre udgifter for statskassen.
 7. § 116 ophæves.
 § 116. De af toldvæsenet trufne afgørelser vedrørende varers tarifering og  

 varers toldværdi kan indbringes for et af skatteministeren nedsat nævn.
 Stk. 2. Nævnet består af en formand, der skal være dommer, et medlem, der  

 repræsenterer Skatteministeriet samt to medlemmer, der udpeges efter  

 indstilling henholdsvis af Det Danske Handelskammer og af Industrirådet og  

 Håndværksrådet i forening.
 Stk. 3.Nævnet har den endelige administrative afgørelse i de for nævnet  

 indbragte sager.
 Stk. 4. Såvel den, der har indbragt en sag for nævnet, som toldvæsenet har  

 adgang til både skriftligt og mundtligt at fremstille sagen for nævnet.
 Stk. 5. Skatteministeren fastsætter nævnets forretningsorden samt regler  

 om bekendtgørelse af afgørelser, der er truffet af nævnet.
 8. I § 116 a, stk. 2, udgår:», jf. dog § 116«.
§ 116 a. - - - Stk. 2. Ministeren kan bestemme, at afgørelser, der er truffet af  

 Direktoratet for Toldvæsenet, ikke kan indbringes for højere administrativ  

 myndighed, jf. dog § 116.
Bilag 2 Bilag 3 Bilag 4 Efter 2. behandling den 16. januar 1990 § 1 I toldloven, jf. lovbekendtgørelse nr. 610 af 14. oktober 1988, som senest  

 ændret ved lov nr. 700 af 22. november 1988, foretages følgende ændringer:
 1. § 26 ophæves.
 2. Efter § 69 indsættes:
» § 69 a.
Toldskyld opstår og skal betales efter De Europæiske  

 Fællesskabers bestemmelser herom.« 3. § 77, 2.-4. pkt., ophæves, og i stedet indsættes som nyt 2.  

 pkt.:
»De nærmere regler for, hvorledes de på varerne hvilende told- og  

 afgiftsbeløb i sådanne tilfælde betales eller sikres, fastsættes af  

 skatteministeren efter De Europæiske Fællesskabers bestemmelser herom.« 4. I § 83, stk. 1, ændres »den 15.« til: »den  

 16.« 5. I § 86, stk. 9, ændres »§ 87, nr. 3« til: »§ 87,  

 nr. 2«.
 6. § 87, nr. 1, ophæves.
 Nr. 2 og 3 bliver herefter nr. 1 og 2.
 7. § 116 ophæves.
 8. I § 116 a, stk. 2, udgår », jf. dog § 116«.
§ 2 Loven træder i kraft den 1. marts 1990. Sager, der inden den 1. marts 1990  

 er indbragt for det i § 1, nr. 7, omhandlede nævn, færdigbehandles af dette.
