Bekendtgørelse om ændring af bekendtgørelse om særlige krav til biler til erhvervsmæssig persontransport § 1 I bekendtgørelse nr. 1628 af 19. december 2017 om særlige krav til biler til erhvervsmæssig persontransport, som ændret ved bekendtgørelse nr. 781 af 1. juni 2022, foretages følgende ændringer:
 1. I § 11, stk. 2, § 27, stk. 2, og § 28, stk. 1, 2. pkt., ændres »SKAT« til: »Skatteforvaltningen«.
 2. § 23 affattes således:
»§ 23. Den taxameterinstallatør eller den godkendte prøvningsinstans, der udsteder en taxameterattest, skal opbevare den udstedte taxameterattest i enten papirform eller elektronisk.
En taxameterattest skal opbevares i mindst 3 år efter, at bilen senest har været registreret til anvendelse til taxikørsel, jf. dog § 27, stk. 1, og skal på forlangende kunne fremvises for politiet, Skatteforvaltningen eller Færdselsstyrelsen.
Stk. 2.  Den registrerede bruger af en bil, der anvendes til taxikørsel, skal opbevare en kopi af alle taxameterattester, som er udstedt for bilen, enten i papirform eller elektronisk, og på forlangende forevise attesterne for politiet, Skatteforvaltningen eller Færdselsstyrelsen.
Taxameterattesterne skal af den registrerede bruger opbevares i mindst 3 år efter, at bilen senest har været registreret til anvendelse til taxikørsel, jf. dog § 27, stk. 1.
Stk. 3. Føreren af en bil, der er registreret til anvendelse til taxikørsel, skal medbringe en kopi af den seneste taxameterattest, som er udstedt for bilen, enten i papirform eller elektronisk.
Taxameterattesten skal på forlangende forevises for politiet eller Skatteforvaltningen.
Stk. 4. Der skal ved registrering af en bil, der skal anvendes til taxikørsel og ved periodesyn af en bil, der er godkendt og registreret til taxikørsel, samtidig forevises en gyldig taxameterattest i enten papirform eller elektronisk.« 3. § 27, stk. 1, affattes således:
»Taxameterinstallatørens eller den godkendte prøvningsinstans opbevaringspligt, jf. § 23, stk. 1, og den registrerede brugers opbevaringspligt, jf. § 23, stk. 2, gælder kun for taxameterattester, der bliver udstedt efter den 31. december 2022.« 4. I § 28, stk. 1, 1. pkt., ændres »31. december 2022« til: »31. december 2023«.
§ 2 Bekendtgørelsen træder i kraft den 1. januar 2023.
