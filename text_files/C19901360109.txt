(Til samtlige eksportautoriserede  

 kreatur- og svineslagterier samt veterinærkontrollen ved disse) Veterinærdirektoratet meddelte ved cirkulæreskrivelse af 10. oktober 1989  

 (K.K. 561-9336/89) om midtflækning af ungtyre til Italien, at midtflækning af  

 slagtekroppe, som agtes eksporteret til Italien, indtil videre kan undlades,  

 såfremt disse hidrører fra kreaturer, som er under 12 måneder gamle, og som  

 højst vejer 280 kg slagtet vægt.
Veterinærdirektoratet er blevet underrettet om, at det italienske  

 sundhedsministerium har udsendt retningslinier om, at gældende  

 EF-bestemmelser vil blive håndhævet, herunder kravet om midtflækning af  

 slagtekroppe af kvæg, der er over 6 måneder gamle, jf. bilag 1, kap.
VI, pkt.  

 34 i bekendtgørelse nr. 544 af 14. september 1988 om udførsel af fersk kød.
 Dette vil blive kontrolleret af de italienske grænseveterinærer fra mandag  

 den 29. oktober 1990.
 I den anledning skal meddeles, at med øjeblikkelig virkning skal også  

 slagtekroppe, som agtes eksporteret til Italien, og som hidrører fra  

 kreaturer, der er over 6 måneder gamle, midtflækkes inden de præsenteres til  

 undersøgelse.
 Cirkulæreskrivelse af 10. oktober 1989 (K.K. 561-9336/89) om midtflækning  

 af ungtyre til Italien tilbagekaldes.
 P.V.V.
