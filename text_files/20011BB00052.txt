Fremsat den 10. oktober 2001 af  

 Gyda Kongsted (V), Rikke Hvilshøj (V),  

 Karsten Nonbo (V), John Vinther (KF),  

 Pernille Sams (KF),  

 Annie Lunde Hansen (CD) og Flemming Kofod  

 -Svendsen (KRF) Forslag til folketingsbeslutning om større skattefrihed ved  

 udlejning af værelser Folketinget pålægger regeringen inden den 1.  

 februar 2002 at fremsætte et lovforslag, som giver boligejere et  

 bundfradrag på minimum 2.000 kr. om måneden ved udlejning af  

 værelser.
Bemærkninger til  

 forslaget Beslutningsforslaget er med enkelte  

 ændringer en genfremsættelse af beslutningsforslag nr.
B 114 fra  

 folketingsåret 2000-01. Der henvises vedrørende B 114 til  

 Folketingstidende 2000-01, tillæg A side 4972 og 4974, tillæg B  

 side 1006 og FF side 5181 og 7871.
 Forslaget er bl.a. fremsat for at imødegå den  

 mangel på ungdomsboliger, som hvert år viser sig specielt ved  

 studiestart.
Særlig i universitetsbyerne er der i dag en voksende  

 mangel på boliger til unge studerende.
Det skyldes for det  

 første et større optag af studerende på bl.a. de  

 højere læreanstalter.
For det andet er antallet af mindre,  

 billige lejligheder blevet mindre i takt med, at små lejemål  

 bliver lagt sammen gennem byfornyelsen.
Og endelig har flere kommuner  

 fravalgt at bygge almene ungdomsboliger af økonomiske  

 årsager.
 Det er forslagsstillernes opfattelse, at en del af  

 boligproblemet kan løses ved økonomisk at tilskynde endnu flere  

 boligejere til at udleje værelser til blandt andet studerende.  

 Tilskyndelsen skal ske ved at indføre et fast minimumsfradrag for  

 boligejere ved udlejning af værelser på 2.000 kr. om  

 måneden.
Udlejning af værelser er i dag delvis fritaget for  

 skat, idet boligejere får et bundfradrag, som er afhængig af  

 husets ejendomsværdi.
Boligejere er således kun skattepligtige af  

 den del af huslejeindtægten, som overstiger 11/3  

 pct. af ejendomsværdien.
En boligejer, som bor i en bolig til 1 mio.  

 kr., kan i dag have en lejeindtægt på godt 1.100 kr. om  

 måneden uden at skulle betale skat af lejeindtægten.
 For at sikre et minimumsfradrag på 2.000 kr. om  

 måneden foreslår forslagsstillerne følgende model:
 For boligejere med en ejendomsværdi på op til  

 1,8 mio. kr. fastsættes et fast bundfradrag for udlejning af  

 værelser på 2.000 kr. om måneden.
 For boligejere med en ejendomsværdi over 1,8 mio.  

 kr. vil de nuværende regler fortsat være gældende   dvs. at  

 boligejere fortsat kun er skattepligtige af den del af  

 huslejeindtægten, som overstiger 1 1/3 pct. af  

 ejendomsværdien.
 For boligejere med en ejendomsværdi på  

 eksempelvis 1 mio. kr. vil forslaget betyde, at det skattemæssige  

 fradrag ved udlejning af værelser stiger fra omkring 1.100 kr. om  

 måneden til 2.000 kr. om måneden.
I dag er det sådan, at man som lejer af en bolig med  

 skattemæssig fordel kan leje et værelse ud.
Dette  

 beslutningsforslag vil i højere grad ensarte de skattemæssige  

 forhold for lejere og ejere af boliger med en ejendomsværdi under 1,8  

 mio. kr.
 Gennemføres beslutningsforslaget, vil det i praksis  

 komme til at betyde, at de fleste værelser kan udlejes stort set  

 skattefrit, hvilket vil tilskynde endnu flere boligejere til at udleje ledige  

 værelser.
 Århus Kommune gennemfører hvert år i  

 forbindelse med studiestarten en annoncekampagne over for private udlejere  

 en kampagne, der har en klar positiv effekt på antallet af udlejede  

 værelser.
 Forslagsstillerne er overbeviste om, at bedre  

 økonomiske forhold for borgere, der ønsker at udleje et  

 værelse, kombineret med en ihærdig informationskampagne over for  

 boligejere og andre, vil føre til, at bl.a. unge studerende vil have  

 nemmere ved at finde et ledigt værelse.
Med et større skattefradrag ved udlejning af  

 værelser til studerende vil staten understøtte privat  

 boligudlejning, og staten opnår herved et relativt beskedent  

 provenutab.
Alternativet er imidlertid, at stat og kommune presses til at  

 afsætte betydelig flere midler til at bygge bl.a. ungdomsboliger.
 Forslagsstillerne finder imidlertid, at udlejning af  

 værelser er et fornuftigt og billigt alternativ   også til  

 regeringens forslag om at indføre en ny type ungdomsbolig   den  

 såkaldte Fælles 4 er.
 Beslutningsforslaget forventes årligt at koste 25  

 mio. kr.
Skriftlig  

 fremsættelse Gyda Kongsted (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om større  

 skattefrihed ved udlejning af værelser.
(Beslutningsforslag nr.
B 52).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
