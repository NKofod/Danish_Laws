Betænkning afgivet af  

 Uddannelsesudvalget den 23. maj 2001 Betænkning over Forslag til lov om ændring af lov om  

 den fri ungdomsuddannelse [af  

 undervisningsministeren (Margrethe Vestager)] 1. Ændringsforslag Undervisningsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 20. april 2001. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 5.  

 marts 2001 dette udkast til udvalget, jf. alm. del   bilag 231. Den 28. marts  

 2001 sendte undervisningsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Den Fri Ungdomsuddannelse, Fællesrådet, INTERSPROG og Landsforeningen af Uddannelsesansvarlige Skoler for Den Fri  

 Ungdomsuddannelse.
 Undervisningsministeren har over for udvalget kommenteret  

 de skriftlige henvendelser.
Deputationer Endvidere har Den Fri Ungdomsuddannelse,  

 Fællesrådet, og Landsforeningen af Uddannelsesansvarlige Skoler  

 for Den Fri Ungdomsuddannelse mundtligt over for udvalget redegjort for deres  

 holdning til lovforslaget.
Samråd Udvalget har stillet 1 spørgsmål til  

 undervisningsministeren til mundtlig besvarelse.
Ministeren har besvaret  

 spørgsmålet i et samråd med udvalget den 22. maj 2001.
Spørgsmål Udvalget har stillet 43 spørgsmål til  

 undervisningsministeren til skriftlig besvarelse, som denne har besvaret.
3. Oplysninger fra undervisningsministeren Undervisningsministeren har over for udvalget oplyst  

 følgende:
» Desuden foreslås det bl.a. lovfæstet, hvilke  

 forløb der kan indregnes som skolebaseret undervisning.
Bemyndigelsen  

 efter gældende lov til undervisningsministeren om at fastsætte  

 nærmere regler om uddannelsens indhold, herunder om omfanget af  

 skolebaseret undervisning i forhold til det samlede uddannelsesforløb,  

 videreføres, idet bemyndigelsen foreslås udvidet til at  

 fastsætte regler også om varigheden af de enkelte  

 uddannelsesdele, herunder om den samlede varighed af uddannelsesdele i  

 udlandet, uanset om udlandsundervisningen udgøres af skolebaseret  

 undervisning eller anden undervisning.
Målgruppen for den fri ungdomsuddannelse skal  

 fortsat være den samme bortset fra de to begrænsninger, der  

 ligger i lovforslaget, idet uddannelsen afgrænses til unge, der ikke er  

 fyldt 25 år ved uddannelsens påbegyndelse, og til unge, der ikke  

 har gennemført en ordinær ungdomsuddannelse bortset fra  

 erhvervsgrunduddannelsen.
Derfor skal der som hidtil være bredde i  

 tilbudene i den fri ungdomsuddannelse, så uddannelsen fortsat kan  

 være et tilbud til den lille gruppe af meget forskellige unge, som  

 uddannelsen henvender sig til.
Afgrænsningen til unge under 25 år, der ikke  

 har gennemført nogen ordinær ungdomsuddannelse, er ikke nogen  

 reel begrænsning i forhold til lovens målgruppe.
Der er  

 ifølge det oplyste i øjeblikket få personer, der efter  

 det fyldte 25. år påbegynder den fri ungdomsuddannelse (8,6 pct.  

 af dem, der påbegynder en fri ungdomsuddannelse), hvilket bl.a.  

 hænger sammen med, at der er mange andre tilbud, hvor  

 forsørgelsesgrundlaget også er bedre end det, som den fri  

 ungdomsuddannelse kan give grundlag for.
Når den fri ungdomsuddannelse  

 er blevet anvendt af personer over 25 år, er det derfor ofte af  

 personer, der også har et andet forsørgelsesgrundlag.
Det er  

 vigtigt, at der også for personer over 25 år med behov for en  

 fleksibel uddannelse svarende til den fri ungdomsuddannelse fortsat er  

 forskellige tilbud med det rigtige forsørgelsesgrundlag.
Hovedsigtet med den fri ungdomsuddannelse er at øge  

 andelen af en ungdomsårgang, der gennemfører en  

 ungdomsuddannelse.
Det er dette hovedsigte, der ønskes fastholdt  

 gennem indførelsen af en aldersgrænse ved uddannelsens  

 begyndelse.
For personer over 25 år står en lang række  

 uddannelses- og efteruddannelsesmuligheder åbne, såvel formelt  

 kompetencegivende som ikke formelt kompetencegivende.
På det  

 kompetencegivende område omfatter det bl.a. forberedende  

 voksenundervisning, almen voksenundervisning og de gymnasiale uddannelser.  

 På erhvervsuddannelsesområdet kan personer, der er fyldt 25  

 år, forbedre såvel erhvervskompetencen som den personlige  

 kompetence ved at gennemføre en normal erhvervsuddannelse, en  

 voksenerhvervsuddannelse eller en grunduddannelse for voksne efter en  

 kompetencevurdering på en godkendt skole.
Herudover er der en meget  

 lang række af ikke formelt kompetencegivende uddannelsestilbud på  

 de folkeoplysende skoler, f.eks. daghøjskoler, folkehøjskoler  

 og oplysningsforbundenes undervisningstilbud.
Vejledningen er væsentlig både i forhold til,  

 at uddannelsen bliver et reelt tilbud til de unge, der har brug for netop  

 dette tilbud, og til kvaliteten af de individuelt tilrettelagte  

 uddannelsesplaner.
Vejlederen på den uddannelsesansvarlige skole  

 spiller en meget vigtig rolle, når det drejer sig om at vurdere, om en  

 ung bør påbegynde en fri ungdomsuddannelse, eller om der er  

 andre veje i uddannelsessystemet, som vejlederen i stedet bør  

 råde den unge til.
Den enkelte uddannelsesplan fastsættes i en  

 aftale mellem vejlederen og den unge, så planen bedst muligt opfylder  

 den unges uddannelsesmål inden for de fastsatte rammer for en fri  

 ungdomsuddannelse.
Dette overlader et betydeligt råderum til den unge  

 og den uddannelsesansvarlige skole, som det også hele tiden har  

 været meningen.
Her må det understreges, at hvad der kan  

 være en velegnet uddannelsesdel for én person, kan være  

 useriøst og uegnet for en anden.
Den uddannelsesansvarlige skole har  

 ansvaret for at sikre bl.a. seriøsitet og kvalitet i  

 uddannelsesplanen.
Dette kan kun i begrænset omfang sikres gennem  

 regler.
Derfor har vejledernes etik og holdninger stor betydning for  

 uddannelsen, og derfor er det også et krav til Fællesrådet  

 for Den Fri Ungdomsuddannelse, at det opprioriterer indsatsen over for  

 vejlederne på de uddannelsesansvarlige skoler gennem kursustilbud og  

 anden oplysning.
Det har været udgangspunktet for forslaget om at  

 forhøje tilskuddet til vejledning, at det skulle ske på et  

 udgiftsneutralt grundlag.  Derfor er det foreslået, at supplerende  

 stipendium som tilskud til dækning af betaling for undervisning  

 bortfalder i de forløb, hvortil der kan ydes tilskud efter den  

 gældende lovs § 11, stk. 1. Den takst, der i dag ydes til køb af  

 sådanne uddannelsesdele, søges imidlertid fastholdt.
Hermed  

 tilgodeses også unge under 18 år, der ikke har adgang til  

 supplerende SU-stipendium.
Prioriteringen af at forbeholde adgangen til  

 supplerende SU-stipendium til de uddannelsesdele, som er nævnt i de i  

 lovforslagets § 1, nr. 7, nævnte § 4, stk. 5, nr. 1-4,  skal bidrage  

 til at forankre uddannelsen i det folkeoplysende, således som  

 uddannelsen også oprindelig var tænkt, og samtidig bidrage til at  

 sikre kvaliteten af de enkelte uddannelsesplaner, jf. bilag 2.
Hvis en større del af de unge, som hidtil har haft  

 store vanskeligheder i uddannelsessystemet, skal gennemføre en fri  

 ungdomsuddannelse, er det væsentligt ikke at forringe mulighederne for  

 at vælge alternative undervisningstilbud ved, at disse bliver  

 betydeligt dyrere.
Som et vigtigt og væsentligt bidrag hertil  

 anerkendes også værdien af andre former for undervisning.  

 Provenuet ved lovrevisionen vil blive reduceret med ca. 11 mio. kr. svarende  

 til, at taksten til køb af uddannelsesdele, som ellers ikke er  

 offentligt finansierede, på finansloven søges fastholdt på  

 det nuværende niveau, samt at der afsættes midler til en  

 udviklingspulje, jf. nedenfor.
Kravet til omfanget af skolebaserede forløb i en  

 uddannelsesplan kan nedsættes fra halvdelen til en tredjedel.
Det vil  

 muliggøre, at anden undervisning, som ikke kan anerkendes som  

 skolebaseret undervisning, kan indgå i uddannelsesplaner til gavn for  

 dem, der har behov for disse alternative muligheder og samtidig også  

 har behov for en betydelig del med praktikforløb.
Det er dog ikke  

 tanken, at to tredjedele af en uddannelsesplan herefter kan udgøres af  

 praktikforløb.
Mindst halvdelen af en uddannelsesplan skal fortsat  

 være undervisning.
Der vil derfor samtidig blive fastsat regler om, at  

 forløb som praktik, projektarbejde og foreningsarbejde højst  

 kan udgøre halvdelen af en uddannelsesplan.
Det svarer til, hvad der  

 gælder i dag som følge af, at halvdelen af en uddannelse skal  

 udgøres af skolebaseret undervisning.
 Jeg vil endvidere bede Fællesrådet for Den Fri  

 Ungdomsuddannelse om nøje at følge virkningerne af  

 ændringerne med hensyn til den skolebaserede undervisning og anden  

 undervisning.
Jeg vil endelig søge bevillingen på  

 finansloven til forsøgs- og udviklingsarbejder m.v. i forbindelse med  

 andre ungdomsuddannelser forhøjet.
Formålet er at give de  

 uddannelsesansvarlige skoler mulighed for inden for skoleformens lovgivning  

 at udvikle undervisningstilbud, der særligt kan være attraktive  

 for den mindst uddannelsesmotiverede del af målgruppen.
Det  

 forudsættes, at der afsættes et årligt beløb hertil  

 på 1 mio. kr.
Jeg vil følge uddannelsen og  

 virkeliggørelsen af de intentioner, der ligger i lovforslaget med  

 hensyn til uddannelsens målgruppe og kvalitet, herunder vejledningens  

 kvalitet.
Der vil senest i folketingsåret 2005-06 blive  

 gennemført en evaluering af, hvordan intentionerne med lovforslaget er  

 opfyldt, og Uddannelsesudvalget vil blive orienteret herom.« 4. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller lovforslaget til vedtagelse med det stillede  

 ændringsforslag.
 Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Folkepartis medlemmer af udvalget  

 lægger vægt på, at selv om undervisningsministeren, som  

 oplyst mundtligt over for Uddannelsesudvalget, vil søge at fastholde  

 den takst, med hvilken der i dag kan ydes tilskud efter den gældende  

 lovs § 11, stk. 1, hvorved provenuet ved lovforslaget reduceres, så  

 ændrer dette ikke ved de væsentlige grundprincipper i  

 lovforslaget:
 At vejledningsindsatsen styrkes, og vejlederansvaret  

 præciseres, således at vejlederen har fokus på den unges  

»bedste vej« gennem uddannelsessystemet, herunder  

 sikring af bl.a. seriøsitet og kvalitet i den unges  

 uddannelsesplan.
 At den fri ungdomsuddannelse alene kan påbegyndes af unge under  

 25 år.
 At udlandsophold under den fri ungdomsuddannelse alene kan godkendes  

 som en del af uddannelsesplanerne med sammenlagt højst 1 års  

 varighed, og ministerens bemyndigelse til at fastsætte de nærmere  

 regler om uddannelsernes indhold udmøntes, så unges egne  

 projekter i udlandet bortfalder.
 At det sikres, at minimum halvdelen af en uddannelsesplan fortsat  

 skal være undervisning, heraf størstedelen som skolebaseret  

 forløb.
 Venstre, Det Konservative Folkeparti, Dansk Folkeparti,  

 Centrum-Demokraterne og Kristeligt Folkeparti lægger endelig vægt  

 på, at det med opstramningen af den fri ungdomsuddannelse sikres, at  

 det alene er unge, der ikke har gennemført en ungdomsuddannelse  

 bortset fra erhvervsgrunduddannelse (EGU), der kan optages på  

 uddannelsen.
 Venstres, Det Konservative Folkepartis og Dansk  

 Folkepartis medlemmer af udvalget gør opmærksom på, at en  

 støtte til lovforslaget ikke hindrer, at den fri ungdomsuddannelse  

 efterfølgende yderligere kan ændres.
Et mindretal i udvalget (SF) vil ved 3. behandling  

 af lovforslaget stemme hverken for eller imod lovforslaget.
Mindretallet vil  

 dog stemme for det stillede ændringsforslag.
SF s medlem af udvalget mener, at den fri  

 ungdomsuddannelse har været og er en succes ud fra sin  

 målsætning.
Derfor er det SF s opfattelse, at der kun i  

 begrænset omfang er brug for justeringer af den fri ungdomsuddannelse,  

 og at det, der ligger i lovforslaget, er alt for vidtgående.
 Derfor har det været SF s ønske at få  

 lavet betydelige ændringer i forhold til det fremsatte lovforslag.  

 Samtidig har SF ønsket, at der kunne laves en aftale om den fri  

 ungdomsuddannelse (FUU), så man kan sikre, at FUU ikke fortsat skal  

 udsættes for risiko for voldsomme ændringer eller det, der er  

 værre.
Ud fra de betragtninger har SF været villig til at  

 se på aldersgrænsen for påbegyndelse af uddannelsen,  

 på mængden af ophold i udlandet samt på, med hvilken  

 vægt private uddannelser kunne indgå i uddannelsen.
Omvendt har  

 SF også tilkendegivet, at deltagerbetalingen på private  

 uddannelser ikke må blive så høj, som lovforslaget  

 lægger op til, og at unge, der vil sammensætte deres uddannelse  

 af anden undervisning og praktik, ikke må komme i klemme.
Endvidere har  

 SF problematiseret, at ændringer foreslås gennemført i  

 løbet af godt et halvt år.
 SF finder det meget positivt, at undervisningsministeren i  

 denne betænkning over for udvalget har tilkendegivet, at  

 administrationen af loven vil blive anderledes, end det oprindelig var  

 tilkendegivet i lovforslagets bemærkninger.
SF er ligesom regeringen optaget af at øge optaget  

 af unge, der har udtalte behov for at få styrket deres faglige,  

 personlige og sociale kompetencer, og som af forskellige årsager ikke  

 benytter en ordinær ungdomsuddannelse eller integreres i  

 arbejdsmarkedet.
Derfor har SF hele tiden fremhævet, at det er meget  

 positivt, at vejledningsindsatsen kan øges bl.a. gennem et  

 højere vejledningstilskud.
SF er tilfreds med, at ministeren har slået fast, at  

 målgruppen for den fri ungdomsuddannelse fortsat skal være den  

 samme bortset fra de to begrænsninger, og at uddannelsen fortsat skal  

 være et tilbud til den lille gruppe af meget forskellige unge, som  

 uddannelsen henvender sig til.
SF kunne godt have undværet  

 aldersbegrænsningen til unge, der ikke er fyldt 25 år ved  

 uddannelsens påbegyndelse, men SF mener ikke, at det ændrer i  

 uddannelsens egentlige målgruppe, som er unge uden gennemført  

 ungdomsuddannelse.
Der vil være en række andre uddannelser for  

 personer over 25 år, hvor forsørgelsesgrundlaget også er  

 bedre og mere relevant.
SF mener, at det er i orden, at unge, der har  

 gennemført en ordinær ungdomsuddannelse bortset fra  

 erhvervsgrunduddannelsen, ikke længere kan benytte sig af FUU.
SF er meget godt tilfreds med, at betalingen til private  

 uddannelser vil blive forhøjet i forhold til tilkendegivelserne i  

 lovforslaget.
SF havde også gerne set opretholdelsen af SU-stipendier  

 til private uddannelser, idet ændringen i det mindste på kort  

 sigt kan give problemer for nogle unge.
 SF finder det også positivt, at  ministeren har  

 tilkendegivet, at kravet til omfanget af skolebaserede forløb i en  

 uddannelsesplan kan nedsættes fra halvdelen til en tredjedel for at  

 muliggøre, at anden undervisning, som ikke kan anerkendes som  

 skolebaseret undervisning, kan indgå i uddannelsesplaner til gavn for  

 dem, der har behov for disse alternative muligheder og samtidig også  

 har behov for en betydelig del med praktikforløb.
 SF finder det tillige positivt, at der foreslås  

 afsat ekstra midler til forsøgs- og udviklingsarbejder m.v. i  

 forbindelse med andre ungdomsuddannelser for at bøde på de  

 ændringer, som i øvrigt ligger i lovforslaget.
SF finder, at lovforslaget går for vidt i retning af  

 at begrænse mulighederne for unge under den fri ungdomsuddannelse.  

 Heldigvis er det blevet ændret ganske meget gennem de tilkendegivelser,  

 som ministeren er kommet med i denne betænkning.
Det viser, at  

 regeringen har været lydhør over for nogle af de indvendinger,  

 der er kommet fra forskellig side.
Der er dog fortsat flere  

 indskrænkninger i mulighederne i den fri ungdomsuddannelse, end SF kan  

 acceptere.
Dertil kommer, at det ikke har været muligt at forpligte et  

 flertal af partier i Folketinget til fortsat at sikre den fri  

 ungdomsuddannelse med denne lov.
Derfor vil SF stemme hverken for eller imod  

 lovforslaget ved 3. behandling.
 Et andet mindretal i udvalget (EL) indstiller  

 lovforslaget til forkastelse ved 3. behandling, men vil dog stemme for  

 det stillede ændringsforslag.
Enhedslistens medlem af udvalget mener, at den fri  

 ungdomsuddannelse har været en succes, siden den startede i 1995. Det  

 kan man læse ud af den evaluering af den fri ungdomsuddannelse, som  

 konsulentfirmaet PLS har lavet.
Den fri ungdomsuddannelse har bidraget til at  

 få flere unge til at tage en ungdomsuddannelse i og med, at 70 pct. af  

 de unge, der har brugt uddannelsen, ellers ikke ville have begyndt på  

 en uddannelse.
Når unge er færdige med den fri ungdomsuddannelse,  

 er 52 pct. i arbejde, og 38 pct. er i gang med en uddannelse.
Selv blandt de,  

 som falder fra uddannelsen, er 87 pct. i arbejde eller i uddannelse.
Selv om den fri ungdomsuddannelse har været en  

 succes, så er den for Enhedslisten ikke et mål i sig selv.
Der  

 burde være plads til alle i det almindelige ordinære  

 uddannelsessystem, men så længe der ikke tilbydes  

 kompetenceudvikling og personlig udvikling til alle unge, er der et  

 brændende behov for den fri ungdomsuddannelse, produktionsskoler,  

 daghøjskoler m.v.
For Enhedslisten har udgangspunktet hele tiden  

 været, at den fri ungdomsuddannelse bør være et tilbud til  

 alle unge, der ikke kan finde sig til rette i det almindelige  

 uddannelsessystem.
Det gælder de unge, der kaldes ressourcesvage, men  

 det gælder også de unge, som er lidt »skæve« i forhold til  

 den disciplinerede, traditionelle undervisning.
Men det gælder  

 også de ganske få unge, der måtte være fyldt 25  

 år og har et behov for den fri ungdomsuddannelse.
For Enhedslisten er det et grundlæggende princip, at  

 al undervisning skal være gratis og tilgængelig for alle uanset  

 pengepung.
Enhedslisten synes, at det er yderst problematisk, at  

 reduktionerne af SU risikerer at medføre en øget egenbetaling  

 for de enkelte elever, og det burde også være problematisk for  

 regeringen, specielt når den fri ungdomsuddannelse nu skal  

 målrettes mod de allersvageste unge.
 Lovforslaget, som det foreligger i dag, også efter  

 undervisningsministerens tilkendegivelser, der piller nogle få torne ud  

 af buskadset, vil begrænse den fri ungdomsuddannelses muligheder for at  

 være et alternativ til det ordinære uddannelsessystem.  

 Enhedslisten anser lovforslaget for at være et skridt i den forkerte  

 retning, hvorved færre unge kommer under uddannelse, hvorfor  

 Enhedslisten vil stemme imod lovforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	undervisningsministeren, tiltrådt af  

udvalget:
Til § 1 1) I den under nr. 14 foreslåede affattelse af  

§ 16, stk. 2, 2. pkt., udgår ordet »indtil«.
[Lovteknisk ændring] Bemærkninger Til nr. 1 Ændringsforslaget indebærer alene en sproglig  

 præcisering af, hvordan medlemmer, herunder formanden, udpeges til  

 fællesrådet.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 211 Bilagsnr.
Titel 1 Høringssvar og høringsnotat fra undervisningsministeren 2 Henvendelse af 12/3-01 og 13/4-01 fra Landsforeningen af  

 Uddannelsesansvarlige Skoler for Den Fri Ungdomsuddannelse 3 Spm. 1 om kommentar til henvendelse af 12/3-01 og 13/4-01 fra  

 Landsforeningen af Uddannelsesansvarlige Skoler for Den Fri  

 Ungdomsuddannelse, til undervisningsministeren 4 Henvendelse modtaget 20/4-01 fra Den Fri Ungdomsuddannelse,  

 Fællesrådet 5 Spm. 2 om kommentar til henvendelse modtaget 20/4-01 fra Den Fri  

 Ungdomsuddannelse, Fællesrådet, til undervisningsministeren 6 Svar på spm. 1 om kommentar til henvendelse af 12/3-01 og 13/4-01  

 fra Landsforeningen af Uddannelsesansvarlige Skoler for Den Fri  

 Ungdomsuddannelse, fra undervisningsministeren 7 Tidsplan for udvalgets behandling af lovforslaget 8 Svar på spm. 2 om kommentar til henvendelse modtaget 20/4-01 fra Den  

 Fri Ungdomsuddannelse, Fællesrådet, fra undervisningsministeren 9 Spm. 3 om, hvilke konkrete uddannelser der fremover ikke vil kunne  

 indregnes som skolebaseret undervisning, til undervisningsministeren Spm. 4 om, hvilke konkrete undervisningsforløb i udlandet der  

 fremover vil kunne indregnes som skolebaseret undervisning, til  

 undervisningsministeren Spm. 5, om der føres tilsyn med kvaliteten af  

 undervisningsforløb i udlandet, til undervisningsministeren 10 Spm. 6 om, hvordan de unge fordeler sig på uddannelsesansvarlige  

 skoletyper, til undervisningsministeren Spm. 7 om, hvilken type uddannelsesansvarlig skole forskellige unge  

 vælger alt efter alder, ressourcer m.v., til undervisningsministeren Spm. 8 om, hvad det skønnes at ville koste for en person at  

 gennemføre FUU, til undervisningsministeren Spm. 9 om betydningen af, at praktikdelen udgør 2/3 og ikke 1/2 af  

 tiden på FUU, til undervisningsministeren Spm. 10 om begrundelsen for, at privat undervisning ikke længere kan  

 være skolebaseret undervisning, til undervisningsministeren Spm. 11 om konsekvenserne af, at privat undervisning ikke længere  

 indgår som skolebaseret undervisning, til undervisningsministeren Spm. 12 om betydningen af, at privat undervisning stadig indgår som  

 skolebaseret undervisning, til undervisningsministeren Spm. 13 om, hvilke typer af privat undervisning der i dag er skolebaseret  

 undervisning, til undervisningsministeren Spm. 14 om, hvor meget den private undervisning udgør af den  

 skolebaserede undervisning, til undervisningsministeren Spm. 15 om, hvilke uddannelser unge under 18 år især  

 vælger, til undervisningsministeren Spm. 16 om udgifter til FUU i forbindelse med brug af forskellige  

 uddannelsestilbud for unge under 18 år, til undervisningsministeren Spm. 17 om, hvor meget af tiden i FUU der i gennemsnit anvendes på  

 uddannelser i udlandet, til undervisningsministeren Spm. 18 om godkendelsesproceduren, for så vidt angår ophold i  

 udlandet, til undervisningsministeren Spm. 19 om, hvad det vil betyde, at det kun er skolebaseret undervisning,  

 der kan godkendes, for så vidt angår ophold i udlandet, til  

 undervisningsministeren Spm. 20 om, hvor mange der er påbegyndt FUU efter det 25. år,  

 til undervisningsministeren Spm. 21 om, hvilke typer af personer over 25 år der bruger FUU, til  

 undervisningsministeren Spm. 22 om, hvilke alternative muligheder der er for mennesker over 25  

 år, hvis FUU ikke længere er en mulighed, til  

 undervisningsministeren Spm. 23 om en dispensationsbestemmelse for unge over 25 år, til  

 undervisningsministeren Spm. 24 om, hvor mange FUU'ere vejlederne i gennemsnit har ansvaret for,  

 til undervisningsministeren Spm. 25 om en opgørelse over, hvor mange vejledere der har 1-9  

 FUU'ere og 10-19 FUU'ere, til undervisningsministeren Spm. 26 om et loft over antallet af FUU'ere pr. vejleder, til  

 undervisningsministeren Spm. 27 om en opgørelse over, hvor mange uddannelsessteder, der har  

 1-9 FUU'ere og 10-19 FUU'ere, til undervisningsministeren Spm. 28 om, hvornår og på hvilken måde indgreb efter  

 lovforslagets § 1, nr. 5, og § 1, nr. 12, evt. vil kunne finde sted, til  

 undervisningsministeren Spm. 29, om der er eksempler på, at lovforslagets § 1, nr. 12, kunne  

 have fundet anvendelse, hvis den havde være gældende, til  

 undervisningsministeren Spm. 30 om, i hvilket omfang bestemmelsen i gældende lovs § 5, stk.  

 4, om tilbagekaldelse af godkendelse har været anvendt, til  

 undervisningsministeren Spm. 31, om praksis for anvendelse af ministerens mulighed for at  

 tilbagekalde godkendelsen af en skole som uddannelsesansvarlig vil forblive  

 uændret efter vedtagelse af lovforslaget, til undervisningsministeren 11 Spm. 32, om 25-års-grænsen for påbegyndelse af en  

 uddannelse er en generel grænse, til undervisningsministeren Spm. 33 om dispensation for 25-års-grænsen, til  

 undervisningsministeren Spm. 34 om, hvor mange færre unge ministeren forventer der skal  

 gå på FUU, til undervisningsministeren Spm. 35 om, hvor unge, der ikke er på FUU, skal være, til  

 undervisningsministeren Spm. 36, om kreative og »bogligt stærke« unge kan være »svage« i forhold  

 til det traditionelle uddannelsessystem, til undervisningsministeren Spm. 37, om kreative og »bogligt stærke« unge ikke ønsker at bruge FUU, til  

 undervisningsministeren Spm. 38 om, hvilken betydning lovforslagets ændringer i tilskud og  

 SU har for den enkelte elevs egenbetaling, til undervisningsministeren Spm. 39 om en stigende egenbetaling vil gøre det lettere eller  

 sværere for de »svage« unge at komme i gang med en  

 uddannelse, til undervisningsministeren Spm. 40, om lovforslaget indebærer færre uddannelsessteder og  

 dermed færre individuelt tilrettelagte forløb, til  

 undervisningsministeren 12 Henvendelse af 26/4-01 fra Landsforeningen af Uddannelsesansvarlige Skoler  

 for Den Fri Ungdomsuddannelse, til undervisningsministeren 13 Spm. 41 om kommentar til henvendelse af 26/4-01 fra Landsforeningen af  

 Uddannelsesansvarlige Skoler for Den Fri Ungdomsuddannelse, til  

 undervisningsministeren 14 Henvendelse af 27/4-01 fra Landsforeningen af Uddannelsesansvarlige Skoler  

 for Den Fri Ungdomsuddannelse 15 Spm. 42 om kommentar til henvendelse af 27/4-01 fra Landsforeningen af  

 Uddannelsesansvarlige Skoler for Den Fri Ungdomsuddannelse, til  

 undervisningsministeren 16 Svar på spm. 3 om, hvilke konkrete uddannelser der fremover ikke vil  

 kunne indregnes som skolebaseret undervisning, fra  

 undervisningsministeren Svar på spm. 4 om, hvilke konkrete undervisningsforløb i  

 udlandet der fremover vil kunne indregnes som skolebaseret undervisning, fra  

 undervisningsministeren Svar på spm. 5, om der føres tilsyn med kvaliteten af  

 undervisningsforløb i udlandet, fra undervisningsministeren 17 Svar på spm. 6 om, hvordan de unge fordeler sig på  

 uddannelsesansvarlige skoletyper, fra undervisningsministeren Svar på spm. 7 om, hvilken type uddannelsesansvarlig skole  

 forskellige unge vælger alt efter alder, ressourcer m.v., fra  

 undervisningsministeren Svar på spm. 8 om, hvad det skønnes at ville koste for en  

 person at gennemføre FUU, fra undervisningsministeren Svar på spm. 9 om betydningen af, at praktikdelen udgør 2/3  

 og ikke 1/2 af tiden på FUU, fra undervisningsministeren Svar på spm. 10 om begrundelsen for, at privat undervisning ikke  

 længere kan være skolebaseret undervisning, fra  

 undervisningsministeren Svar på spm. 11 om konsekvenserne af, at privat undervisning ikke  

 længere indgår som skolebaseret undervisning, fra  

 undervisningsministeren Svar på spm. 12 om betydningen af, at privat undervisning stadig  

 indgår som skolebaseret undervisning, fra undervisningsministeren Svar på spm. 13 om, hvilke typer af privat undervisning der i dag er  

 skolebaseret undervisning, fra undervisningsministeren Svar på spm. 14 om, hvor meget den private undervisning udgør  

 af den skolebaserede undervisning, fra undervisningsministeren Svar på spm. 15 om, hvilke uddannelser unge under 18 år  

 især vælger, fra undervisningsministeren Svar på spm. 16 om udgifter til FUU i forbindelse med brug af  

 forskellige uddannelsestilbud for unge under 18 år, fra  

 undervisningsministeren Svar på spm. 17 om, hvor meget af tiden i FUU-uddannelsen der i  

 gennemsnit anvendes på uddannelser i udlandet, fra  

 undervisningsministeren Svar på spm. 18 om godkendelsesproceduren, for så vidt  

 angår ophold i udlandet, fra undervisningsministeren Svar på spm. 19 om, hvad det vil betyde, at det kun er skolebaseret  

 undervisning, der kan godkendes, for så vidt angår ophold i  

 udlandet, fra undervisningsministeren Svar på spm. 20 om, hvor mange der er påbegyndt FUU efter det  

 25. år, fra undervisningsministeren Svar på spm. 21 om, hvilke typer af personer over 25 år der  

 bruger FUU, fra undervisningsministeren Svar på spm. 22 om, hvilke alternative muligheder der er for  

 mennesker over 25 år, hvis FUU ikke længere er en mulighed, fra  

 undervisningsministeren Svar på spm. 23 om en dispensationsbestemmelse for unge over 25  

 år, fra undervisningsministeren Svar på spm. 24 om, hvor mange FUU'ere vejlederne i gennemsnit har  

 ansvaret for, fra undervisningsministeren Svar på spm. 25 om en opgørelse over, hvor mange vejledere,  

 der har 1-9 FUU'ere og 10-19 FUU'ere, fra undervisningsministeren Svar på spm. 26 om et loft over antallet af FUU'ere pr. vejleder,  

 fra undervisningsministeren Svar på spm. 27 om en opgørelse over, hvor mange  

 uddannelsessteder, der har 1-9 FUU'ere og 10-19 FUU'ere, fra  

 undervisningsministeren Svar på spm. 28 om, hvornår og på hvilken måde  

 indgreb efter lovforslagets § 1, nr. 5, og § 1, nr. 12, evt. vil kunne finde  

 sted, fra undervisningsministeren Svar på spm. 29, om der er eksempler på, at lovforslagets § 1,  

 nr. 12, kunne have fundet anvendelse, hvis den havde være  

 gældende, fra undervisningsministeren Svar på spm. 30 om, i hvilket omfang bestemmelsen i gældende  

 lovs § 5, stk. 4, om tilbagekaldelse af godkendelse har været anvendt,  

 fra undervisningsministeren Svar på spm. 31, om praksis for anvendelse af ministerens mulighed  

 for at tilbagekalde godkendelsen af en skole som uddannelsesansvarlig vil  

 forblive uændret efter vedtagelse af lovforslaget, fra  

 undervisningsministeren 18 Svar på spm. 32, om 25-års-grænsen for  

 påbegyndelse af en uddannelse er en generel grænse, fra  

 undervisningsministeren Svar på spm. 33 om dispensation for 25-års-grænsen, fra  

 undervisningsministeren Svar på spm. 34 om, hvor mange færre unge ministeren forventer  

 der skal gå på FUU, fra undervisningsministeren Svar på spm. 35 om, hvor unge, der ikke er på FUU, skal  

 være, fra undervisningsministeren Svar på spm. 36, om kreative og »bogligt stærke« unge kan være »svage « i forhold  

 til det traditionelle uddannelsessystem, fra undervisningsministeren Svar på spm. 37, om kreative og »bogligt stærke« unge ikke ønsker at bruge FUU, fra  

 undervisningsministeren Svar på spm. 38 om, hvilken betydning lovforslagets ændringer  

 i tilskud og SU har for den enkelte elevs egenbetaling, fra  

 undervisningsministeren Svar på spm. 39, om en stigende egenbetaling vil gøre det  

 lettere eller sværere for de »svage« unge at  

 komme i gang med en uddannelse, fra undervisningsministeren Svar på spm. 40, om lovforslaget indebærer færre  

 uddannelsessteder og dermed færre individuelt tilrettelagte  

 forløb, fra undervisningsministeren 19 1. udkast til betænkning 20 Svar på spm. 41 om kommentar til henvendelse af 26/4-01 fra  

 Landsforeningen af Uddannelsesansvarlige Skoler for Den Fri  

 Ungdomsuddannelse, fra undervisningsministeren 21 Svar på spm. 42 om kommentar til henvendelse af 27/4-01 fra  

 Landsforeningen af Uddannelsesansvarlige Skoler for Den Fri  

 Ungdomsuddannelse, fra undervisningsministeren 22 Henvendelse af 30/4-01 fra INTERSPROG 23 Spm. 43 om kommentar til henvendelse af 30/4-01 fra INTERSPROG, til  

 undervisningsministeren 24 Svar på spm. 43 om kommentar til henvendelse af 30/4-01 fra  

 INTERSPROG, fra undervisningsministeren 25 Ændringsforslag fra undervisningsministeren 26 2. udkast til betænkning 27 3. udkast til betænkning 28 Samrådsspm.
A om konsekvenserne for lovforslaget af det i 3. udkast  

 til betænkning anførte udkast til politisk aftale vedr.
FUU, til  

 undervisningsministeren 29 Betænkningsbidrag 30 4. udkast til betænkning Bilag 2 Bilag til oplysninger fra undervisningsministeren, jf. pkt.  

 3 i betænkningen.
Mulige uddannelsesdele i en fri ungdomsuddannelse Både efter den gældende lov og efter  

 ændringen af den gældende lov vil det være muligt at  

 sammensætte en fri ungdomsuddannelse af mange meget forskellige dele.  

 En fastsat andel af en uddannelsesplan skal dog bestå af skolebaseret  

 undervisning; efter de gældende regler er det halvdelen af  

 uddannelsesugerne.
I det følgende opstilles de mulige  

 undervisningsdele i rækkefølge efter graden af offentlig  

 indflydelse på indholdet, og det angives også, hvordan disse dele  

 finansieres.
Af praktiske grunde indeholder oversigten alene danske  

 undervisningstilbud.
 Oversigt over uddannelsesdele, som anerkendes som  

 skolebaseret undervisning i en FUU:
Skoleområde Indholdsbestemmelser Offentlig finansiering Egenbetaling 1. Skoleformer med offentlige prøver Hf enkeltfag UVM fastsætter bkg., herunder om prøver amtskommunerne gebyr for grundfag deltagerbetaling for øvrige fag Erhvervsuddannelser (EUD) UVM fastsætter bkg., herunder om prøver staten nej Landbrugsuddannelser UVM fastsætter bkg., herunder om prøver staten kun i tilfælde af betaling for kostskoleophold Social- og sundhedsuddannelser (SOSU) UVM fastsætter bkg., herunder om prøver amtskommunerne nej Almen voksenuddannelse UVM fastsætter bkg., herunder om prøver amtskommunerne gebyr for grundfag deltagerbetaling for øvrige fag Forberedende voksenundervisning (FVU) UVM fastsætter bkg., herunder om prøver amtskommunerne nej 2. Skoleformer der kan tilbyde offentlige prøver Kommunal ungdomsskole, prøveforberedende undervisning.
UVM fastsætter bkg., herunder om prøver kommunerne nej Kommunal ungdomsskole, heltidsundervisning UVM fastsætter bkg., herunder om prøver kommunerne nej Efterskoler UVM fastsætter bkg., tilbyder folkeskolens prøver staten ja, stat og kommune yder elevstøtte til nedbringelse af  

 egenbetalingen Husholdnings- og håndarbejdsskoler UVM fastsætter bkg., kan tilbyde folkeskolens prøver staten ja, kommunerne yder elevstøtte til nedbringelse af egenbetaling for  

 elever u/ 18 år 3. Skoleformer uden offentlige prøver Daghøjskoler UVM fastsætter bkg.
staten + kommunalt grundtilskud ja, i begrænset omfang Produktionsskoler UVM fastsætter bkg.
staten + kommunalt grundtilskud nej Skoleområde Indholdsbestemmelser Offentlig finansiering Egenbetaling Folkehøjskoler UVM fastsætter bkg.
(få indholdsregler) staten ja, kommuner kan yde elevstøtte, hvilket sker i få  

 kommuner Kommunal ungdomsskole almen fritidsundervisn., der ikke er reguleret kommunerne nej Folkeoplysende voksenundervisning almen fritidsundervisn., der ikke er reguleret kommunerne ja Specialundervisning for voksne UVM fastsætter bkg.
 undervisning, der har til formål at kompensere for et handicap el.  

 lign.
amtskommunerne nej 4. Private uddannelsestilbud Private uddannelsestilbud SU-godkendte nej ja, kan helt eller delvis dækkes af tilskud efter FUU-lovens § 11,  

 stk. 1.
 Private uddannelsestilbud   Vil efter lovændringen ikke kunne  

 være skolebaseret uv.
uden offentlig regulering nej ja, kan helt eller delvis dækkes af tilskud efter FUU-lovens § 11,  

 stk. 1.
 Bemærkninger:
Nogle af de anførte uddannelsesformer tilbyder  

 deltagelse på andre kurser end deres ordinære uddannelser som  

 indtægtsdækket virksomhed.
Det kan også gælde andre  

 uddannelsesinstitutioner.
I så fald er der ikke nødvendigvis  

 tale om de indholdsmæssige krav, der er reguleret ved love og regler,  

 og så falder det heller ikke ind under den ordinære  

 finansieringsform.
Det kan derved udløse tilskud efter FUU-lovens §  

 11, stk. 1.
Med hensyn til dele af EUD, landbrugsuddannelser og SOSU  

 er det ikke så almindeligt, at de indgår i FUU-planer, og  

 optagelse sker kun på visse dele, f.eks. på  

 introduktionsforløb.
Endvidere vil der være grund til, at  

 skolerne afviser FUU-elever med henvisning til, at det ikke skal være  

 muligt at opnå noget, der ligner en faglig uddannelse via FUU, uden det  

 er det.
