Pressenævnets kendelse i sag nr. 12-70-00390 Resumé Klagerne - forældrene - er utilfredse med artikler om Garagedrengen og mener at have sendt en mail med overskriften Dementi NU eller Pressenævnet ind i sagen til Der Nordschleswiger.
Det er dog ikke dokumenteret, og Pressenævnet afviser sagen.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
 En anmodning om genmæle skal fremsættes til mediet senest fire uger efter 
offentliggørelsen
 af de faktiske oplysninger, der ønskes imødegået, jf. medieansvarslovens § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.
Da klagen vedrører artikler bragt på nordschleswiger.dk i september 2012, og der ikke foreligger dokumentation for en henvendelse til Der Nordschleswiger før klagen til Pressenævnet i december 2012, er klagen over artiklen på nordschleswiger.dk indgivet efter klagefristens udløb.
Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.
[Klager 1] og [Klager 2] har klaget til Pressenævnet over en række mediers omtale af Garagedrengen i september og oktober 2012, herunder artiklen En nabo til den isolerede familie i Helsingør fortæller, at familien tidligere har terroriseret andre naboer. på nordschleswiger.dk den 22. september 2012, idet klagerne mener, at god presseskik er tilsidesat.
Klagen omfatter endvidere klagernes anmodning om genmæle.
 Klagen over artiklen er modtaget i Pressenævnet den 5. december 2012 (ved e-mail af 4. december 2012 kl. 23.56).
Sagsfremstilling Der er over for Pressenævnet fremlagt dokumentation for, at klagerne ved e-mail af 17. oktober 2012 sendte en e-mail med emnet PRESSEMEDDELELSE: Dementi NU eller Pressenævnet ind i sagen til en række medier.
Af denne dokumentation ses e-mailen ikke at være sendt til Der Nordschleswiger.
Pressenævnet anmodede derfor ved e-mail af 19. december 2012 [Klager 1] og [Klager 2] om at dokumentere, at pressemeddelelsen også er sendt til Der Nordschleswiger.
Denne anmodning henstår ubesvaret.
Parternes synspunkter [Klager 1] og [Klager 2] har til støtte for klagen bl.a. anført, at de ved e-mailen af 17. oktober 2012 klagede til de medier, som havde omtalt Garagedrengen, og ved e-mail af 26. oktober 2012 rykkede for svar fra de medier, der ikke havde reageret på klagen.
 Der Nordschleswigerhar anført, at mediet ikke har modtaget klagernes pressemeddelelse, hvorfor klagen må afvises.
 Mediet har herudover oplyst, at sagen er blevet omtalt i artiklen Problem-Eltern versteckten ihren Vierjährigen, von dem keiner wusste bragt på nordschleswiger.dk den 21. september 2012 og i artiklen Verwahrlosung: Eltern angeklagt bragt i Der Nordschleswiger den 24. september 2012.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
 En anmodning om genmæle skal fremsættes til mediet senest fire uger efter offentliggørelsen af de faktiske oplysninger, der ønskes imødegået, jf. medieansvarslovens § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.
Da klagen vedrører artikler bragt på nordschleswiger.dk i september 2012, og der ikke foreligger dokumentation for en henvendelse til Der Nordschleswiger før klagen til Pressenævnet i december 2012, er klagen over artiklen på nordschleswiger.dk indgivet efter klagefristens udløb.
Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.
 Klagen afvises uden realitetsbehandling.
