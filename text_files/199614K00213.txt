Nr BTL 213 Betænkning over Forslag til lov om ændring af lov om forældremyndighed og  

 samvær (Afskaffelse af revselsesretten)   

 Nr L 213 1996-97, 1. samling Afgivet af Retsudvalget Afgivet: 19970513 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (Venstres, Det Konservative  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) lovforslaget til forkastelse ved 3. behandling.
 Et mindretal inden for flertallet (Det Konservative Folkepartis medlemmer  

 af udvalget) går ikke ind for at anvende fysisk afstraffelse i  

 børneopdragelsen.
Mindretallet finder imidlertid, at hensynet til barnets tarv er dækket af  

 gældende lovgivning, idet mindretallet henviser til både myndighedslovens,  

 bistandslovens og straffelovens bestemmelser herom.
Det fremgår utvetydigt  

 heraf, at det allerede er forbudt at udøve vold over for børn.
 Mindretallet mener, at oplysning på området er bedre end ny lovgivning,  

 der blot vil kriminalisere mange forældre.
 Derved vil lovforslaget skabe flere problemer, end det løser i familierne.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
