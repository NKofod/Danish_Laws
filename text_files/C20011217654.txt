Meddelelse om køretøjers  

 indretning og udstyr mv. nr. 1789  

 Ændring af Detailforskrifter for Køretøjer 2001-08-29 Det meddeles hermed, at Færdselsstyrelsen den 8.  

 august 2001 har udstedt en bekendtgørelse om ændring af  

 Detailforskrifter for Køretøjer 2001. Bekendtgørelsen er  

 vedlagt som bilag.
 Bekendtgørelsen gennemfører direktiv  

 2000/40/EF om afskærmning fortil mod underkøring (forkofanger).  

 Direktiv 2000/40/EF kan findes på Færdselsstyrelsens hjemmeside  

 under regler, hvor der findes link til Europa-Kommissionens hjemmeside.
 Til orientering kan det oplyses, at ændringen  

 medfører krav om afskærmning fortil mod underkøring for  

 lastbiler, der registreres første gang den 10. august 2003 eller  

 senere.
 Bekendtgørelsen indføres ikke i Lovtidende,  

 men vil ligge til gennemsyn hos Statens Bilinspektion.
Færdselsstyrelsen, den 9. august  

 2001 Ib Rasmussen Bilag BEKENDTGØRELSE OM ÆNDRING AF  

 DETAILFORSKRIFTER FOR KØRETØJER 20011) I Færdselsstyrelsens bekendtgørelse af  

 7. marts 2001 om detailforskrifter for køretøjers indretning og  

 udstyr indsættes følgende nye punkter: 9.10.001, 9.10.024 og  

 9.10.025.
 ÆNDRINGER:
 Bekendtgørelsen indfører bestemmelser om  

 afskærmning fortil mod underkøring på lastbiler, som  

 anført i direktiv 2000/40/EF.
 IKRAFTTRÆDEN:
 Bekendtgørelsen træder i kraft den 10. august  

 2003.
---------------------------------------- 1) Bekendtgørelsen indeholder bestemmelser, der  

 gennemfører Rådets direktiv 2000/40/EF, EF-tidende 2000 L 203 s.  

 9 9.10 AFSKÆRMNING FORTIL MOD UNDERKØRING  

 (FORKOFANGER) 9.10.001 GENERELLE BESTEMMELSER (1) Afskærmning fortil mod underkøring a) skal give beskyttelse mod underkøring ved frontale  

 kollisioner med mindre køretøjer, b) skal være anbragt højst 445 mm over vejbanen  

 (målt fra underkant ved tjenestevægt med eventuelt  

 bogieløft sænket), dog kun 400 mm for lastbil N2 med  

 tilladt totalvægt på højst 7500 kg, c) må ikke være bredere end forskærmene og  

 må ikke være mere end 100 mm smallere i hver side målt fra  

 ydersiden af forreste dæk eller være mere end 200 mm smallere i  

 hver side målt fra yderste kant på trinbrædt på  

 førerhuset, d) skal have en  højde på mindst 100 mm for  

 lastbil N2 og mindst 120 mm for lastbil N3, e) skal være udformet sådan, at endestykkerne  

 ikke vender fremad samt fremstår med en rundingsradius på mindst  

 2,5 mm, f) skal være udformet sådan, at dens overflade  

 fremstår blødt afrundet eller vandret bølget og  

 således, at bolte og nitter, der skal være afrundet, ikke rager  

 mere end 10 mm ud fra overfladen.
(2) Afskærmning fortil mod underkøring skal  

 opfylde de konstruktive bestemmelser i Rådets direktiv nr. 2000/40/EF  

 og i ECE-regulativ nr. 93, hvad angår konstruktion og montering.
(3) Afskærmning fortil mod underkøring kan  

 være udført således, at dens stilling foran på  

 køretøjet kan ændres, forudsat at den kan fastlåses  

 i funktionsstillingen.
9.10.24 LASTBIL N2* (1) Lastbil N2 skal være forsynet med  

 afskærmning fortil mod underkøring.
9.10.25 LASTBIL N3* (1) For lastbil N3 gælder reglerne for  

 lastbil N2.
 * Pkt. 9.10.24 og 9.10.25 træder i kraft den 10. august  

 2003.
