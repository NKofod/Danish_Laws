Fremsat den 4. oktober 2000 af  

 finansministeren (Mogens Lykketoft) Forslag til Lov om ændring af lov om en  

 tjenestemandsret for Grønlands hjemmestyres og kommunernes  

 tjenestemænd i Grønland § 1 I lov nr. 192 af 26. marts 1991 om en tjenestemandsret for  

 Grønlands hjemmestyres og kommunernes tjenestemænd i  

 Grønland foretages følgende ændringer:
 1. § 1 affattes således:
»§ 1. Grønlands landsstyre nedsætter en  

 tjenestemandsret for Grønlands hjemmestyres og kommunernes  

 tjenestemænd i Grønland, der består af en formand og en  

 stedfortræder for denne samt otte andre dommere og  

 stedfortrædere for disse.
Til retten knyttes en sekretær.
Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
Udpegningen gælder indtil  

 udløbet af den måned, hvori den pågældende fylder 65  

 år eller i øvrigt ikke længere opfylder betingelserne for  

 at kunne udpeges.
Stk. 3. Landsstyret beskikker fire dommere og  

 stedfortrædere for disse efter fælles indstilling fra landsstyret  

 og De grønlandske kommuners Landsforening og fire dommere og  

 stedfortrædere for disse efter fælles indstilling fra de  

 forhandlingsberettigede centralorganisationer for Grønlands  

 hjemmestyres og kommunernes tjenestemænd i Grønland.
De  

 pågældende beskikkes for en periode af 5 år.
 Stk. 4. Er indstilling i henhold til stk. 3 af det  

 nødvendige antal dommere og stedfortrædere ikke foretaget senest  

 en måned, før beskikkelse skal finde sted, beskikker landsstyret  

 på egen hånd den eller de manglende.
 Stk. 5. Genbeskikkelse kan finde sted.
Stk. 6. Afgår en af landsstyret beskikket dommer eller  

 stedfortræder i løbet af 5-års-perioden, beskikkes en  

 anden for den resterende del af perioden efter fælles indstilling fra  

 landsstyret og De grønlandske kommuners Landsforening, henholdsvis de  

 i stk. 3 nævnte centralorganisationer.
Foretages indstilling ikke  

 senest en måned efter den tidligere dommers eller stedfortræders  

 fratræden, foretages beskikkelsen af landsstyret på egen  

 hånd.«.
 2. Efter § 1 indsættes:
»§ 1 a.
I den enkelte sags behandling deltager  

 tjenestemandsrettens formand eller dennes stedfortræder som retsformand  

 samt fire af de af landsstyret beskikkede dommere eller disses  

 stedfortrædere.
To af disse fire skal være beskikket efter  

 fælles indstilling fra landsstyret og De grønlandske kommuners  

 Landsforening og to efter fælles indstilling fra  

 centralorganisationerne eller beskikket i henhold til § 1, stk. 4,  

 eller stk. 6, 2. pkt.
§ 1 b.
For tjenestemandsrettens formand, dommere og  

 stedfortrædere gælder de i lov om rettens pleje i Grønland  

 fastsatte inhabilitetsregler for dommere.
 Stk. 2. De dommere, som skal deltage i  

 pådømmelsen af den enkelte sag, skal af egen drift påse,  

 om der foreligger grunde, der kan medføre inhabilitet.
Stk. 3. Indsigelser mod en dommers habilitet bør  

 så vidt muligt fremsættes straks efter modtagelsen af meddelelsen  

 om, hvem der skal deltage i domsforhandlingen, og bør under alle  

 omstændigheder fremsættes, inden domsforhandlingen  

 påbegyndes.
Afgørelse om habilitet træffes af  

 retsformanden ved beslutning.
Under domsforhandlingen træffes  

 afgørelsen dog af den samlede ret.
Den, om hvis habilitet der er rejst  

 spørgsmål, er ikke udelukket fra at deltage i  

 afgørelsen.«.
 3. § 2, stk. 1, nr. 1, affattes  

 således:
 »1) overtrædelse eller fortolkning af aftaler indgået i  

 henhold til landstingslov om Grønlands hjemmestyres og kommunernes  

 tjenestemænd i Grønland eller bestemmelser, som efter  

 landstingslovens §§ 50 og 51 træder i stedet for aftaler,  

 og«.
 4. I § 2, stk. 1, nr. 2, § 3, 1. pkt., § 4,  

 stk. 3, 1. pkt., og § 5, stk. 1 og 2, 1. pkt.,  

 ændres »§ 1, stk. 4« til: »§ 1, stk. 3«.
 5. § 2, stk. 3, affattes således:
»Sager, der hører under tjenestemandsretten, kan  

 ikke indbringes for de almindelige domstole.
En tjenestemand kan dog  

 anlægge sag ved de almindelige domstole, hvis denne godtgør, at  

 vedkommende centralorganisation ikke agter at indbringe en sag som  

 nævnt i stk. 1, nr. 1, for tjenestemandsretten.«.
 6. I § 5 indsættes som stk. 3:
 »Stk. 3. Der gælder ingen indskrænkning i  

 parternes adgang til at lade møde for sig i tjenestemandsretten ved  

 rettergangsfuldmægtig.«.
 7. Efter § 5 indsættes:
»§ 5 a.
Tjenestemandsretten har sit sæde i Nuuk, men kan  

 sættes andetsteds, hvis det skønnes hensigtsmæssigt.
§ 5 b.
Sag anlægges ved indlevering af klageskrift til  

 tjenestemandsretten.
Stk. 2. Klageskriftet skal indeholde 1)	parternes navn og adresse, 2)	klagerens påstand, 3)	en kort fremstilling af de kendsgerninger, hvorpå  

 påstanden støttes, og 4)	angivelse af de dokumenter og andre beviser, som klageren agter at  

 påberåbe sig.«.
 8. §§ 6-12 affattes således:
»§ 6. Sekretæren sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader  

 sekretæren klageskriftet forkynde for indklagede efter reglerne om  

 forkyndelse i lov om rettens pleje i Grønland.
Stk. 2. Svarskriftet skal indeholde 1)	indklagedes påstand, 2)	en kort fremstilling af de kendsgerninger, hvorpå  

 påstanden støttes, og 3)	angivelse af de dokumenter og andre beviser, indklagede vil  

 påberåbe sig.
 § 7. Forberedelsen af sagen til eventuel domsforhandling  

 finder sted i et eller flere forberedende retsmøder.
 Stk. 2. Under forberedende retsmøder beklædes  

 retten af formanden eller dennes stedfortræder.
Stk. 3. Med parternes samtykke kan retten afgøre sagen  

 på et forberedende retsmøde.
Afgørelsen kan med parternes  

 indforståelse træffes ved beslutning.
Stk. 4. De forberedende retsmøder afholdes for lukkede  

 døre.
Med parternes tiltræden kan retsformanden dog tillade  

 andre end partsrepræsentanterne at overvære  

 retsmøderne.
 § 8. For domsforhandlingen gælder med de fornødne  

 tilpasninger reglerne om domsforhandling af civile retssager i 1. instans i  

 lov om rettens pleje i Grønland.
 Stk. 2. Domsforhandlingen foregår for åbne  

 døre, medmindre retsformanden undtagelsesvis af hensyn til ro og orden  

 i retslokalet beslutter, at dørene skal lukkes.
§ 9. Dommen vedtages ved afstemning efter forudgående  

 rådslagning.
Rådslagningen og afstemningen sker mundtligt, og  

 retsformanden stemmer altid sidst.
I afstemningen deltager kun de  

 dommere, som har overværet den mundtlige forhandling i dens helhed.
De  

 afgivne stemmer indføres i uddrag i stemmeafgivningsbogen.
 Stk. 2. Afgørelsen træffes efter  

 stemmeflertallet.
 Stk. 3. Udkast til dommen udarbejdes af retsformanden,  

 hvorefter den endelige ordlyd vedtages af de deltagende dommere.
 § 10. Dommen, der afsiges i et offentligt retsmøde ved  

 oplæsning af domsslutningen, skal ledsages af grunde, men ikke  

 indeholde oplysning om de forskellige meninger under afstemningen.
 § 11. Bestemmelserne i lov om rettens pleje i Grønland  

 om virkningen af en parts udeblivelse og om adgangen til genoptagelse af  

 civile retssager, der er afgjort ved en udeblivelsesdom, finder tilsvarende  

 anvendelse i sager, der behandles af tjenestemandsretten.
Stk. 2. Tjenestemandsrettens formand eller dennes  

 stedfortræder kan undtagelsesvis tillade, at sager, der efter § 7,  

 stk. 3, er afgjort af retsformanden, genoptages, når 1)	det må anses for overvejende sandsynligt, at sagen uden  

 ansøgerens fejl har været urigtigt oplyst, og at sagen efter en  

 genoptagelse vil få et væsentligt forskelligt resultat, 2)	det må anses for givet, at ansøgeren kun ad denne vej  

 vil kunne undgå eller oprette et for denne indgribende tab, og 3)	omstændighederne i øvrigt i høj grad taler for  

 genoptagelse.
 § 12. Tjenestemandsrettens domme kan fuldbyrdes efter reglerne  

 i lov om rettens pleje i Grønland om tvangsfuldbyrdelse af domme.
 Stk. 2. Forlig indgået for tjenestemandsretten og  

 beslutninger efter § 7, stk. 3, kan fuldbyrdes efter reglerne i lov  

 om rettens pleje i Grønland om fuldbyrdelse af forlig, der er  

 indgået for en ret.
 Stk. 3. Reglerne i lov om rettens pleje i Grønland  

 vedrørende indsigelser mod rigtigheden af domme m.v., der  

 fremsættes under tvangsfuldbyrdelsen, finder tilsvarende anvendelse for  

 indsigelser, der fremsættes under fuldbyrdelsen af tjenestemandsrettens  

 domme, kendelser og beslutninger.«.
§ 2 Stk. 1. Loven træder i kraft den 1. januar 2001.
 Stk. 2. § 1, nr. 3, har virkning for sager, der  

 opstår efter lovens ikrafttræden.
 Stk. 3. Indtil der med virkning fra den 1. juni 2002 er  

 foretaget udpegning og beskikkelse af dommere og stedfortrædere til  

 tjenestemandsretten, forbliver de nu siddende medlemmer og  

 stedfortrædere i virksomhed.
 Stk. 4. Afgår den af landsdommeren udpegede  

 stedfortræder inden 1. juni 2002, udpeges en anden efter reglerne i  

 § 1, stk. 2, i lov om en tjenestemandsret for Grønlands  

 hjemmestyres og kommunernes tjenestemænd i Grønland, som  

 affattet ved denne lovs § 1, nr. 1.
 Stk. 5. Afgår en beskikket eller udpeget dommer eller  

 stedfortræder i øvrigt inden 1. juni 2002, beskikkes en anden  

 for den resterende del af perioden efter reglerne i § 1, stk. 6, i  

 lov om en tjenestemandsret for Grønlands hjemmestyres og kommunernes  

 tjenestemænd i Grønland, som affattet ved denne lovs § 1,  

 nr. 1.
 Stk. 6. De ved lovens ikrafttræden verserende sager for  

 tjenestemandsretten skal færdigbehandles efter reglerne i §§ 5-12  

 i lov om en tjenestemandsret for Grønlands hjemmestyres og kommunernes  

 tjenestemænd i Grønland, som affattet ved denne lovs § 1,  

 nr. 6-8.
Bemærkninger til lovforslaget Almindelige bemærkninger 1. Oversigt over lovforslaget Grønlands hjemmestyre har anmodet om, at der  

 søges gennemført en række ændringer i lov nr. 192  

 af 26. marts 1991 om en tjenestemandsret for Grønlands hjemmestyres og  

 kommunernes tjenestemænd i Grønland.
I overensstemmelse hermed stilles der forslag om, at Tjenestemandsretten for Grønlands Hjemmestyres og  

 Kommunernes Tjenestemænd i Grønland får kompetence til at  

 behandle sager om overtrædelse eller fortolkning af hovedaftaler, som  

 landsstyret har indgået med centralorganisationerne i henhold til  

 § 53 i landstingslov om Grønlands hjemmestyres og kommunernes  

 tjenestemænd i Grønland, at reglerne om tjenestemændenes adgang til at indbringe sager,  

 der hører under tjenestemandsretten, for de almindelige domstole  

 lempes, at tjenestemandsrettens dommere og stedfortrædere fremtidig  

 beskikkes af landsstyret efter indstilling fra landsstyret og De  

 grønlandske kommuners Landsforening, henholdsvis  

 tjenestemændenes centralorganisationer, og at der indføres udtrykkelige bestemmelser om dommernes og  

 stedfortrædernes habilitet og mere detaljerede regler om  

 procesmåden ved tjenestemandsretten.
 Finansministeriet har samtidig fremsat forslag til lov om  

 ændring af lov om statens tjenestemænd i Grønland med  

 henblik på at ændre de heri indeholdte regler om  

 Tjenestemandsretten for Statens Tjenestemænd i Grønland på  

 tilsvarende måde.
2. Tjenestemandsrettens kompetence Efter § 2, stk. 1, nr. 1, i den gældende  

 lov behandler tjenestemandsretten sager om overtrædelse eller  

 fortolkning af indgåede aftaler om løn- og andre  

 ansættelsesvilkår for Grønlands hjemmestyres og  

 kommunernes tjenestemænd i Grønland eller bestemmelser, som  

 efter §§ 50 og 51 i landstingslov om Grønlands hjemmestyres og  

 kommunernes tjenestemænd i Grønland træder i stedet for  

 aftaler.
Ved dom af 12. januar 1996 afviste tjenestemandsretten en  

 sag anlagt af Nunatsinni Atorfillit Kattufissuat mod landsstyret om  

 overtrædelse af hovedaftalen, idet retten efter formuleringen af  

 § 2, stk. 1, nr. 1, ikke fandt at have saglig kompetence til at  

 behandle sagen.
Sagen blev herefter behandlet ved de almindelige  

 domstole.
 Grønlands hjemmestyre finder, at der som  

 følge af forhandlings- og aftalesystemet på  

 tjenestemandsområdet er en sådan sammenhæng mellem  

 hovedaftaler og aftaler om løn- og andre  

 ansættelsesvilkår, at sager om overtrædelse eller  

 fortolkning af hovedaftaler på samme måde som sager om  

 overtrædelse eller fortolkning af aftaler om løn- og andre  

 ansættelsesvilkår bør behandles af  

 tjenestemandsretten.
 Hjemmestyret har i den forbindelse peget på, at den  

 statslige tjenestemandsret behandler sager om overtrædelse eller  

 fortolkning af den hovedaftale, finansministeren har indgået med  

 centralorganisationerne i henhold til § 49 i lov om  

 tjenestemænd.
 På den baggrund foreslås det at ændre  

 § 2, stk. 1, nr. 1, således at Tjenestemandsretten for  

 Grønlands Hjemmestyres og Kommunernes Tjenestemænd i  

 Grønland får kompetence til at behandle sager om  

 overtrædelse eller fortolkning af hovedaftaler, der er indgået i  

 henhold til landstingslovens § 53.
 Der henvises til forslaget i § 1, nr. 3.
 Den foreslåede bestemmelse svarer med de  

 fornødne tilpasninger til § 53, stk. 1, nr. 1, i lov om  

 tjenestemænd og § 49, stk. 1, nr. 1, i lov om statens  

 tjenestemænd i Grønland, der fastlægger kompetencen for de  

 to statslige tjenestemandsretter: Tjenestemandsretten og Tjenestemandsretten  

 for Statens Tjenestemænd i Grønland.
3. Indbringelse af sager for de almindelige domstole I henhold til § 2, stk. 3, i den gældende  

 lov kan sager, der hører under Tjenestemandsretten for  

 Grønlands Hjemmestyres og Kommunernes Tjenestemænd i  

 Grønland, ikke indbringes for de almindelige domstole.
En tjenestemand  

 kan dog anlægge sag ved de almindelige domstole, når vedkommende  

 centralorganisation har afslået at indbringe en sag om  

 overtrædelse eller fortolkning af indgåede aftaler m.v. for  

 tjenestemandsretten.
 Tjenestemanden skal efter bestemmelsen anlægge en  

 sådan sag inden 6 måneder efter, at tjenestemanden har modtaget  

 meddelelse om den endelige administrative afgørelse, eller sagen er  

 afvist af centralorganisationen eller tjenestemandsretten.
 I overensstemmelse med de tilsvarende regler i lov om  

 Arbejdsretten og i lov om tjenestemænd foreslås det at  

 ændre denne bestemmelse, således at det er tilstrækkeligt,  

 at tjenestemanden godtgør, at centralorganisationen ikke agter at  

 indbringe sagen for tjenestemandsretten.
 Der er ikke i arbejdsretsloven fastsat nogen frist for  

 lønmodtageres sagsanlæg ved de almindelige domstole om  

 påståede løntilgodehavender, hvor den  

 pågældende godtgør, at vedkommende faglige organisation  

 ikke agter at iværksætte fagretlig behandling af kravet, og ved  

 lov nr. 346 af 2. juni 1999 om ændring af tjenestemandspensionsloven,  

 tjenestemandsloven og en række andre love (Opfølgning på  

 nedsættelsen af folkepensionsalderen, ændring af reglerne om  

 tjenestemandsretterne, afskedigelse af åremålsansatte,  

 ansættelse af personer uden dansk indfødsret m.v.) blev den  

 tilsvarende bestemmelse om en særlig frist for tjenestemænds  

 sagsanlæg ved de almindelige domstole ophævet.
 På den baggrund foreslås det, at bestemmelsen  

 ophæves.
 Der henvises til forslaget i § 1, nr. 5.
4. Beskikkelse af dommere og stedfortrædere I henhold til § 1 i lov om en tjenestemandsret for  

 Grønlands hjemmestyres og kommunernes tjenestemænd i  

 Grønland består tjenestemandsretten af en formand og en  

 stedfortræder for denne samt otte andre medlemmer og  

 stedfortrædere for disse.
Landsdommeren i Grønland er formand.
Landsdommeren  

 udpeger blandt Grønlands Landsrets fuldmægtige en  

 stedfortræder for formanden.
Grønlands landsstyre og De grønlandske  

 kommuners Landsforening udpeger i forening fire medlemmer og  

 stedfortrædere for disse.
De forhandlingsberettigede  

 centralorganisationer udpeger i forening fire medlemmer og  

 stedfortrædere for disse.
Medlemmerne og stedfortræderne udpeges  

 for 3 år ad gangen.
 Ved lov nr. 346 af 2. juni 1999 om ændring af  

 tjenestemandspensionsloven, tjenestemandsloven og en række andre love  

 (Opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

 åremålsansatte, ansættelse af personer uden dansk  

 indfødsret m.v.) blev reglerne om Tjenestemandsretten og Den Kommunale  

 Tjenestemandsret i Danmark ændret bl.a. med henblik på at sikre,  

 at tjenestemandsretterne med den fornødne sikkerhed lever op til  

 kravene til en uafhængig og upartisk domstol i artikel 6 i Den  

 Europæiske Menneskerettighedskonvention.
Reglerne om Tjenestemandsretten for Grønlands  

 Hjemmestyres og Kommunernes Tjenestemænd i Grønland har hidtil  

 med de nødvendige tilpasninger svaret til reglerne om  

 Tjenestemandsretten og Den Kommunale Tjenestemandsret i Danmark.
Det er  

 hensigtsmæssigt at opretholde denne overensstemmelse.
På den baggrund bør reglerne om udpegning af  

 medlemmer og stedfortrædere til Tjenestemandsretten for  

 Grønlands Hjemmestyres og Kommunernes Tjenestemænd i  

 Grønland ændres tilsvarende.
Betegnelsen »medlem« bør  

 samtidig ændres til »dommer«, da tjenestemandsretten har status som en  

 domstol.
Det foreslås, at de dommere og stedfortrædere,  

 der efter gældende regler udpeges af landsstyret og De  

 grønlandske kommuners Landsforening, henholdsvis  

 centralorganisationerne, fremtidig beskikkes af landsstyret.
Halvdelen af  

 dommerne og stedfortræderne for disse beskikkes efter fælles  

 indstilling fra landsstyret og De grønlandske kommuners Landsforening  

 og halvdelen efter fælles indstilling fra centralorganisationerne.
Det forudsættes, at der alene indstilles det  

 nødvendige antal dommere og stedfortrædere, og at landsstyret  

 følger indstillingerne.
Dette svarer til de forudsætninger, der  

 gælder for indstillinger om beskikkelse af dommere i  

 Tjenestemandsretten og Den Kommunale Tjenestemandsret i Danmark, jf.  

 bemærkningerne til § 52 i lov om tjenestemænd og § 1 i  

 lov om en kommunal tjenestemandsret.
Der henvises til Folketingstidende  

 1998-99, Tillæg A, spalte 5813ff.
 Landsdommeren i Grønland er efter forslaget fortsat  

 formand for tjenestemandsretten, og landsdommeren udpeger som hidtil blandt  

 landsrettens fuldmægtige en stedfortræder for formanden.
 Med henblik på at sikre stedfortræderens  

 uafhængighed foreslås det, at den pågældende udpeges  

 for resten af sin embedsperiode som fuldmægtig i stedet for som hidtil  

 for 3 år.
 Funktionsperioden for de øvrige dommere og  

 stedfortrædere foreslås fastsat til 5 år i stedet for som  

 hidtil 3 år, svarende til funktionsperioden for dommere og  

 stedfortrædere i Tjenestemandsretten og Den Kommunale Tjenestemandsret  

 i Danmark.
Er indstilling af det nødvendige antal dommere og  

 stedfortrædere ikke foretaget senest en måned, før  

 beskikkelse skal finde sted, foreslås det, at landsstyret på egen  

 hånd beskikker den eller de manglende.
Det forudsættes, at  

 landsstyret ved beskikkelsen tager hensyn til, at der ved  

 sammensætningen af tjenestemandsretten er tilsigtet en ligelig  

 repræsentation af arbejdsgiver- og lønmodtagerinteresser.
Afgår en dommer eller stedfortræder i  

 løbet af 5-års-perioden, beskikkes en anden for den resterende  

 del af perioden.
Beskikkelsen sker efter indstilling fra den, der indstillede  

 eller var berettiget til at indstille den afgåede dommer eller  

 stedfortræder.
Foretages indstilling ikke senest en måned efter  

 den tidligere dommers eller stedfortræders fratræden,  

 foreslås det, at beskikkelsen foretages af landsstyret på egen  

 hånd.
Også i denne forbindelse forudsættes det, at  

 landsstyret ved beskikkelsen tager hensyn til, at der ved  

 sammensætningen af tjenestemandsretten er tilsigtet en ligelig  

 repræsentation af arbejdsgiver- og lønmodtagerinteresser.
 Der henvises til forslaget i § 1, nr. 1.
 Ved lov nr. 346 af 2. juni 1999 om ændring af  

 tjenestemandspensionsloven, tjenestemandsloven og en række andre love  

 (Opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

 åremålsansatte, ansættelse af personer uden dansk  

 indfødsret m.v.) er der gennemført tilsvarende ændringer  

 for så vidt angår Tjenestemandsretten og Den Kommunale  

 Tjenestemandsret i Danmark.
 5. Procesmåden m.v.
 Lov om en tjenestemandsret for Grønlands  

 hjemmestyres og kommunernes tjenestemænd i Grønland indeholder  

 ikke bestemmelser om, hvornår et medlem eller en stedfortræder i  

 tjenestemandsretten skal vige sit sæde på grund af speciel  

 inhabilitet.
Da tjenestemandsretten har status som domstol, bør  

 der imidlertid være udtrykkelige bestemmelser herom.
Det foreslås  

 derfor, at de i lov om rettens pleje i Grønland fastsatte  

 inhabilitetsregler for dommere skal gælde for tjenestemandsrettens  

 formand, dommere og stedfortrædere.
 Der henvises til forslaget i § 1, nr. 2.
 Det foreslås endvidere, at der indføres mere  

 detaljerede regler om procesmåden ved tjenestemandsretten, og at der  

 gennemføres forskellige bestemmelsen med henblik på at  

 modernisere lovteksten.
 Der henvises til forslagene i § 1, nr. 6-8.
 De foreslåede bestemmelser svarer til de  

 ændringer, der er gennemført for så vidt angår  

 Tjenestemandsretten og Den Kommunale Tjenestemandsret i Danmark ved lov nr.  

 346 af 2. juni 1999 om ændring af tjenestemandspensionsloven,  

 tjenestemandsloven og en række andre love (Opfølgning på  

 nedsættelsen af folkepensionsalderen, ændring af reglerne om  

 tjenestemandsretterne, afskedigelse af åremålsansatte,  

 ansættelse af personer uden dansk indfødsret m.v.).
6. Økonomiske og administrative konsekvenser for det  

 offentlige Lovforslaget har ikke administrative eller  

 økonomiske konsekvenser for det offentlige af betydning.
Det  

 bemærkes i øvrigt, at udgifterne ved tjenestemandsrettens  

 virksomhed afholdes af hjemmestyret.
7. Økonomiske og administrative konsekvenser for erhvervslivet  

 og miljømæssige konsekvenser Forslaget har ingen erhvervsøkonomiske konsekvenser  

 og ingen administrative konsekvenser for erhvervslivet.
 Forslaget har ikke miljømæssige  

 konsekvenser.
8. Forholdet til EU-retten Forslaget har ikke EU-retlige aspekter.
9. Høring Forslaget har været i høring hos:  

 Grønlands hjemmestyre, rigsombudsmanden i Grønland,  

 landsdommeren i Grønland og De grønlandske kommuners  

 Landsforening.
 Landsstyret har forhandlet lovforslaget med de  

 centralorganisationer, der er forhandlingsberettiget i henhold til  

 landstingslov om Grønlands hjemmestyres og kommunernes  

 tjenestemænd i Grønland.
Lovforslagets konsekvenser i hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner - - Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Forslaget har ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Bestemmelsen vedrører sammensætningen af  

 Tjenestemandsretten for Grønlands Hjemmestyres og Kommunernes  

 Tjenestemænd i Grønland, herunder beskikkelse af dommere og  

 stedfortrædere samt funktionsperioden.
 Der henvises til pkt. 4 i de almindelige  

 bemærkninger.
Til nr. 2 Den foreslåede § 1 a vedrører  

 tjenestemandsrettens sammensætning ved den enkelte sags behandling.  

 Bestemmelsen svarer til den hidtidige § 1, stk. 6, med de  

 ændringer, der følger af forslaget om, at dommere og  

 stedfortrædere fremover beskikkes.
 Den foreslåede § 1 b indeholder regler om  

 speciel inhabilitet for tjenestemandsrettens formand, dommere og  

 stedfortrædere.
 Der henvises til pkt. 5 i de almindelige  

 bemærkninger.
Til nr. 3 Ved den foreslåede bestemmelse får  

 tjenestemandsretten kompetence til at behandle sager om overtrædelse  

 eller fortolkning af hovedaftaler, som landsstyret har indgået med  

 centralorganisationerne i henhold til § 53 i landstingslov om  

 Grønlands hjemmestyres og kommunernes tjenestemænd i  

 Grønland.
 Der henvises til pkt. 2 i de almindelige  

 bemærkninger.
Til nr. 4 Der er tale om konsekvensændringer som følge  

 af forslaget i nr. 1.
Til nr. 5 Forslaget vedrører en tjenestemands adgang til at  

 indbringe sager, der hører under tjenestemandsretten, for de  

 almindelige domstole.
 Forslaget indebærer, at det er tilstrækkeligt,  

 at tjenestemanden kan godtgøre, at centralorganisationen ikke agter at  

 indbringe sagen for tjenestemandsretten, og samtidig ophæves den  

 hidtidige 6-måneders-frist for tjenestemandens anlæggelse af sag  

 ved de almindelige domstole.
 Der henvises til pkt. 3 i de almindelige  

 bemærkninger.
Til nr. 6-8 De foreslåede bestemmelser omhandler  

 procesmåden ved tjenestemandsretten.
De svarer med de nødvendige  

 tilpasninger til procesmåden ved Arbejdsretten, som er udarbejdet med  

 retsplejeloven som forbillede, og tilsvarende regler er gennemført i  

 lov om tjenestemænd og lov om en kommunal tjenestemandsret ved lov nr.  

 346 af 2. juni 1999.
Til § 2 Det foreslås, at loven træder i kraft den 1.  

 januar 2001.
 I stk. 2 foreslås det, at § 1, nr.  

 3, om tjenestemandsrettens kompetence til at behandle sager om  

 overtrædelse eller fortolkning af hovedaftaler får virkning for  

 sager, der opstår efter lovens ikrafttræden.
 I stk. 3 foreslås det, at de nu siddende  

 medlemmer og stedfortrædere i tjenestemandsretten, som er udpeget for  

 perioden indtil udgangen af maj 2002, forbliver i virksomhed, indtil der med  

 virkning fra 1. juni 2002 er foretaget udpegning og beskikkelse efter de nye  

 regler.
 I stk. 4 og 5 stilles forslag om, hvorledes  

 udpegning og beskikkelse af dommere og stedfortrædere skal ske, hvis de  

 pågældende afgår inden 1. juni 2002.
 Bestemmelsen i stk. 6 om behandlingen af  

 verserende sager i tjenestemandsretten svarer til overgangsbestemmelsen i  

 § 8, stk. 6, i lov nr. 346 af 2. juni 1999 om ændring af  

 tjenestemandspensionsloven, tjenestemandsloven og en række andre love  

 (opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

  åremålsansatte, ansættelse af personer uden dansk  

 indfødsret m.v.).
Bilag Lovforslaget sammenholdt med gældende lov Gældende formulering Lovforslaget 1. § 1 affattes således:
§ 1. Grønlands landsstyre nedsætter en  

 tjenestemandsret for Grønlands hjemmestyres og kommunernes  

 tjenestemænd i Grønland, der består af en formand og en  

 stedfortræder for denne samt otte andre medlemmer og  

 stedfortrædere for disse.
Til retten knyttes en sekretær.
»§ 1. Grønlands landsstyre nedsætter en  

 tjenestemandsret for Grønlands hjemmestyres og kommunernes  

 tjenestemænd i Grønland, der består af en formand og en  

 stedfortræder for denne samt otte andre dommere og  

 stedfortrædere for disse.
Til retten knyttes en sekretær.
 Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
 Stk. 3. Landsstyret og De grønlandske kommuners  

 Landsforening udpeger i forening fire medlemmer og stedfortrædere for  

 disse.
 Stk. 4. De forhandlingsberettigede centralorganisationer for  

 Grønlands hjemmestyres og kommunernes tjenestemænd i  

 Grønland udpeger i forening fire medlemmer og stedfortrædere for  

 disse.
 Stk. 5. Medlemmerne og stedfortræderne udpeges for 3  

 år ad gangen.
Stk. 6. - - - Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
Udpegningen gælder indtil  

 udløbet af den måned, hvori den pågældende fylder 65  

 år eller i øvrigt ikke længere opfylder betingelserne for  

 at kunne udpeges.
Stk. 3. Landsstyret beskikker fire dommere og  

 stedfortrædere for disse efter fælles indstilling fra landsstyret  

 og De grønlandske kommuners Landsforening og fire dommere og  

 stedfortrædere for disse efter fælles indstilling fra de  

 forhandlingsberettigede centralorganisationer for Grønlands  

 hjemmestyres og kommunernes tjenestemænd i Grønland.
De  

 pågældende beskikkes for en periode af 5 år.
 Stk. 4. Er indstilling i henhold til stk. 3 af det  

 nødvendige antal dommere og stedfortrædere ikke foretaget senest  

 en måned, før beskikkelse skal finde sted, beskikker landsstyret  

 på egen hånd den eller de manglende.
 Stk. 5. Genbeskikkelse kan finde sted.
Stk. 6. Afgår en af landsstyret beskikket dommer eller  

 stedfortræder i løbet af 5-års-perioden, beskikkes en  

 anden for den resterende del af perioden efter fælles indstilling fra  

 landsstyret og De grønlandske kommuners Landsforening, henholdsvis de  

 i stk. 3 nævnte centralorganisationer.
Foretages indstilling ikke  

 senest en måned efter den tidligere dommers eller stedfortræders  

 fratræden, foretages beskikkelsen af landsstyret på egen  

 hånd.«.
 2. Efter § 1 indsættes:
§ 1. - - - Stk. 6. I den enkelte sags behandling deltager retsformanden  

 eller dennes stedfortræder, to af de af landsstyret og De  

 grønlandske kommuners Landsforening udpegede medlemmer eller disses  

 stedfortrædere samt to af de af centralorganisationerne udpegede  

 medlemmer eller disses stedfortrædere.
»§ 1 a.
I den enkelte sags behandling deltager  

 tjenestemandsrettens formand eller dennes stedfortræder som retsformand  

 samt fire af de af landsstyret beskikkede dommere eller disses  

 stedfortrædere.
To af disse fire skal være beskikket efter  

 fælles indstilling fra landsstyret og De grønlandske kommuners  

 Landsforening og to efter fælles indstilling fra  

 centralorganisationerne eller beskikket i henhold til § 1, stk. 4,  

 eller stk. 6, 2. pkt.
§ 1 b.
For tjenestemandsrettens formand, dommere og  

 stedfortrædere gælder de i lov om rettens pleje i Grønland  

 fastsatte inhabilitetsregler for dommere.
 Stk. 2. De dommere, som skal deltage i  

 pådømmelsen af den enkelte sag, skal af egen drift påse,  

 om der foreligger grunde, der kan medføre inhabilitet.
Stk. 3. Indsigelser mod en dommers habilitet bør  

 så vidt muligt fremsættes straks efter modtagelsen af meddelelsen  

 om, hvem der skal deltage i domsforhandlingen, og bør under alle  

 omstændigheder fremsættes, inden domsforhandlingen  

 påbegyndes.
Afgørelse om habilitet træffes af  

 retsformanden ved beslutning.
Under domsforhandlingen træffes  

 afgørelsen dog af den samlede ret.
Den, om hvis habilitet der er rejst  

 spørgsmål, er ikke udelukket fra at deltage i  

 afgørelsen.«.
§ 2. Tjenestemandsretten behandler sager om 3. § 2, stk. 1, nr. 1, affattes  

 således:
1)	overtrædelse eller fortolkning af indgåede aftaler om  

 løn- og andre ansættelsesvilkår for Grønlands  

 hjemmestyres og kommunernes tjenestemænd i Grønland eller  

 bestemmelser, som efter §§ 50 og 51 i landstingslov om Grønlands  

 hjemmestyres og kommunernes tjenestemænd i Grønland træder  

 i stedet for aftaler, og »1) overtrædelse eller fortolkning af aftaler indgået i  

 henhold til landstingslov om Grønlands hjemmestyres og kommunernes  

 tjenestemænd i Grønland eller bestemmelser, som efter  

 landstingslovens §§ 50 og 51 træder i stedet for aftaler,  

 og«.
 4. I § 2, stk. 1, nr. 2, § 3, 1. pkt., § 4,  

 stk. 3, 1. pkt., og § 5, stk. 1 og 2, 1. pkt.,  

 ændres »§ 1, stk. 4« til: »§ 1, stk. 3«.
 2)	kollektiv overtrædelse af § 12, stk. 1, i  

 landstingslov om Grønlands hjemmestyres og kommunernes  

 tjenestemænd i Grønland, der er begået af  

 tjenestemænd omfattet af en eller flere af de i § 1, stk. 4,  

 nævnte centralorganisationer.
Stk. 2. - - - § 3. Landsstyret, kommuner og en eller flere af de i § 1,  

 stk. 4, nævnte centralorganisationer kan af tjenestemandsretten  

 ikendes bod for overtrædelser som nævnt i § 2, stk. 1,  

 nr. 1.
§ 4. - - - Stk. 3. En eller flere af de i § 1, stk. 4,  

 nævnte centralorganisationer kan af tjenestemandsretten ikendes bod,  

 hvis centralorganisationen har understøttet en overtrædelse som  

 nævnt i § 2, stk. 1, nr. 2, eller ikke med alle rimelige  

 midler har søgt at hindre overtrædelsen eller bringe den til  

 ophør.
Boden tilfalder den, der har anlagt sagen.
Bestemmelserne i 1.  

 og 2. pkt. finder tilsvarende anvendelse på de organisationer, der er  

 tilsluttet centralorganisationerne.
 § 5. Sager som nævnt i § 2, stk. 1, nr. 1, kan  

 anlægges af og mod landsstyret eller en eller flere af de i § 1,  

 stk. 4, nævnte centralorganisationer.
Stk. 2. Sager som nævnt i § 2, stk. 1, nr. 2,  

 kan anlægges af landsstyret mod en eller flere af de i § 1,  

 stk. 4, nævnte centralorganisationer.
Centralorganisationerne kan  

 ved tjenestemandsretten anlægge sag mod landsstyret om, hvorvidt en sag  

 om overtrædelse af § 12, stk. 1, i landstingslov om  

 Grønlands hjemmestyres og kommunernes tjenestemænd i  

 Grønland hører under tjenestemandsretten.
§ 2. - - - 5. § 2, stk. 3, affattes således:
Stk. 3. Sager, der hører under tjenestemandsretten, kan  

 ikke indbringes for de almindelige domstole.
En tjenestemand kan dog  

 anlægge sag ved de almindelige domstole, når vedkommende  

 centralorganisation har afslået at indbringe en sag som nævnt i  

 stk. 1, nr. 1, for tjenestemandsretten.
En sådan sag skal  

 anlægges inden 6 måneder efter, at tjenestemanden har modtaget  

 meddelelse om den endelige administrative afgørelse eller sagen er  

 afvist af centralorganisationen eller tjenestemandsretten.
»Sager, der hører under tjenestemandsretten, kan  

 ikke indbringes for de almindelige domstole.
En tjenestemand kan dog  

 anlægge sag ved de almindelige domstole, hvis denne godtgør, at  

 vedkommende centralorganisation ikke agter at indbringe en sag som  

 nævnt i stk. 1, nr. 1, for tjenestemandsretten.«.
Stk. 4. - - - § 5. Sager som nævnt i § 2, stk. 1, nr. 1, kan  

 anlægges af og mod landsstyret eller en eller flere af de i § 1,  

 stk. 4, nævnte centralorganisationer.
 6. I § 5 indsættes som stk. 3:
Stk. 2. Sager som nævnt i § 2, stk. 1, nr. 2,  

 kan anlægges af landsstyret mod en eller flere af de i § 1,  

 stk. 4, nævnte centralorganisationer.
Centralorganisationerne kan  

 ved tjenestemandsretten anlægge sag mod landsstyret om, hvorvidt en sag  

 om overtrædelse af § 12, stk. 1, i landstingslov om  

 Grønlands hjemmestyres og kommunernes tjenestemænd i  

 Grønland hører under tjenestemandsretten.
 »Stk. 3. Der gælder ingen indskrænkning i  

 parternes adgang til at lade møde for sig i tjenestemandsretten ved  

 rettergangsfuldmægtig.«.
§ 9. I retten til at lade møde ved  

 rettergangsfuldmægtig for tjenestemandsretten gælder ingen  

 indskrænkninger for parterne.
I hvilket omfang en part er berettiget  

 til at deltage i forhandlingerne for retten ved hjælp af flere  

 fuldmægtige, afgør retten, ligesom retten træffer  

 afgørelse om, hvem der foruden parterne og  

 rettergangsfuldmægtigene bør have adgang til  

 retsmøderne.
 § 6. Tjenestemandsretten har sit sæde i Nuuk, men kan  

 sættes uden for Nuuk, når retten skønner det  

 hensigtsmæssigt.
 7. Efter § 5 indsættes:
Stk. 2. - - - »§ 5 a.
Tjenestemandsretten har sit sæde i Nuuk, men kan  

 sættes andetsteds, hvis det skønnes hensigtsmæssigt.
 § 7. Sag anlægges ved, at den ene part til  

 tjenestemandsretten indgiver en anmodning i to eksemplarer om  

 tjenestemandsretsafgørelse.
§ 5 b.
Sag anlægges ved indlevering af klageskrift til  

 tjenestemandsretten.
Stk. 2. - - - Stk. 2. Klageskriftet skal indeholde 1)	parternes navn og adresse, 2)	klagerens påstand, 3)	en kort fremstilling af de kendsgerninger, hvorpå  

 påstanden støttes, og 4)	angivelse af de dokumenter og andre beviser, som klageren agter at  

 påberåbe sig.«.
 8. §§ 6-12 affattes således:
 § 6. Tjenestemandsretten har sit sæde i Nuuk, men kan  

 sættes uden for Nuuk, når retten skønner det  

 hensigtsmæssigt.
 Stk. 2. Retsbog føres efter kapitel 2, §§ 2-4, i  

 lov om rettens pleje i Grønland.
 § 7. Sag anlægges ved, at den ene part til  

 tjenestemandsretten indgiver en anmodning i to eksemplarer om  

 tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender  

 sekretæren et eksemplar af svarskriftet til modparten.
Yderligere  

 skriftveksling finder som regel ikke sted.
 Stk. 3. Med henblik på foretagelse af  

 forligsmægling eller indhentelse af yderligere udtalelser fra parterne  

 kan disse indkaldes til et forberedende retsmøde, hvor retten kan  

 beklædes af formanden eller dennes stedfortræder alene.
 § 8. Retten kan, om det findes fornødent, lade  

 stævning forkynde for en af parterne efter reglerne i kapitel 2,  

 §§ 9-12, i lov om rettens pleje i Grønland.
»§ 6. Sekretæren sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader  

 sekretæren klageskriftet forkynde for indklagede efter reglerne om  

 forkyndelse i lov om rettens pleje i Grønland.
Stk. 2. Svarskriftet skal indeholde 1)	indklagedes påstand, 2)	en kort fremstilling af de kendsgerninger, hvorpå  

 påstanden støttes, og 3)	angivelse af de dokumenter og andre beviser, indklagede vil  

 påberåbe sig.
 § 7. Forberedelsen af sagen til eventuel domsforhandling  

 finder sted i et eller flere forberedende retsmøder.
 Stk. 2. Under forberedende retsmøder beklædes  

 retten af formanden eller dennes stedfortræder.
Stk. 3. Med parternes samtykke kan retten afgøre sagen  

 på et forberedende retsmøde.
Afgørelsen kan med parternes  

 indforståelse træffes ved beslutning.
Stk. 4. De forberedende retsmøder afholdes for lukkede  

 døre.
Med parternes tiltræden kan retsformanden dog tillade  

 andre end partsrepræsentanterne at overvære  

 retsmøderne.
 § 8. For domsforhandlingen gælder med de fornødne  

 tilpasninger reglerne om domsforhandling af civile retssager i 1. instans i  

 lov om rettens pleje i Grønland.
 Stk. 2. Den, mod hvem sagen anlægges, skal møde  

 for tjenestemandsretten.
Stk. 3. Udebliver indstævnte trods forkyndelse efter  

 stk. 1, finder kapitel 3, §§ 10 og 11, i lov om rettens pleje i  

 Grønland tilsvarende anvendelse.
Udeblivelsesdom kan afsiges af  

 formanden eller dennes stedfortræder uden tilkaldelse af rettens  

 øvrige medlemmer.
§ 9. I retten til at lade møde ved  

 rettergangsfuldmægtig for tjenestemandsretten gælder ingen  

 indskrænkninger for parterne.
I hvilket omfang en part er berettiget  

 til at deltage i forhandlingerne for retten ved hjælp af flere  

 fuldmægtige, afgør retten, ligesom retten træffer  

 afgørelse om, hvem der foruden parterne og  

 rettergangsfuldmægtigene bør have adgang til  

 retsmøderne.
 § 10. Formanden eller dennes stedfortræder afgør  

 ved kendelse de tvistigheder, som under vidneførslen eller syns- og  

 skønsoptagelse opstår for retten.
 § 11. Om procesmåden i øvrigt gælder med de  

 nødvendige tilpasninger de for borgerlige sager, der behandles ved  

 Grønlands Landsret, gældende grundsætninger i kapitel 2 og  

 kapitel 3, afsnit B og D, i lov om rettens pleje i Grønland.
§ 12. Domme afsagt af tjenestemandsretten kan fuldbyrdes efter  

 reglerne i lov om rettens pleje i Grønland om tvangsfuldbyrdelse af  

 domme.
Forlig indgået for tjenestemandsretten kan fuldbyrdes efter  

 reglerne i lov om rettens pleje i Grønland om fuldbyrdelse af forlig,  

 der er indgået for en ret.
 Stk. 2. Domsforhandlingen foregår for åbne  

 døre, medmindre retsformanden undtagelsesvis af hensyn til ro og orden  

 i retslokalet beslutter, at dørene skal lukkes.
§ 9. Dommen vedtages ved afstemning efter forudgående  

 rådslagning.
Rådslagningen og afstemningen sker mundtligt, og  

 retsformanden stemmer altid sidst.
I afstemningen deltager kun de  

 dommere, som har overværet den mundtlige forhandling i dens helhed.
De  

 afgivne stemmer indføres i uddrag i stemmeafgivningsbogen.
 Stk. 2. Afgørelsen træffes efter  

 stemmeflertallet.
 Stk. 3. Udkast til dommen udarbejdes af retsformanden,  

 hvorefter den endelige ordlyd vedtages af de deltagende dommere.
 § 10. Dommen, der afsiges i et offentligt retsmøde ved  

 oplæsning af domsslutningen, skal ledsages af grunde, men ikke  

 indeholde oplysning om de forskellige meninger under afstemningen.
 § 11. Bestemmelserne i lov om rettens pleje i Grønland  

 om virkningen af en parts udeblivelse og om adgangen til genoptagelse af  

 civile retssager, der er afgjort ved en udeblivelsesdom, finder tilsvarende  

 anvendelse i sager, der behandles af tjenestemandsretten.
Stk. 2. Tjenestemandsrettens formand eller dennes  

 stedfortræder kan undtagelsesvis tillade, at sager, der efter § 7,  

 stk. 3, er afgjort af retsformanden, genoptages, når 1)	det må anses for overvejende sandsynligt, at sagen uden  

 ansøgerens fejl har været urigtigt oplyst, og at sagen efter en  

 genoptagelse vil få et væsentligt forskelligt resultat, 2)	det må anses for givet, at ansøgeren kun ad denne vej  

 vil kunne undgå eller oprette et for denne indgribende tab, og 3)	omstændighederne i øvrigt i høj grad taler for  

 genoptagelse.
 § 12. Tjenestemandsrettens domme kan fuldbyrdes efter reglerne  

 i lov om rettens pleje i Grønland om tvangsfuldbyrdelse af domme.
 Stk. 2. Forlig indgået for tjenestemandsretten og  

 beslutninger efter § 7, stk. 3, kan fuldbyrdes efter reglerne i lov  

 om rettens pleje i Grønland om fuldbyrdelse af forlig, der er  

 indgået for en ret.
 Stk. 3. Reglerne i lov om rettens pleje i Grønland  

 vedrørende indsigelser mod rigtigheden af domme m.v., der  

 fremsættes under tvangsfuldbyrdelsen, finder tilsvarende anvendelse for  

 indsigelser, der fremsættes under fuldbyrdelsen af tjenestemandsrettens  

 domme, kendelser og beslutninger.«.
§ 2 Stk. 1. Loven træder i kraft den 1. januar 2001.
 Stk. 2. § 1, nr. 3, har virkning for sager, der  

 opstår efter lovens ikrafttræden.
 Stk. 3. Indtil der med virkning fra den 1. juni 2002 er  

 foretaget udpegning og beskikkelse af dommere og stedfortrædere til  

 tjenestemandsretten, forbliver de nu siddende medlemmer og  

 stedfortrædere i virksomhed.
 Stk. 4. Afgår den af landsdommeren udpegede  

 stedfortræder inden 1. juni 2002, udpeges en anden efter reglerne i  

 § 1, stk. 2, i lov om en tjenestemandsret for Grønlands  

 hjemmestyres og kommunernes tjenestemænd i Grønland, som  

 affattet ved denne lovs § 1, nr. 1.
 Stk. 5. Afgår en beskikket eller udpeget dommer eller  

 stedfortræder i øvrigt inden 1. juni 2002, beskikkes en anden  

 for den resterende del af perioden efter reglerne i § 1, stk. 6, i  

 lov om en tjenestemandsret for Grønlands hjemmestyres og kommunernes  

 tjenestemænd i Grønland, som affattet ved denne lovs § 1,  

 nr. 1.
 Stk. 6. De ved lovens ikrafttræden verserende sager for  

 tjenestemandsretten skal færdigbehandles efter reglerne i §§ 5-12  

 i lov om en tjenestemandsret for Grønlands hjemmestyres og kommunernes  

 tjenestemænd i Grønland, som affattet ved denne lovs § 1,  

 nr. 6-8.
