 Et medlem arbejdede som aftenskoleleder 15 timer pr. uge og blev 2 år  

 efter yderligere beskæftiget som kontorassistent med 18 timer pr.
 uge.
 Direktoratet fandt, at beskæftigelsen som aftenskoleleder måtte anses  

 for egentligt bierhverv, hvorfor timerne ikke kunne tælles med ved opgørelse  

 af arbejdstimer til opfyldelse af det gennemsnitlige timetal i lovens § 68,  

 stk. 3. Direktoratet lagde til grund, at beskæftigelsen som aftenskoleleder  

 blev udført sideløbende med medlemmets hovederhverv som kontorassistent.
 Ankenævnet fandt, at beskæftigelsen som aftenskoleleder måtte anses  

 for hovederhverv og derfor kunne medregnes i forbindelse med overflytning til  

 fuldtidsforsikring.
Medlemmet var fra 1986 ansat som aftenskoleleder og blev honorarlønnet med  

 lederhonorar og 7.000 kr. pr. måned.
Herudover modtog hun supplerende  

 dagpenge.
Medlemmet overgik fra fuldtids- til deltidsforsikring.
Arbejdsløshedskassen pålagde medlemmet at søge fuldtidsbeskæftigelse eller  

 få endnu et deltidsjob.
Hun blev pr. 1. juni 1988 ansat som kontorassistent i  

 en fællesorganisation 18 timer pr. uge.
 Medlemmet søgte om at blive overflyttet til fuldtidsforsikring igen.
 Direktoratet meddelte, at medlemmet ikke opfyldte betingelserne for at  

 overgå fra deltids- til fuldtidsforsikring på grundlag af hendes ansættelse  

 som kontorassistent sammenlagt med beskæftigelse som aftenskoleleder.
Direktoratet fandt, at egentligt bierhverv ikke kunne danne grundlag for  

 overflytning, idet der ved egentligt bierhverv typisk var tale om  

 beskæftigelse, som kunne udføres sideløbende med hovederhverv.
Der ville  

 typisk være tale om beskæftigelse af begrænset omfang, og beskæftigelse som  

 ikke kunne udbydes som hovedbeskæftigelse.
Hvis arbejdet havde samme karakter  

 som hovedbeskæftigelsen, var der ikke tale om bierhverv.
Direktoratet havde lagt vægt på, at medlemmet udførte beskæftigelsen som  

 aftenskoleleder sideløbende med hovederhvervet som kontorassistent i  

 Fællesorganisationen.
Endvidere var beskæftigelsen som aftenskoleleder af  

 begrænset omfang (15,5 timer pr. uge).
Endelig havde direktoratet lagt vægt på, at der var tale om beskæftigelse,  

 som typisk ikke kunne udbydes som hovedbeskæftigelse.
Da beskæftigelse som  

 aftenskoleleder ifølge indhentede oplysninger aldrig eller meget sjældent  

 blev udbudt som hovedbeskæftigelse, og da medlemmet udførte hvervet som  

 supplement til anden beskæftigelse, måtte hendes arbejde som aftenskoleleder  

 betegnes som egentligt bierhverv, hvorfor timerne ikke kunne tælle med ved  

 opgørelse af arbejdstimer til opfyldelse af det gennemsnitlige timetal i  

 arbejdsløshedsforsikringslovens § 68, stk. 3.
 Egentligt bierhverv kunne heller ikke tælle med ved opgørelsen af  

 beskæftigelseskravet i relation til optagelsesbetingelserne i lovens § 41,  

 stk. 1, nr. 3, litra a og b.
Medlemmet fik pr. 1. august 1992 ændret sin ansættelse som aftenskoleleder  

 til 15 timer pr. uge og en fast månedsløn på 7.000 kr.
Beskæftigelsen gav i  

 1992 en A-indkomst på ca. 90.000 kr., hvoraf der blev trukket ATP og AUD.  

 Beløbet var endvidere ferieberettigende.
 Arbejdsløshedskassen overflyttede pr. 1. november 1992 medlemmet til  

 fuldtidsforsikring.
Medlemmet meldte sig ledig den 4. januar 1993 og gjorde opmærksom på, at  

 hun fortsat modtog lederhonorar for specialundervisning, som AOF udbød.  

 Aflønning skete gennem amtskommunen.
Dette arbejde blev udført inden for de  

 15 timer pr. uge, som medlemmet var ansat til ved AOF.
 Arbejdsløshedskassens afdeling ønskede at få oplyst af hovedledelsen, om  

 lederhonoraret fra amtskommunen skulle fratrækkes ud over 15 timer pr. uge.
 Hovedledelsen meddelte, at det fremgik af afdelingens brev af 10. august  

 1992, at medlemmet ville blive ansat som kvotalønnet skoleleder, hvorfor  

 medlemmet var omfattet af rundskrivelse nr. 59/92. Medlemmet var aflønnet med  

 både lederhonorar og 7.000 kr. pr. måned for 15 timers arbejde ugentlig.  

 Medlemmet var derfor ikke ansat som kvotalønnet skoleleder i henhold til  

 Kulturministeriets cirkulære af 25. maj 1992, som skulle træde i kraft den 1.  

 januar 1993.
Der var i princippet ikke sket en ændring i medlemmets ansættelsesforhold  

 siden direktoratets første afgørelse.
Medlemmets overflytning til  

 fuldtidsforsikring den 1. november 1992 skulle derfor annulleres.
 Medlemmet ankede med henvisning til, at hun indtil 31. december 1992 havde  

 to jobs med i alt 33 timer pr. uge, 15 timer hos AOF og 18 timer hos  

 Fællesorganisationen.
 Medlemmet henviste til, at hun var bekendt med, at mange aftenskoleledere  

 var ansat som heltidsledere inden for samtlige aftenskoler i landet, og  

 arbejdet kunne således udbydes som heltidsbeskæftigelse.
 Hovedledelsen fastholdt sin afgørelse over for direktoratet.
 Kassen var indstillet på at anerkende medlemmets beskæftigelse hos AOF som  

 arbejde i relation til overflytning til fuldtidsforsikring.
 Direktoratet for Arbejdsløshedsforsikringen meddelte, at medlemmets  

 overflytning den 1. november 1992 til fuldtidsforsikring på baggrund af  

 arbejde som aftenskoleleder skulle annulleres.
 Direktoratet henviste til arbejdsløshedsforsikringslovens § 68, stk. 3,  

 samt til punkt 4 i direktoratets vejledning af 3. oktober om overflytning  

 mellem deltids- og fuldtidsforsikring af medlemmer af en arbejdsløshedskasse,  

 hvorefter egentligt bierhverv ikke kunne danne grundlag for overflytning.
 Direktoratet havde lagt vægt på, at medlemmets beskæftigelse som  

 aftenskoleleder blev udført sideløbende med hendes hovederhverv som  

 kontorassistent i Arbejdernes Fællesorganisation, og at beskæftigelsen som  

 aftenskoleleder var af begrænset omfang (15 timer pr. uge).
 Videre havde direktoratet lagt vægt på, at der var tale om beskæftigelse,  

 som typisk ikke kunne udbydes som hovedbeskæftigelse, og at beskæftigelse som  

 aftenskoleleder ifølge kassernes oplysninger aldrig eller meget sjældent blev  

 udbudt som hovedbeskæftigelse.
 Da medlemmet udførte hvervet som supplement til beskæftigelsen i  

 Arbejdernes Fællesorganisation, måtte arbejdet som aftenskoleleder betegnes  

 som egentligt bierhverv, hvorfor timerne ikke kunne tælle med ved opgørelse  

 af arbejdstimer til opfyldelse af det gennemsnitlige timetal i  

 arbejdsløshedsforsikringslovens § 68, stk. 3.
 Egentligt bierhverv kunne heller ikke tælle med ved opgørelse af  

 beskæftigelseskravet i relation til optagelsesbetingelserne i lovens § 41,  

 stk. 1, litra a og b, jf. punkt 4.2. i direktoratets vejledning af 17. maj  

 1990 til optagelsesbekendtgørelse nr. 499 af 19. august 1988.
 I relation til vurderingen af, om en beskæftigelse kunne betragtes som  

 arbejde eller som bibeskæftigelse i arbejdsløshedsforsikringslovens forstand,  

 var det ikke afgørende, om der var tale om honorarløn eller kvotaløn.
 Direktoratet tiltrådte således kassens afgørelse.
Ankenævnet lagde til grund, at medlemmet påbegyndte sin beskæftigelse som  

 aftenskoleleder i 1986 og først tiltrådte stillingen som kontorassistent -  

 sideløbende hermed - i 1988 Ankenævnet lagde videre til grund, at beskæftigelsen som aftenskoleleder  

 udgjorde ca. 15 timer pr. uge og beskæftigelsen som kontorassistent 18 timer  

 pr. uge.
 Ankenævnet fandt, at medlemmets beskæftigelse som aftenskoleleder, der  

 sammen med stillingen som kontorassistent udgjorde 33 timer pr. uge, måtte  

 anses for hendes hovedbeskæftigelse og dermed kunne medregnes ved opgørelse  

 af arbejdstimer til opfyldelse af det gennemsnitlige timetal i  

 arbejdsløshedsforsikringslovens § 68, stk. 3.
 Ankenævnet ændrede således Direktoratet for Arbejdsløshedsforsikringens  

 afgørelse.
