I.
Orientering.
 1. Arbejdsministeriets bekendtgørelse nr. 930 af  

 21/12-87 om uddannelse efter arbejdsmiljøloven af visse førere af køretøjer i  

 vejtransport blev udsendt til kredsene i marts 1988.
 Bekendtgørelsen trådte i kraft d. 1. juli 1988 for førere af køretøjer i  

 indenlandsk og international personbefordring, jfr. § 9, stk. 2.
 Bekendtgørelsen afløser arbejdsministeriets bekendtgørelse nr. 450 af  

 31/10-79. Den viderefører reglerne heri for førere af køretøjer i  

 godsbefordring, men indeholder en skærpelse af uddannelses- og  

 erfaringskravet til førere af dansk indregistrerede køretøjer i  

 personbefordring.
 Uddannelsen er udvidet til også at omfatte:
- køreteknik på tør og glat vejbane, - brandværn, - førstehjælp, - kendskab til internationale færdselsregler, - almindelig færdighed i og tilstrækkeligt geografisk kendskab til at  

 kunne betjene sig af vejkort og deres registre.
Yderligere kræves det, at - førere i indenlandsk personbefordring nu skal have både  

 kvalifikationsbevis og kunne dokumentere 1 års erfaring, og - førere i international personbefordring skal være 23 år og kunne  

 dokumentere 2 års erfaring.
 De skærpede uddannelses- og erfaringskrav gælder ikke for førere, der har  

 erhvervet kørekort til erhvervsmæssig personbefordring med stor personbil  

 (kategori D) før den 1. januar 1980.
 2. Direktoratet for arbejdsmarkedsuddannelserne  

 forestår uddannelsen og udsteder kvalifikationsbeviserne, jfr. § 5.
 Imidlertid har det ikke været muligt at gennemføre uddannelsen for alle de  

 førere, som skal have den efter 1. juli 1988, men der vil i disse tilfælde  

 kunne gives dispensation.
 Da specialarbejderskolerne, hvor uddannelsen foregår, ligger spredt ud  

 over landet, vil disse sager mest hensigtsmæssig kunne behandles i kredsene.  

 Der er til brug herfor udarbejdet en blanket, aftrykt som bilag 1 til  

 cirkulæreskrivelsen.
Buschauffører, som skal have uddannelse, skal henvende sig på  

 specialarbejderskolen for at blive tilmeldt.
Tilmeldelsen bekræftes af skolen  

 på blanketten.
3. Uddannelsen vil også kunne foregå hos kørelærere,  

 der har gennemgået en særlig uddannelse i iværksat af AMU-direktoratet.  

 Tilmelding til kursus hos sådanne kørelærere skal bekræftes og registreres af  

 Djursland Specialarbejderskole.
Hertil benyttes en anden blanket, aftrykt som  

 bilag 2.
II.
Instruktion.
 Arbejdstilsynskredsene bemyndiges herved til at meddele dispensation efter  

 § 6 i arbejdsministeriets bekendtgørelse nr. 930 af 21/12-87, i  

 overensstemmelse med ovenstående.
 Dispensation meddeles ved påtegning af den bekræftede tilmeldelse.
III.
Ikrafttræden Straks.
