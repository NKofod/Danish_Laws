Bekendtgørelse om salmonellose hos  

 fjerkræ og Salmonella i slagtefjerkræ m.m.1) I medfør af § 9, stk. 2, § 10, stk. 1, § 51, stk. 2, § 52, stk. 2,  

 § 54, stk. 2, § 55, stk. 2, § 56, stk. 1 og 2, § 61, § 62, § 63, § 66, stk. 3  

 samt § 78, stk. 3 i lov nr. 471 af 1. juli 1998 om fødevarer m.m.  

 (fødevareloven), som senest ændret ved lov nr. 279 af 25. april  

 2001, og § 5, § 8, § 9, stk. 1, § 12, § 13, § 15, § 35, stk. 1 og 2, § 37,  

 stk. 1, § 42 og § 43, stk. 2 i lov nr. 351 af 2. juni 1999 om infektioner og  

 sygdomme hos dyr, som ændret ved lov nr. 966 af 4. december 2002,  

 fastsættes:
Kapitel 1 Område og definitioner § 1. Denne bekendtgørelse fastsætter  

 bestemmelser om salmonellose hos fjerkræ og om Salmonella, herunder  

 multiresistente Salmonella Typhimurium DT 104, i slagtefjerkræ samt  

 hobby- og prydfugle.
 Stk. 2. Bekendtgørelsen vedrører ikke  

 infektioner med Salmonella gallinarum og Salmonella pullorum  

 (hønsetyfus).
 § 2. Bekendtgørelsen omhandler  

 primærproduktion samt slagtning og slagtemæssig behandling af de  

 i § 1, stk. 1 nævnte husdyr.
 Stk. 2. Bekendtgørelsen omhandler endvidere krav  

 til laboratoriemæssig undersøgelse og indberetning af  

 laboratoriemæssige fund.
 § 3. Ved fjerkræ forstås høns,  

 kyllinger, kalkuner, perlehøns, ænder og gæs samt hobby-  

 og prydfugle.
 Stk. 2. Ved slagtefjerkræ forstås  

 fjerkræ, der er opdrættet med henblik på slagtning.
 Stk. 3. Ved flok forstås en samling af  

 fjerkræ, der er opdrættet under identiske betingelser i samme  

 fjerkræhus.
Stk. 4. Ved AM-status forstås salmonellastatus for  

 den enkelte flok før levering til slagtning.
Som AM-positive betragtes  

 flokke, hvor der ved den i § 7 nævnte eller senere udtagne  

 prøver, er påvist Salmonella.
Alle øvrige flokke hvori,  

 der ved den i § 7 nævnte undersøgelse, ikke er påvist  

 Salmonella, betragtes som AM-negative.
Stk. 5. Ved et parti fjerkrækød  

 forstås produktionen mellem to rengøringer og desinfektioner,  

 f.eks. en dagsproduktion eller et skift.
Såfremt der mellem to  

 rengøringer produceres såvel AM-negative som AM-positive flokke,  

 kan produktionen af de AM-negative og AM-positive flokke betragtes som to  

 selvstændige partier, jf. § 11.
 Stk. 6. Ved salmonellose forstås sygdom, hvor  

 forhøjet dødelighed eller almen svækkelse, suppleret af  

  laboratoriefund gør det overvejende sandsynligt, at  

 salmonellabakterier er en afgørende faktor i sygdommens  

 årsagskompleks.
 Stk. 7. Ved nyudbrud forstås en tilstand, hvor der  

 efter at salmonellose er konstateret og efterfølgende ophørt,  

 opstår symptomer hos samme eller andre dyr i flokken, der gør  

 det overvejende sandsynligt, at salmonellabakterier er en afgørende  

 faktor i sygdommens årsagskompleks.
Kapitel 2 Salmonellose hos fjerkræ § 4. Den som i sin varetægt har dyr, som er  

 eller kan mistænkes for at være angrebet af salmonellose, skal  

 tilkalde en dyrlæge, jf. § 6, stk. 1 i lov om sygdomme og infektioner  

 hos dyr.
 Stk. 2. Hvis en dyrlæge tilkaldes i henhold til  

 stk. 1, skal dyrlægen søge mistanken om sygdommen be- eller  

 afkræftet samt søge sygdommens art konstateret, jf. § 7, stk. 1  

 i lov om sygdomme og infektioner hos dyr.
 Stk. 3. Hvis en dyrlæge efter undersøgelse  

 foretaget i henhold til stk. 2 eller i øvrigt i forbindelse med sit  

 arbejde får mistanke om, at der foreligger sygdom, som omfattet af stk.  

 1, skal dyrlægen foretage indberetning til fødevareregionen, jf.  

 § 7, stk. 3 i lov om sygdomme og infektioner hos dyr.
 Stk. 4. Er der ikke konstateret Salmonella i  

 besætningen indenfor de seneste 6 måneder eller er der tale om  

 nyudbrud, skal dyrlægen udtage prøver af relevant materiale til  

 undersøgelse.
 Stk. 5. Dyrlægen skal, efter at have modtaget  

 resultatet af de laboratoriemæssige undersøgelser, hurtigst  

 muligt underrette den besætningsansvarlige og fødevareregionen  

 om dette resultat.
 § 5. På Fødevaredirektoratets  

 foranledning skal den besætningsansvarlige påse at der udtages og  

 indsendes materiale til undersøgelse for Salmonella, fra  

 besætninger, der som følge af kliniske symptomer mistænkes  

 for at være smittet med salmonellabakterier.
 Stk. 2. Fødevaredirektoratet kan lade udtage  

 prøver fra besætninger til undersøgelse for udbredelsen  

 af infektion med salmonellabakterier i dyrepopulationer samt fra  

 besætninger i et nærmere afgrænset geografisk område,  

 hvor en eller flere besætninger er sat under offentligt tilsyn efter  

 reglerne i denne bekendtgørelse.
 Stk. 3. Fødevaredirektoratet kan lade  

 blodprøver udtaget som led i andre sygdomsbekæmpelsesprogrammer  

 undersøge for salmonellaantistoffer.
 § 6. Såfremt mistanke om salmonellose  

 bekræftes ved den i § 4, stk. 2 nævnte undersøgelse  

 sætter fødevareregionen besætningen under offentligt  

 tilsyn.
Kapitel 3 Salmonellakontrol for slagtefjerkræ Undersøgelser og opfølgning hos  

 producenten § 7. Den besætningsansvarlige skal tidligst  

 3 uger før slagtning udtage prøver til undersøgelse for  

 Salmonella fra hver flok af slagtefjerkræ efter reglerne i bilag 1,  

 kapitel 1.
 Stk. 2. Indsendelse og undersøgelse af de i stk. 1  

 nævnte prøver skal ske efter reglerne i bilag 1, kapitel 2 og  

 3.
 Stk. 3 Undtaget fra bestemmelserne i stk. 1 og 2 er  

 fjerkræflokke, der undersøges som led i  

 salmonellahandlingsplanerne for æg og fjerkræ.
§ 8. Forinden slagtefjerkræ afhændes  

 til slagtning, skal producenten være i besiddelse af resultatet af den  

 i § 7, stk. 2 nævnte undersøgelse.
Såfremt der ikke er  

 udtaget AM-prøver, jf. § 7, stk. 3, skal resultatet af de sidst  

 foretagne undersøgelser for Salmonella foreligge.
 Stk. 2. Oplysning om flokkens AM-status skal fremsendes  

 til slagteriet sammen med de i § 6 i bekendtgørelse om  

 fjerkrækontrol, nævnte produktionsoplysninger, medmindre der er  

 truffet aftale om, at slagteriet modtager prøveresultatet direkte fra  

 laboratoriet.
 § 9. Såfremt der konstateres Salmonella i de  

 i § 7, stk. 1 nævnte prøver, skal producenten foranledige  

 grundig rengøring og desinfektion samt udluftning og tørring af  

 de inficerede fjerkræhuse, før der indsættes nyt  

 fjerkræ.
Stk. 2. Såfremt der ved 2 på hinanden  

 følgende rotationer påvises Salmonella i et fjerkræhus ved  

 de i § 7, stk. 2 nævnte undersøgelser, må  

 indsættelse af nyt fjerkræ først ske, når  

 fødevareregionen har godkendt rengøring og desinfektion af  

 huset.
Godkendelsen meddeles på baggrund af en visuel bedømmelse  

 samt undersøgelse af svaberprøver udtaget og indsendt af  

 fødevareregionen.
 Stk. 3. For ænder gælder stk. 2 dog alene for  

 Salmonella Enteritidis og Salmonella Typhimurium.
 Stk. 4. Fødevareregionen kan, hvor der ved mere  

 end 3 ud af de seneste 5 rotationer konstateres Salmonella i et  

 fjerkræhus, påbyde sådanne producenter at udarbejde en  

 handlingsplan med henblik på at minimere risikoen for at  

 fjerkræhuset inficeres med Salmonella.
 Stk. 5. Undtaget fra bestemmelsen i stk. 4 er  

 fjerkræhuse med ænder.
 § 10. Med henblik på at sikre en korrekt  

 registrering af udtagne prøver, skal den besætningsansvarlige  

 påse at CHR- og husnummer er tydeligt angivet i umiddelbar nærhed  

 af  indgangen til det pågældende hus.
Undersøgelser og opfølgning på  

 slagteriet § 11. Fjerkræ fra AM-positive flokke skal  

 slagtes som de sidste i et parti.
 § 12. Hele slagtekæden samt  

 opskæringslokaler og udstyr, som har været i kontakt med  

 AM-positive partier, skal grundig rengøres og desinficeres, inden der  

 slagtes fjerkræ, hvori der ikke er påvist Salmonella.
 § 13. Virksomheder, der foretager slagtning eller  

 slagtemæssig behandling af fjerkræ, skal udtage prøver af  

 fersk fjerkrækød af høns, kyllinger og kalkuner til  

 undersøgelse for Salmonella efter reglerne i bilag 2, kapitel 1 og  

 2.
 Stk. 2. Indsendelse og undersøgelse af de i stk. 1  

 nævnte prøver skal ske efter reglerne i bilag 2, kapitel 3 og  

 4.
 Stk. 3. Bedømmelse af resultatet af de i stk. 1 og  

 2 nævnte prøver skal ske efter reglerne i bilag 2, kapitel  

 5.
 Stk. 4. Opfølgning på de i stk. 3  

 nævnte prøveundersøgelser skal ske efter reglerne i bilag  

 2, kapitel 6.
 § 14. Ved gentagne fund af Salmonella skal  

 virksomheden udarbejde en handlingsplan for nedbringelse af  

 salmonellaniveauet på slagteriet efter reglerne i bilag 2, kapitel 7 og  

 8.
 Stk. 2. Såfremt virksomheden ikke formår at  

 nedbringe salmonellaforekomsten i overensstemmelse med bilag 2, kapitel 9 og  

 såfremt der ikke umiddelbart ses at eksistere yderligere muligheder for  

 en sådan reduktion, kan fødevareregionen forbyde virksomheden at  

 producere fersk kølet fjerkrækød til direkte konsum eller  

 påbyde varmebehandling af partier af fjerkrækød, der  

 overskrider de i bilag 2, kapitel 5, punkt 12, fastsatte grænser.
 Stk. 3. Forbud eller påbud udstedt i medfør  

 af stk. 2 opretholdes indtil salmonellaforekomsten er dokumenteret nedbragt  

 til under de i bilag 2, kapitel 7 fastsatte grænser.
Kapitel 4 Særlige bestemmelser for multiresistente  

 Salmonella Typhimurium DT 104 § 15. Såfremt der ved  

 laboratoriemæssig undersøgelse af materiale fra en  

 besætning med slagtefjerkræ eller i en prøve fra hobby-  

 eller prydfugle påvises multiresistente Salmonella Typhimurium DT 104,  

 sætter fødevareregionen besætningen under offentligt  

 tilsyn.
 Stk. 2. Fødevareregionen kan påbyde flokke  

 af slagtefjerkræ i de i stk. 1 nævnte besætninger slagtet  

 med efterfølgende varmebehandling af det pågældende  

 fjerkrækød.
§ 16. Kød eller produkter heraf, hvori der  

 er fundet multiresistente Salmonella Typhimurium DT 104, samt hele den  

 produktionsmængde, der er fremstillet på samme teknologiske  

 betingelser og som vil kunne indebære samme risiko, skal hurtigst  

 muligt trækkes tilbage fra markedet og destrueres eller varmebehandles  

 på en måde, der sikrer en centrumstemperatur på minimum  

 75°C eller en anden af fødevareregionen godkendt kombination af  

 temperatur og tid.
Varmebehandling skal foretages på en autoriseret  

 kødproduktvirksomhed.
 § 17. Ved fund af multiresistente Salmonella  

 Typhimurium DT 104 i kød eller produkter heraf skal virksomheden  

 foretage smitteopsporing med henblik på at identificere  

 oprindelsesbesætningen.
 Stk. 2. Resultatet af den i stk. 1 nævnte  

 smitteopsporing skal indberettes til fødevareregionen.
§ 18. På Fødevareregionens  

 foranledning skal den besætningsansvarlige påse at der udtages og  

 indsendes materiale til undersøgelse, fra flokke, der er  

 mistænkt for at være inficeret med multiresistente Salmonella  

 Typhimurium DT 104 på grund af 1)	smittefarlig kontakt med dyr fra besætninger eller flokke,  

 hvori multiresistente Salmonella Typhimurium DT 104 er påvist, 2)	anden kontakt med sådanne besætninger eller flokke, 3)	tidligere fund i besætningen, eller 4)	fund af multiresistente Salmonella Typhimurium DT 104 i kød  

 eller produkter heraf.
Kapitel 5 Offentligt tilsyn § 19. Den ansvarlige for en besætning under  

 offentligt tilsyn skal 1)	påse, at smittede flokke holdes isoleret, 2)	påse, at fjerkræ fra smittede flokke ikke sælges  

 eller på anden måde overdrages til levebrug, 3)	påse, at fjerkræ fra smittede flokke kun slagtes  

 på et autoriseret fjerkræslagteri under ledsagelse af  

 passerseddel udstedt af fødevareregionen, 4)	påse, at dyr eller produkter heraf  kun flyttes fra ejendommen  

 efter tilladelse fra og under vilkår fastsat af  

 fødevareregionen, 5)	påse, at personer der færdes mellem smittede og  

 ikke-smittede flokke, træffer foranstaltninger for at hindre  

 smittespredning, 6)	iværksætte en effektiv skadedyrsbekæmpelse, 7)	påse, at gødning, foder og lignende produkter fra  

 besætningen behandles efter Fødevareregionens anvisning, 8)	påse, at redskaber, maskiner og lignende, der anvendes i  

 bedriften, rengøres og desinficeres, inden de fjernes fra ejendommen,  

 jf. dog stk. 2.
 Stk. 2. Det i stk. 1, nr. 3 nævnte slagteri skal  

 påse, at materiel, der er anvendt i forbindelse med indtransport af dyr  

 fra en besætning under offentligt tilsyn, rengøres og  

 desinficeres umiddelbart efter levering på slagteriet.
 Stk. 3. Den ansvarlige for en besætning under  

 offentligt tilsyn skal straks give meddelelse om det offentlige tilsyn til  

 alle, der risikerer at komme i kontakt med besætningen.
Stk. 4. Det offentlige tilsyn hæves,  

 når 1)	fødevareregionen skønner, at fjerkræflokkens  

 sundhedstilstand er normal i besætninger, hvor der ikke er konstateret  

 multiresistente Salmonella Typhimurium DT 104, 2)	fødevareregionen skønner, at besætninger med  

 hobby- og prydfugle ikke længere udgør en smittemæssig  

 risiko, eller 3)	flokken er slagtet og rengøring og desinfektion er godkendt  

 af fødevareregionen.
Kapitel 6 Undersøgelse af fersk fjerkrækød med  

 henblik på eksport til Sverige og Finland § 20. Ved forsendelse af fersk  

 fjerkrækød til Sverige og Finland skal virksomheden udtage  

 prøver af partiet til undersøgelse for Salmonella efter  

 reglerne i bilag 3, medmindre kødet 1)	sendes til en virksomhed i Sverige eller Finland med henblik  

 på en varmebehandling, som sikrer drab af Salmonella eller anden  

 behandling med tilsvarende virkning, eller 2)	stammer fra en virksomhed, som er omfattet af et  

 salmonellakontrolprogram, der er godkendt af Kommissionen efter reglerne i  

 Rådets Direktiv 71/118/EØF, art. 5, stk. 3, litra b.
 Stk. 2. Ved fund af Salmonella i prøver udtaget  

 efter reglerne i bilag 3, må det pågældende parti ikke  

 udføres til Sverige og Finland.
Kapitel 7 Indsendelse og undersøgelse af prøver samt  

 indberetning og opbevaring af prøveresultater § 21. Alle salmonellasuspekte isolater skal  

 undersøges med henblik på serotypning.
Såfremt der er tale  

 om Salmonella Typhimurium eller Salmonella Enteriditis skal ligeledes  

 foretages fagtypning.
Desuden skal der foretages resistensbestemmelse af  

 Salmonella Typhimurium.
 Stk. 2. De i stk. 1 nævnte undersøgelser  

 skal foretages på Danmarks Veterinærinstitut eller et  

 laboratorium, der er godkendt af Fødevaredirektoratet.
 § 22. Prøver udtaget efter reglerne i § 7,  

 stk. 1, § 13, stk. 1 og § 20 skal indsendes til undersøgelse på  

 et af Fødevaredirektoratet godkendt laboratorium eller et  

 laboratorium, der er akkrediteret til at foretage de pågældende  

 undersøgelser.
 Stk. 2. Prøver udtaget efter reglerne i § 4, stk.  

 4, § 5 og § 18 skal indsendes til undersøgelse på Danmarks  

 Veterinærinstitut eller et laboratorium, der er godkendt af  

 Fødevaredirektoratet.
 § 23. Resultatet af de laboratoriemæssige  

 undersøgelser af prøver udtaget efter reglerne i denne  

 bekendtgørelse skal af laboratoriet meddeles vedkommende, der har  

 indsendt prøven.
 Stk. 2. Resultatet af undersøgelser af  

 prøver udtaget efter reglerne i § 19 skal af laboratoriet meddeles den  

 til besætningen knyttede tilsynsførende dyrlæge.
 Stk. 3. Resultatet af undersøgelser af  

 prøver udtaget efter reglerne i §§ 5 og 7 samt resultatet af  

 undersøgelser af prøver udtaget i flokke af slagtefjerkræ  

 efter reglerne i § 18 skal af laboratoriet overføres elektronisk til  

 en database hos Det Danske Fjerkræraad snarest efter at resultatet  

 foreligger.
 Stk. 4. Resultatet af undersøgelser af  

 prøver udtaget efter reglerne i denne bekendtgørelse skal  

 opbevares hos den besætningsansvarlige henholdsvis virksomheden i  

 mindst 2 år.
 § 24. Enhver bakteriologisk påvisning af  

 salmonellabakterier i prøver skal af laboratoriet straks indberettes  

 til fødevareregionen.
 § 25. De i §§ 5 og 18 nævnte prøver  

 skal udtages af en dyrlæge eller efter en dyrlæges anvisninger og  

 under dennes ansvar.
 Stk. 2. Udtagning og indsendelse af prøver,  

 gennemførelse af laboratorieundersøgelser samt registrering,  

 opbevaring og indberetning af resultater i medfør af denne  

 bekendtgørelse, udover det i stk. 1 samt § 7, stk. 1 og 2, § 9, stk.  

 2, § 13, stk. 1 og 2 og §§ 20-24 nævnte, skal ske efter  

 Fødevaredirektoratets anvisning.
Kapitel 8 Afholdelse af udgifter § 26. Udgifter til laboratorieundersøgelse  

 af prøver udtaget efter reglerne i § 4, stk. 4, § 7, stk. 1 og § 13,  

 stk. 1 afholdes indenfor de hertil af staten givne bevillinger.
 Stk. 2. Alle øvrige udgifter, der afholdes i  

 medfør af denne bekendtgørelse, er Fødevaredirektoratet  

 uvedkommende.
Kapitel 9 Dispensation § 27. Fødevaredirektoratet kan dispensere  

 fra bestemmelsen i § 13, i det omfang virksomheden dokumenterer, at  

 prøveundersøgelse foretages i henhold til vejledning i brug af  

 anprisninger om lav forekomst af Salmonella i fjerkræ eller en lignende  

 ordning.
Kapitel 10 Straffebestemmelser § 28. Med bøde straffes den, der 1)	overtræder § 4, stk. 4 og 5, § 7, stk. 1 og 2, § 8, stk. 1-4,  

 §§ 9 og 10, § 11, stk. 3 og 4, §§ 12 og 13, § 14, stk. 1, §§ 16 og 17, § 19,  

 stk. 1-3, §§ 20-24 og § 25, stk. 1, 2)	undlader at efterkomme påbud eller forbud efter § 5 stk. 1, §  

 6, § 14, stk. 2, §§ 15 og 18 samt § 25, stk. 2, eller 3)	modsætter sig udtagning af prøver efter § 5, stk.  

 2.
Stk. 2. For overtrædelser omfattet af  

 fødevareloven kan straffen stige til fængsel i indtil 2  

 år, hvis overtrædelsen er begået med forsæt eller  

 grov uagtsomhed, og der ved overtrædelsen er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 11 Ikrafttrædelsesbestemmelser § 29. Bekendtgørelsen træder i kraft  

 den 1. februar 2003.
Stk. 2. Samtidig ophæves 1)	bekendtgørelse nr. 245 af 22. april 1999 om overvågning  

 af Salmonella i fjerkræ og fersk fjerkrækød og om fund af  

 multiresistent Salmonella Typhimurium DT 104, og 2)	bekendtgørelse nr. 984 af 2. november 2000 om  

 overvågning for Salmonella i fersk fjerkrækød af  

 slagtekyllinger.
Fødevaredirektoratet, den 24. januar  

 2003 Per H.
Kristiansen /Nicolai Vedsted Bilag 1 Prøver fra flokke Kapitel 1 Prøveudtagning 1)	Producenten skal for hvert fjerkræhus udtage 5 par  

 sokkeprøver.
En sokkeprøve er en prøve af gødning  

 opsamlet under rundgang i hønsehuset ved hjælp af tubegaze, som  

 trækkes uden på en rengjort gummistøvle.
Under rundgang i  

 fjerkræhuset suger sokken gødning og væde fra  

 strøelsen.
2)	For hver prøve trækkes et stykke tubegaze på ca.  

 15 cm på hver fod.
Hvis strøelsen er meget tør, fugtes  

 sokkerne før brug i vand direkte tappet fra vandhanen.
 3)	For hver prøve skridtes fjerkræhuset igennem,  

 således at prøven bliver repræsentativ og under runden  

 drejes sokkerne et par gange, således at der kommer gødning  

 på alle sider.
Kapitel 2 Forsendelse af prøver 4)	Hvert par sokker emballeres i en stomacherpose og lukkes ved  

 sammenfoldning.
De 5 par sokker pr. hus emballeres herefter i en stor  

 plastpose, som kan lukkes med en knude, efter at luften er klemt ud.
5)	Posen skal tydeligt mærkes med CHR-nummer og husnummer.
Posen  

 sendes hurtigst muligt i en kuvert til laboratoriet.
Kapitel 3 Prøveundersøgelse 6)	Prøverne skal analyseres efter en metode, der er godkendt af  

 Fødevaredirektoratet, jf.
Fødevaredirektoratets  

 metodesamling.
Bilag 2 Prøver af fersk fjerkrækød Kapitel 1 Udvælgelse af slagtedyr 1)	Fjerkræprodukter opdeles i grupper efter reglerne i  

 Kommissionens forordning 1538/91/EØF af 5. juni 1991 om  

 gennemførelsesbestemmelser til Rådets forordning  

 1906/90/EØF om handelsnormer for fjerkræ bilag I, artikel 1, nr.  

 2. De nævnte parteringer opdeles som følge heraf i  

 følgende hovedgrupper:
 a)	Hele slagtekroppe.
 b)	Primære udskæringer, så som halve og kvarte  

 slagtekroppe.
 c)	Lår, herunder hele lår, lår med en del af ryggen,  

 overlår og underlår.
 d)	Vinger, herunder sammenhængende vinger.
 e)	Bryst, herunder brystfilet og brystfilet med ønskeben.
 f)	Udbenede fjerkræprodukter samt  

 fjerkræsmåkød i tern m.m.
 2)	Kontrollen for Salmonella omfatter undersøgelse af samtlige  

 partier der, produceres, jf. dog nr. 6, litra c.
 3)	Der udtages prøver fra 1 hovedgruppe pr. parti og  

 prøverne skal udtages repræsentativt for partiet.
4)	Prøverne udtages repræsentativt mellem virksomhedens  

 produktioner indenfor de forskellige hovedgrupper.
Hvis virksomheden  

 producerer indenfor alle hovedgrupper, udtages der på skift  

 prøver fra de enkelte grupper.
 5)	Prøverne udtages så sent i produktionen som muligt.  

 Prøverne skal derfor udtages af produkterne i de endelige pakninger  

 eller umiddelbart inden de pakkes.
Kapitel 2 Prøveudtagning 6)	Prøveudtagningsantal a)	Fra AM-positive partier udtages 60 prøver, som 12  

 samleprøver á 5 prøver.
 c)	For virksomheder, der slagter under 1000 høns eller kyllinger  

 eller 500 kalkuner om dagen, kan prøveantallet nedsættes til 4  

 samleprøver af 10 prøver hver 14. slagtedag.
7)	Prøveudtagning a)	Der udtages for hver prøve 5 g fjerkrækød, hvis  

 muligt med skind.
Ved udtagning af prøver fra hele kyllinger skal  

 prøven udtages alene af halsskind.
 b)	Der anvendes sterilt prøveudtagningsudstyr mellem hver  

 samleprøve.
c)	Prøverne pooles til samleprøver af 25 g for  

 AM-positive partier, henholdsvis 50 g for AM-negative partier og  

 samleprøverne overføres til stomacherposer.
Ved analysen  

 tilsættes henholdsvis 225 ml og 450 ml steril peptonbuffer.
Kapitel 3 Forsendelse af prøver 8)	Prøver, der skal transporteres til eksterne laboratorier,  

 skal indtil afsendelsen fra virksomheden opbevares ved en temperatur på  

 højst 5º C.
Prøverne skal være mærket  

 således, at partiet hvorfra de er udtaget, entydigt kan  

 identificeres.
 9)	yderemballagen, der anvendes ved forsendelse, skal være hel og  

 bør være fremstillet af isolerende materiale, så det  

 sikres at prøverne ved ankomst til laboratoriet stadig er  

 nedkølede (0-10º C).
Kapitel 4 Prøveundersøgelse 10)	Prøverne skal analyseres så hurtigt som muligt, efter  

 at prøveudtagningen har fundet sted.
Uanset om prøverne  

 analyseres på virksomhedens eget laboratorium eller sendes til et  

 eksternt laboratorium, skal analysen påbegyndes senest dagen efter at  

 prøveudtagningen har fundet sted.
Dog kan prøver udtaget fredag  

 opbevares i køleskab til mandag.
Prøverne må ikke fryses.
11)	Prøverne skal analyseres efter en metode, der er godkendt af  

 Fødevaredirektoratet, jf.
Fødevaredirektoratets  

 metodesamling.
Kapitel 5 Bedømmelse af resultater 12)	For partier af fersk fjerkrækød, hvori der  

 indgår AM-positive flokke, må der højst forekomme 4  

 positive samleprøver.
Såfremt der findes 5 eller flere positive  

 samleprøver, skal der reageres efter reglerne i kapitel 6.
 13)	Såfremt der findes 1 eller flere positive samleprøver  

 i partier af fersk fjerkrækød, hvori der alene indgår  

 AM-negative flokke, skal der reageres efter reglerne i kapitel 6.
Kapitel 6 Opfølgning på fund 14)	Såfremt de i kapitel 5 fastsatte grænser overskrides,  

 skal virksomheden foretage en vurdering af hvilke forhold, der kan være  

 medvirkende til overskridelsen.
Vurderingen baseres på en grundig  

 gennemgang af virksomhedens egenkontrol, således at der i relevant  

 omfang foretages:
a)	tilbagesporing og gennemgang af oprindelsesbesætningers  

 salmonellastatus, herunder udbredelsen af Salmonella i besætningen, b)	kritisk gennemgang af indfangning og transport til slagteriet, c)	kritisk gennemgang af slagteproces og viderebehandling af  

 produkterne, herunder partering og pakning, og d)	kritisk gennemgang af rengørings- og  

 desinfektionsprocedure.
 15)	Resultatet af vurderingen skal registreres.
 16)	Såfremt der ved vurderingen findes en sandsynlig årsag  

 til overskridelsen, skal der iværksættes korrigerende handlinger  

 for at sikre fjernelse af årsagen.
 17)	Såfremt årsagen til overskridelsen ikke umiddelbart kan  

 identificeres og der er tale om gentagne fund, skal virksomheden  

 iværksætte yderligere undersøgelser, som bl.a. kan omfatte  

 udvidet prøveudtagning.
 18)	Den rutinemæssige overvågning fastholdes under den  

 udvidede prøveudtagning.
Kapitel 7 Skærpet salmonellaindsats 19)	Slagterier skal iværksætte en skærpet  

 salmonellaindsats i henhold til kapitel 8, hvis de i kapitel 5 fastsatte  

 grænser overskrides 2 eller flere gange indenfor den seneste uge, og en  

 sådan overskridelse samtidig er forekommet i mindst 3 af de seneste 6  

 uger.
 20)	Slagterier skal, når en skærpet salmonellaindsats  

 iværksættes, foretage meddelelse herom til  

 fødevareregionen.
 21)	Slagteriet forbliver underlagt en skærpet salmonellaindsats i  

 mindst 4 uger derefter og indtil salmonellaforekomsten er under de i nr. 19  

 nævnte grænser.
Kapitel 8 Kortlægning og handlingsplan 22)	Ved en skærpet salmonellaindsats skal de mulige årsager  

 til den høje salmonellaforekomst kortlægges.
Det kan f.eks. ske  

 ved udvidet prøveudtagning, der kan kortlægge og dokumentere  

 slagtehygiejnen.
23)	Inden for 4 uger efter iværksættelsen af en  

 skærpet salmonellaindsats skal slagteriet have udarbejdet og  

 iværksat en skriftlig handlingsplan.
Handlingsplanen skal beskrive  

 hvilke kritiske punkter slagteriet har identificeret, og hvilke korrigerende  

 tiltag slagteriet vil iværksætte.
Tiltagene skal kunne bevirke en  

 målrettet og vedvarende hygiejneforbedring.
 24)	Handlingsplanen skal godkendes af fødevareregionen og  

 fødevareregionen kontrollerer, at slagteriet overholder de tiltag, der  

 er fastlagt i handlingsplanen.
Kapitel 9 Dokumentation 25)	Slagteriet skal indenfor 3 måneder efter  

 iværksættelsen af handlingsplanen kunne dokumentere et vedvarende  

 fald i salmonellaforekomsten til under de i kapitel 7 fastsatte  

 grænser.
Bilag 3 Prøver af fersk fjerkrækød til Sverige  

 og Finland Kapitel 1 Udvælgelse af slagtekroppe 1)	Udvælgelsen skal foregå tilfældigt iblandt de  

 pakningsenheder, der tilhører den udvalgte forsendelse.
 2)	Ved en forsendelse forstås antallet af pakningsenheder, der er  

 omfattet af et handelsdokument.
3)	Ved en pakningsenhed forstås a)	en karton, såfremt der er tale om indpakkede eller  

 ikke-indpakkede varer, som er emballeret i sædvanlige kartoner (f.eks.  

 10 kg kartonner), b)	en enkelt vare, såfremt der er tale om enkeltvis indpakkede  

 varer, som er indesluttet i en Euro-box eller Jumbo-container, eller c)	en container, såfremt der er tale om uindpakkede varer, der er  

 indesluttet i en Euro-box eller Jumbocontainer.
 4)	Prøverne kan først udtages, når forsendelsen er  

 afgrænset.
 5)	Såfremt en forsendelse stammer fra forskellige virksomheder  

 eller indeholder forskellige varekategorier, skal der udtages prøver  

 forholdsmæssigt fordelt mellem de forskellige virksomheder og  

 varekategorier.
Kapitel 2 Prøveudtagning 6)	Prøveudtagningsantal a)	Der udtages følgende antal prøver afhængig af  

 antallet af pakningsenheder i forsendelsen:
Antal enheder i forsendelsen Antal prøver < 30 Et antal svarende til antallet af enheder i forsendelsen,  

 dog max. 20 30-39 25 40-49 30 50-59 35 60-89 40 90-199 50 200-499 55 = 500 60 b)	Afhængig af pakningsenhedernes vægt kan antallet af  

 pakningsenheder, hvorfra der skal udtages prøver, reduceres ved at  

 gange med følgende multiplikationsfaktorer:
Pakningsenhedernes vægt multiplikationsfaktor < 10 kg × ½ 10   20 kg × ¾ > 20 kg × 1 c)	Såfremt forsendelsen består af pakningsenheder, der  

 vægtmæssigt falder i 2 eller 3 af ovenstående kategorier,  

 kan antal prøver udregnes for hver vægtkategori for sig eller  

 beregnes for det samlede antal pakningsenheder uden reduktion, idet der  

 vælges den metode, der giver det laveste antal prøver.
7)	Prøveudtagning   hele kroppe a)	Der skal på hvert prøvested udtages 10g halsskind.
 b)	Prøverne fjernes aseptisk med sterile pincetter og en steril  

 skalpel, uden at prøveudtageren berører halsskindet.
 c)	Hver prøve/samleprøve skal behørigt  

 mærkes og skal kunne identificeres.
8)	Prøveudtagning   kroppe uden halsskind, udskæringer og  

 slagteaffald a)	Der skal på hvert prøvested udtages ca. 25g  

 væv.
 b)	Prøverne udtages ved at presse et sterilt prøvebor ned  

 i kødoverfladen eller ved at afskære en vævsskive med  

 sterile instrumenter.
 c)	Hver prøve/samleprøve skal behørigt  

 mærkes og skal kunne identificeres.
 d)	Prøverne skal opbevares nedkølet ved 4° C, indtil  

 analysen foretages.
Kapitel 3 Forsendelse af prøver 9)	Prøver af frosset kød skal holdes frosset under  

 transporten til laboratoriet.
 10)	Prøver af kølet kød må ikke fryses, men  

 skal holdes kølet.
Kapitel 4 Prøveundersøgelse 11)	Prøverne kan undersøges som samleprøver, dog  

 således at en samleprøve fra hele kroppe ikke indeholder mere  

 end 10 halsskind.
12)	Til analyse af prøver udtaget efter reglerne i dette bilag,  

 skal anvendes en af følgende metoder, jf.
Fødevaredirektoratets  

 metodesamling:
 a)	Den Internationale Standardorganisations standardmetode ISO  

 6579:1993 eller senere udgaver.
 b)	Modificeret udgave af  ISO 6579:1993 standarden.
 c)	NMKL nr. 71, 4. udgave, 1991 eller senere udgaver.
 d)	Modificeret udgave af NMKL nr. 71, 4. udgave, 1991 eller senere  

 udgave.
1)   Bekendtgørelsen  

 indeholder bestemmelser der gennemfører dele af Rådets direktiv  

 71/118/EØF af 15. februar 1971 om sundhedsmæssige problemer i  

 forbindelse med handel med fersk fjerkrækød inden for  

 Fællesskabet (EF-Tidende 1971, nr.
L 55, s. 23), som senest  

 ændret ved Rådets direktiv 97/79/EF (EF-Tidende 1998, nr.
L 24,  

 s. 31), samt Rådets beslutning 95/410/EF af 22. juni 1995 om  

 fastsættelse af regler for mikrobiologisk undersøgelse af  

 stikprøver på oprindelsesbesætningen af  

 slagtefjerkræ bestemt til Finland og Sverige (EF-Tidende 1995, nr.
L  

 243, s 25), som ændret ved Rådets beslutning 98/227/EF  

 (EF-Tidende 1998, nr.
L 87, s. 14).
