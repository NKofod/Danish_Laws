Nr LSF 121 Forslag til Lov om ændring af lov om Arbejdsmarkedets Tillægspension Fremsat af Lilli Gyldenkilde (SF) Tommy Dinesen (SF) Pernille Frahm (SF)  

 Birgitte Husmark (SF) Hanne Thanning Jacobsen (SF) Ebba Strange (SF) den 1. februar 1991 § 1 I lov om Arbejdsmarkedets Tillægspension, jf. lovbekendtgørelse nr. 3 af  

 5. august 1988, som ændret ved lov nr. 267 af 2. maj 1990, foretages følgende  

 ændringer:
 1. I § 13, stk. 1, udgår ordene »halvdelen af«.
 2. I § 13, stk. 2, udgår ordene »halvdelen af«.
§ 2 Loven træder i kraft den 1. april 1991.
Bemærkninger til lovforslaget Almindelige bemærkninger Ifølge de gældende regler kan en enke/enkemand vælge mellem at få egen  

 ATP eller afdøde ægtefælles ATP udbetalt, en bestemmelse, der givet er indsat  

 for, at det ikke skal virke helt urimeligt, at indbetalte bidrag ikke  

 udbetales.
I vort samfund er det fortsat almindeligt, at kvinder får lavere  

 ATP-udbetaling end mænd.
Først og fremmest fordi det oftest er kvinder, der  

 har afbrudt arbejdsforløb, bl.a. på grund af børnefødsler.
For den  

 aldersgruppe, der i overskuelig fremtid skal have ATP, vil det være sådan, at  

 kvinden ofte har arbejdet på nedsat tid.
Som konsekvens af dette har kvinder  

 mindre opsparet ATP.
Dette medfører, at kvinder, der jo oftest lever længere  

 end mænd, får udbetalt en meget lille ATP.
Hvis hun bliver enke, kan hun vælge mellem sin egen ATP eller den afdødes.  

 Dog udbetales kun halvdelen af afdødes ATP.
Kvinder vælger sidstnævnte  

 ordning, fordi selv halvdelen er større end egen ATP.
 Mange pensionister er med rette fortørnede over, at de penge, som de  

 ifølge overenskomster og aftaler på arbejdsmarkedet har opsparet via  

 indbetalinger fra arbejdsgivere og eget bidrag, ikke bliver udbetalt fuldt ud  

 til den efterlevende ægtefælle.
 Forslagsstillerne håber på, at der vil være et flertal for i det mindste  

 at sørge for, at den efterlevende kan vælge mellem eget bidrag eller afdødes  

 fulde beløb.
Bemærkninger til lovforslagets enkelte bestemmelser Til § 1 Til nr. 1 Når ordene »halvdelen af« udgår, vil det fulde ATP-beløb blive  

 udbetalt.
Til nr. 2 Med ændringen vil der, hvis der har været tale om mere end eet giftermål,  

 kun blive udbetalt det ene fulde beløb.
