 Ankenævnet  

 lagde vægt på, at Centeret for Vurdering af Udenlandske Uddannelser havde  

 vurderet, at personens konkrete uddannelse som bachelor og mastergrad med 1  

 års  

 afbrydelse ind i mellem kunne betragtes som et samlet og afsluttet  

 uddannelsesforløb svarende til en dansk uddannelse af 4 års varighed.
 Det var  

 en forudsætning for afgørelsen, at personen efterbetalte medlemsbidrag fra  

 optagelsestidspunktet.
Kan ikke optages som nyuddannet medlem Ankenævnet traf den 6.  

 december 2002 afgørelse om, at De ikke kunne optages som medlem af xxx med  

 dimittendrettigheder på baggrund af Deres mastergrad ved universitetet i xxx.
 De meddelte den 28. februar  

 2003, at Undervisningsministeriets Center for Vurdering af Udenlandske  

 Uddannelser  

 (centeret) den 30. januar 2003 i et brev til Dem havde foretaget en vurdering  

 af Deres uddannelse, og at De derfor ønskede sagen genoptaget.
 Ankenævnet anmodede den 19.  

 marts 2003 centeret om at uddybe centerets brev af 30. januar 2003 til Dem.  

 Centeret besvarede ankenævnets henvendelse den 27. marts 2003 og afgav en  

 yderligere uddybning af svaret den 25. april 2003.
 Ankenævnet har besluttet at  

 genoptage behandlingen af Deres sag på møde den 21. august 2003.
Nævnet traf følgende A F G Ø R E L S E Ankenævnet finder grundlag  

 for at ændre afgørelsen af 6. december 2002 på baggrund af udtalelserne af  

 27.  

 marts 2003 og 25. april 2003 fra centeret, således at De - med virkning fra  

 den  

 23. september 2002 - kunne optages som medlem af en dansk arbejdsløshedskasse  

 med dimittendrettigheder.
 Det er en forudsætning for  

 optagelsen, at De efterbetaler medlemsbidrag fra optagelsestidspunktet.
BEGRUNDELSE Ankenævnet har ved  

 afgørelsen lagt til grund, at i  

  

 	  

    

 De færdiggjorde Deres uddannelse som  

 bachelor i politik og økonomi ved universitetet i xxx i juli 2000, i  

  

 	  

    

 De ikke ansøgte om optagelse som  

 dimittend i a-kassen på baggrund af uddannelsen som bachelor, i  

  

 	  

    

 De efter færdiggørelsen af  

 bachelor-uddannelsen flyttede til Kairo, hvor De arbejdede og udvidede Deres  

 viden om Mellemøsten til brug for Deres uddannelse, i  

  

 	  

    

 De fra marts til august 2001 arbejdede i  

 Danmark med henblik på at opnå de nødvendige økonomiske midler til at tage en  

 mastergrad, i  

  

 	  

    

 De fra september 2001 til 16. september  

 2002 studerede ved universitetet i xxx, således at De bestod Deres mastergrad  

 på normeret tid, og i  

  

 	  

    

 at De herefter ansøgte om optagelse i  

 arbejdsløshedskassen som dimittend den 23. september 2002.
 Ved afgørelsen om at ændre  

 ankenævnets afgørelse af 6. december 2002 har ankenævnet lagt vægt på, at  

 centeret i udtalelserne af 27. marts og 25. april 2003 har vurderet, at Deres  

 uddannelse som bachelor og Deres mastergrad kunne betragtes som et samlet og  

 afsluttet uddannelsesforløb svarende til en dansk uddannelse af fire års  

 varighed.
 På baggrund af centerets  

 vurdering finder ankenævnet således, at det uddannelsesmæssigt og  

 kvalifikationsmæssigt ikke har betydning, at De mellem tidspunktet for  

 færdiggørelsen af Deres bachelor-uddannelse og tidspunktet for påbegyndelsen  

 af  

 mastergraden havde en tidsmæssig afbrydelse på lidt over 1 år.
Ankenævnet har endvidere  

 lagt vægt på, at baggrunden for, at ankenævnet tidligere kunne nå til et  

 andet  

 resultat var, at ankenævnet efter de i sagen foreliggende oplysninger  

 opfattede  

 Deres bachelorgrad og Deres mastergrad som to uddannelser, der ikke var  

 sammenhængende.
Ved denne opfattelse fik den tidsmæssige afbrydelse væsentlig  

 betydning, da Deres mastergrad ikke i sig selv levede op til kravet om  

 "en  

 erhvervsmæssig uddannelse af mindst 18 måneders varighed...", jf. § 41,  

 stk. 1, nr. 3, litra b, i lov om arbejdsløshedsforsikring m.v., (og da De  

 ikke  

 mere havde mulighed for at blive optaget som dimittend på baggrund af Deres  

 bachelorgrad).
 Nu, hvor centeret har  

 vurderet, at Deres bachelor- og masteruddannelse er en sammenhængende og  

 afsluttet uddannelse, må ankenævnet ændre opfattelse af den tidsmæssige  

 afbrydelse af Deres uddannelsesforløb, da reglen om, at tidsmæssige  

 afbrydelser  

 i sig selv har betydning, kun fremgår direkte af Arbejdsdirektoratets  

 vejledning nr. 165 af 18. december 2002 og således ikke alene vil kunne blive  

 afgørende for sagen.
 Ankenævnet har i øvrigt ved  

 afgørelsen lagt vægt på, at centeret har vurderet, at Deres uddannelse ligger  

 inden for det samfundsvidenskabelige område.
 De kan henvende Dem til  

 Deres a-kasse med henblik på at få oprettet Deres medlemskab med virkning fra  

 den 23. september 2002.
 Ankenævnet henviser til §  

 41, stk. 1, nr. 3 b), i lov om arbejdsløshedsforsikring m.v.  

 (Arbejdsministeriets lovbekendtgørelse nr. 603 af 25. juni 2001 og med  

 uforandret indhold i Beskæftigelsesministeriets lovbekendtgørelse nr. 799 af  

 24. september 2002) og til §§ 1 og 3 i lov om vurdering af udenlandske  

 uddannelseskvalifikationer m.v. (Undervisningsministeriets lovbekendtgørelse  

 nr. 74 af 24. januar 2003).
 Ankenævnet ændrer således  

 ankenævnets afgørelse af 6. december 2002.
 Ankenævnet beklager i  

 øvrigt, at sagsbehandlingstiden var længere, end De kunne forvente.
På ankenævnets vegne xxx Kopi til:  

  

 xxx  

  

 Arbejdsdirektoratet + akter  

  

 Center for Vurdering af Udenlandske Uddannelser Bemærkninger På baggrund af Deres brev  

 af 28. februar 2003 skrev Sekretariatet for Arbejdsmarkedets Ankenævn  

 følgende  

 den 19. marts 2003 til Undervisningsministeriet, Center for Vurdering af  

 Udenlandske Uddannelser:
 "Sekretariatet for  

 Arbejdsmarkedets Ankenævn har modtaget vedlagte brev fra Center for Vurdering  

 af Udenlandske Uddannelser af 30. januar 2003 til xxx.
 xxx ønsker, at brevet skal  

 lægges til grund for Arbejdsmarkedets Ankenævns eventuelle fornyede vurdering  

 af, om hun kan optages som dimittend i xxx på baggrund af sin  

 master-uddannelse  

 ved universitetet i xxx fra september 2001 til 16. september 2002.
Arbejdsmarkedets Ankenævn  

 lagde til grund for den tidligere behandling af sagen, at i  

  

 	  

    

 xxx færdiggjorde sin uddannelse som bachelor  

 i politik og økonomi ved universitetet i xxx i juli 2000, i  

  

 	  

    

 hun efter færdiggørelsen arbejdede i  

 Kairo til og med februar 2001, i  

  

 	  

    

 hun arbejdede i Danmark fra marts til  

 august 2001, i  

  

 	  

    

 hun som ovenfor nævnt tog sin  

 master-uddannelse ved universitetet i xxx fra september 2001 til 16.  

 september  

 2002, i  

  

 	  

    

 hun ansøgte om optagelse i a-kassen den  

 23. september 2002 efter dimittend-reglerne, og i  

  

 	  

    

 hun ikke havde ansøgt om optagelse på  

 baggrund af sin bachelor-uddannelse.
 På denne baggrund skal  

 sekretariatet venligst anmode centeret om en uddybning af den afgivne  

 udtalelse  

 af 30. januar 2003:
 1.
Centeret har vurderet, at  

 "det samlede uddannelsesforløb i niveau er sammenligneligt med omkring 4  

 års universitetsstudier i Danmark inden for det samfundsvidenskabelige  

 område." Sekretariatet er med denne  

 udtalelse i tvivl om, hvilken uddannelse centeret mere konkret mener, at xxx  

 har opnået.
En mere konkret udtalelse herom er af væsentlig betydning for, om  

 xxx i arbejdsløshedsforsikringslovens forstand vil være omfattet af et  

 "fagligt område", således at hun eventuelt vil kunne indplaceres i  

 en  

 a-kasse.
 2.
 Sekretariatet ønsker  

 endvidere bekræftet, om centeret ved udtalelsen af 30. januar 2003 har lagt  

 vægt på alle de ovennævnte faktuelle forhold omkring xxx's studieforløb,  

 herunder især, om det gør nogen forskel for centeret, at xxx ikke var under  

 uddannelse, men i arbejde, i perioden fra juli 2000 til august 2001.
Sagens videre behandling  

 afventer centerets svar." Center for  

 Vurdering af Udenlandske Uddannelser skrev følgende den 27. marts 2003:
 "Center for Vurdering  

 af Udenlandske Uddannelser (CVUU) har d. 20. marts modtaget Arbejdsmarkedets  

 Ankenævns anmodning om uddybende kommentarer til centrets vurderingssvar til  

 xxx af 30. januar 2003.
 Ankenævnet spørger, hvilken  

 konkret dansk uddannelse CVUU sammenligner xxx's xxx masteruddannelse med.  

 CVUU  

 har i sit svar skrevet:"Det samlede uddannelsesforløb i niveau er  

 sammenligneligt med 4 års universitetsstudier inden for det  

 samfundsvidenskabelige område.
Centret er ofte ikke i stand  

 til at sammenligne med en helt konkret dansk uddannelse.
De forskellige lande  

 har forskellige uddannelsessystemer, og en uddannelse i det samme fag fra  

 henholdsvis Danmark og et andet land svarer meget sjældent helt overens.  

 Derfor  

 sammenligner CVUU i sine vurderingssvar ofte den udenlandske kvalifikation  

 med  

 et fagområde, humaniora, samfundsvidenskab eller naturvidenskab frem for en  

 konkret dansk uddannelse.
På den måde anerkender man,  

 at selvom uddannelserne kan have forskelligt indhold, kan de ofte anerkendes  

 som værende sammenlignelige med danske uddannelser, selv om de ikke er  

 identiske.
Der kan være forskelligt indhold, men niveauet kan være  

 sammenligneligt  

 med tilsvarende danske uddannelser.
I xxx's tilfælde vurderer  

 CVUU hendes uddannelse til at ligge inden for det samfundsvidenskabelige  

 område.
Det gør vi, fordi de faglige hovedområder i såvel bachelor- som  

 masterdelen ligger inden for politik, økonomi og udviklingspolitik.
Der er  

 tale  

 om fagområder, som typisk findes på samfundsvidenskabelige områder i Danmark.  

 Centret vurderer, at hendes samlede uddannelsesforløb i niveau er  

 sammenligneligt med 4 års universitetsstudier.
Dette indikerer, at  

 uddannelsen  

 ikke kan sammenlignes med en fuld kandidatuddannelse, men derimod omkring 1  

 års  

 kandidatstudier oven på bachelorgraden.
 Ankenævnet spørger tillige,  

 om CVUU har lagt vægt på, at xxx efter at have afsluttet sin bachelorgrad har  

 arbejdet i ca. 1 år, før hun har påbegyndt sit masterstudium.
CVUU har vurderet bachelor-  

 og masteruddannelsen som et samlet forløb.
Det har vi gjort, fordi  

 bachelordelen og masterdelen tydeligvis ligger inden for de samme fagområder,  

 således at masterprogrammet vurderes som en direkte progression i forhold til  

 bachelorprogrammet.
Såvel bachelorgraden som mastergraden er taget på det  

 samme  

 fakultet.
Optagelse på masterdelen på xxx forudsætter en bachelorgrad i  

 politik  

 eller i et nært beslægtet område.
At der har været et tidsmæssigt brud i  

 forløbet er i denne forbindelse uden betydning.
 Lovgrundlaget for CVUU's  

 praksis findes i lov om vurdering af udenlandske uddannelseskvalifikationer  

 m.v., jf. lovbekendtgørelse nr. 74 af 24. januar 2003 samt bekendtgørelse nr.  

 548 af 1. juli 2002 om vurdering af udenlandske uddannelseskvalifikationer  

 m.v.  

 Såvel loven som bekendtgørelsen findes på  

  

 www.cvuu.dk.  

  

 Af lovens  

 paragraf 3, stk. 4, fremgår det, at CVUU's vurdering skal lægges til grund  

 for  

 en arbejdsløshedskasses afgørelse om optagelse.
Hvis ankenævnet har brug for  

 yderligere eller uddybende kommentarer, er CVUU til rådighed." Efter telefonisk  

 anmodning fra sekretariatet afgav centeret endvidere den 25. april 2003  

 følgende uddybende udtalelse:
 "Center for Vurdering  

 af Udenlandske Uddannelser, CVUU, er d. 25. april 2003 blevet bedt om en  

 præcisering af CVUU's brev af 27. marts i ovennævnte sag.
Jeg skal præcisere, at CVUU  

 betragter xxx's uddannelse som et samlet afsluttet forløb og dermed hendes  

 uddannelse som en afsluttet universitetsgrad.
CVUU vurderer, at hendes  

 uddannelse i Danmark svarer til 4 års universitetsstudier, altså et niveau,  

 som  

 ligger over en bacheloruddannelse, men under en kandidatuddannelse.
CVUU har d. 30. januar 2003  

 sendt vurderingssvar til xxx, hvori centret vurderer, at hendes samlede  

 uddannelsesforløb svarer til 4 års universitetsstudier i Danmark.
Centret har  

 siden da ændret lidt på formuleringen af svarbreve, hvor uddannelsesforløbet  

 er  

 en 3-årig bachelorgrad og en 1-årig mastergrad.
I dag skriver vi:
1-årige masteruddannelser  

 fra xxx kan ikke direkte sidestilles med en dansk kandidatgrad, som er af 2  

 års  

 varighed.
Ofte kan de i forlængelse af en bachelorgrad inden for et beslægtet  

 fagområde sidestilles med omkring 1 års kandidatstudier og dermed  

 niveaumæssigt  

 sammenlignes med 4 års danske universitetsstudier (jf. den tidligere danske  

 cand. phil. grad). Dette gælder i det foreliggende tilfælde.
 Det betyder, at centret  

 ville sammenligne xxx's uddannelse med den tidligere 4-årige cand. phil.  

 uddannelse, hvis det var muligt.
Det afgørende for centret  

 er, at vi betragter uddannelsen som en afsluttet universitetsgrad og  

 bachelor-masterstudiet som et sammenhængende forløb, som CVUU vurderer til at  

 være sammenligneligt med 4 års universitetsstudier i Danmark." Ministeriet for  

 Videnskab og Teknologi oplyste telefonisk følgende den 20. juni 2003:
 Ministeriet oplyste, at et  

 "sabbat-år" midt i en videregående uddannelse længe har været en  

 mulighed, men at det fra den 1. juli 2003 bliver helt formaliseret, sådan at  

 en  

 bachelor og en overbygning er to helt særskilte forløb, (selv om de stadig  

 ikke  

 er særskilte SU-mæssigt).
 Ministeriet oplyste  

 endvidere, at en cand. phil. var en 4-årig kandidatuddannelse, der blev  

 afskaffet i 1995. Den findes ikke mere i Danmark, selv om der stadig er  

 personer, der har titlen.
 Arbejdsdirektoratet skrev  

 følgende den 4. juli 2003:
 "Sekretariatet for  

 Ankenævnet har i brev af 24. juni 2003 oplyst, at man har modtaget yderligere  

 materiale i ovennævntes sag, som blev afgjort af nævnet den 6. december 2002.
 Til brug for behandlingen af  

 genoptagelsen af sagen beder sekretariatet direktoratet oplyse, om de  

 vedlagte  

 oplysninger ville have givet anledning til, at direktoratet havde ændret  

 afgørelsen af 14. november 2002.
 Sekretariatet henviser  

 særligt til § 3, stk. 4, nr. 2, i lov om vurdering af udenlandske  

 uddannelseskvalifikationer, hvoraf det fremgår, at Center for Vurdering af  

 Udenlandske Uddannelsers vurdering af en udenlandsk uddannelse skal lægges  

 til  

 grund for en arbejdsløshedskasses afgørelse om optagelse af en person som  

 medlem af arbejdsløshedskassen.
 Af de vedlagte oplysninger  

 fremgår det, at CVUU den 30. januar 2003 har vurderet ovennævntes uddannelse.  

 Det fremgår, at der er tale om en bacheloruddannelse, som er normeret til 3  

 år  

 og afsluttet i 2000, og en masteruddannelse, som er normeret til 1 år og  

 afsluttet i 2002. Videre fremgår det, at det vurderes, at det samlede  

 uddannelsesforløb i niveau er sammenligneligt med omkring 4 års  

 universitetsstudier i Danmark inden for det samfundsvidenskabelige område.
 CVUU har i brev af 27. marts  

 2003 uddybende oplyst, at når det er vurderet, at det samlede  

 uddannelsesforløb  

 i niveau er sammenligneligt med 4 års universitetsstudier, indikerer dette,  

 at  

 uddannelsen ikke kan sammenlignes med en fuld kandidatuddannelse, men derimod  

 med omkring 1 års kandidatstudier oven på bachelorgraden.
For så vidt angår det  

 forhold, at ovennævnte efter at have afsluttet sin bachelorgrad har arbejdet  

 i  

 ca. 1 år, før hun er påbegyndt sit masterstudium, har CVUU oplyst, at man har  

 vurderet bachelor- og masteruddannelsen som et samlet forløb.
CVUU har videre  

 oplyst, at det har man gjort, fordi bachelordelen og masterdelen tydeligvis  

 ligger inden for de samme fagområder, således at masterprogrammet vurderes  

 som  

 en direkte progression i forhold til bachelorprogrammet.
Såvel bachelorgraden  

 som mastergraden er taget på samme fakultet, og optagelse på masterdelen på  

 xxx  

 forudsætter en bachelorgrad i politik eller i et nært beslægtet område.
At  

 der  

 har været et tidsmæssigt brud i forløbet er i denne forbindelse uden  

 betydning.
 CVUU har herefter i brev af  

 25. april 2003 præciseret, at man betragter ovennævntes uddannelse som et  

 samlet afsluttet forløb og dermed hendes uddannelse som en afsluttet  

 universitetsgrad.
CVUU har desuden oplyst, at  

 man ville sammenligne ovennævnte uddannelse med den tidligere 4-årige cand.  

 phil. uddannelse, hvis det var muligt.
Det afgørende for centret er, at man  

 betragter uddannelsen som en afsluttet universitetsgrad og bachelorstudiet  

 som  

 et sammenhængende forløb, som CVUU vurderer til at være sammenligneligt med 4  

 års universitetsstudier i Danmark.
 Af de vedlagte oplysninger  

 fremgår videre, at Ministeriet for Videnskab og Teknologi vedrørende  

 betydningen af afbrydelse af en uddannelse telefonisk har oplyst, at et  

 "sabbat-år" midt i en videregående uddannelse længe har været en  

 mulighed, men at det fra den 1. juli 2003 bliver helt formaliseret, sådan at  

 en  

 bachelor og en overbygning er to helt særskilte forløb, selv om de stadig  

 ikke  

 er særskilte SU-mæssigt.
 Direktoratet skal i  

 forlængelse heraf oplyse, at de vedlagte oplysninger  

  

 ikke  

  

 ville have givet anledning til, at direktoratet havde ændret  

 afgørelsen af 14. november 2002.
Direktoratet mener således  

 fortsat, at ovennævntes bacheloruddannelse og mastergrad i henhold til  

 reglerne  

 om arbejdsløshedsforsikring  

  

 ikke  

  

 kan  

 betragtes som en samlet uddannelse.
Der lægges herved fortsat vægt på, at der  

 ikke er tilstrækkelig tidsmæssig sammenhæng mellem de to uddannelser.
 Direktoratet finder herunder  

 ikke, at det forhold, at tiden mellem de to uddannelser er begrundet i, at  

 ovennævnte arbejdede for at opnå de nødvendige økonomiske midler for at  

 fortsætte sin uddannelse, kan føre til et andet resultat.
Direktoratet skal bemærke,  

 at direktoratet for så vidt ikke er uenig i, at der er den nødvendige faglige  

 sammenhæng mellem de to uddannelser.
Dette er dog ikke i sig selv  

 tilstrækkeligt.
 Da medlemmets  

 masteruddannelse ikke opfylder arbejdsløshedsforsikringslovens krav om, at  

 uddannelsen skal være af mindst 18 måneders varihed, er det således fortsat  

 direktoratets opfattelse, at ovennævnte ikke opfylder betingelserne for at  

 kunne optages som nyuddannet i en a-kasse på baggrund af sin uddannelse.
 For så vidt angår det  

 anførte om, at CVUU's vurdering skal lægges til grund for en  

 arbejdsløshedskasses afgørelse om optagelse, skal direktoratet bemærke, at  

 direktoratet ikke er uenig i, at centrets vurdering af ovennævntes  

  

 uddannelseskvalifikationer  

  

 skal lægges  

 til grund.
 Dette ændrer imidlertid ikke  

 ved, at de øvrige betingelser for optagelse skal være opfyldt, herunder  

 kravet  

 om at uddannelsen skal være af mindst 18 måneders varighed.
En mastergrad, der består af  

 en bachelorgrad plus 1 år inden for samme fag, vil kunne danne grundlag for  

 en  

 dimittendoptagelse.
Dette forudsætter imidlertid, at der er faglig og  

 tidsmæssig sammenhæng.
 Afgørelsen om, at  

 ovennævntes uddannelse ikke berettiger til optagelse som nyuddannet i en  

 a-kasse, er ikke begrundet i ovennævntes uddannelseskvalifikationer.
Afgørelsen er derimod  

 begrundet i, at uddannelsen ikke anses som samlet, da der ikke er tidsmæssig  

 sammenhæng mellem de forskellige dele af uddannelsen." Regler Lov om vurdering af udenlandske  

 uddannelseskvalifikationer m.v.  

    

  

 (Undervisningsministeriets lovbekendtgørelse nr. 74 af 24. januar 2003) § 1.  

  

 Loven har til formål at sikre adgang til at få udenlandske  

 uddannelseskvalifikationer vurderet med henblik på at lette tilgangen til det  

 danske arbejdsmarked og det danske uddannelsessystem.
 § 3...
 Stk. 4. Vurderingen skal  

 lægges til grund for følgende afgørelser:
 1)  

 	  

    

 En offentligt  

 anerkendt uddannelsesinstitutions afgørelse om optagelse.
 2)  

 	  

    

 En  

 arbejdsløshedskasses afgørelse om optagelse.
 3)  

 	  

    

 ...
