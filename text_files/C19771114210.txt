 Det er over for justitsministeriet oplyst, at tinglysningskontorerne  

 følger en forskellig praksis vedrørende debitors underskrift på pantebreve,  

 hvis individuelle tekst fortsættes på pantebrevsformularens side 4 (eller  

 senere sider).
 For at sikre en ensartet praksis på området fremsendes efter aftale med  

 Den Danske Dommerforening til orientering en kopi af Østre landsrets kendelse  

 af 26. august 1975. Kendelsen er gengivet i Ugeskrift for Retsvæsen 1975 side  

 1130.
 Det fremgår bl.a. af kendelsen, at debitor kan underskrive pantebreve som  

 de nævnte enten efter den individuelle tekst på side 4 eller på side 2,  

 såfremt den på side 4 skrevne tekst udtrykkeligt vedkendes foran  

 underskriften.
 P.M.V.
 E.B.
