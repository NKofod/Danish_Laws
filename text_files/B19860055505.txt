 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har i dag godkendt  

 frikommuneregulativ nr. 2 for Ringkøbing kommune om overførelse af  

 zonelovskompetencen i henhold til by- og landzonelovens § 9, stk. 1, fra  

 amtsrådet til kommunalbestyrelsen og om bortfald af klagemulighed ved  

 zonetilladelser givet i lokalplanlagte landzoneområder.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Ringkøbing kommune: § 9, stk. 1, 2, 3,  

 og 4, samt 10 a, stk. 1, i lov om by- og landzoner, jfr. lovbekendtgørelse  

 nr. 446 af 3. oktober 1985.
 § 3.  Det i § 1 nævnte frikommuneregulativ træder i  

 kraft den 15. september 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
