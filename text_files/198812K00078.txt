Nr LSF 78 Forslag til Lov om ændring af lov om frikommuner Fremsat af indenrigsministeren (Thor Pedersen) den 2. november 1988 Vedtaget ved tredjebehandling den 16. februar 1989 Lov nr. 141 af 08/03/1989 § 1 I lov om frikommuner, jf. lovbekendtgørelse nr. 316 af 15. juni 1988,  

 foretages følgende ændringer:
 1. § 8, stk. 3, nr. 2, ophæves.
 Stk. 3, nr. 3, bliver herefter stk. 3, nr. 2.
 2. I § 16 indsættes efter stk. 3 som nyt stykke:
» Stk. 4. Uanset bestemmelsen i stk. 1 kan indenrigsministeren  

 godkende regler for frikommuneforsøg, hvorefter økonomiudvalget består af  

 borgmesteren og formændene for de stående udvalg, som vælges af  

 kommunalbestyrelsen ved forholdstalsvalg og med virkning for  

 kommunalbestyrelsens funktionsperiode.
Ved valget af de øvrige medlemmer af  

 de stående udvalg regnes udvalgsformandens plads som den første af de  

 pladser, der kan tilkomme den gruppe inden for kommunalbestyrelsen, til  

 hvilken udvalgsformanden hører.« 3. Efter § 21 indsættes i kapitel 8:
»  § 21 a.
Industriministeren kan godkende regler for  

 frikommuneforsøg, hvorefter tillige kommuner, der ikke er frikommuner, får  

 mulighed for at gennemføre forsøg som nævnt i §§ 20 og 21. Forsøget skal være  

 et led i et frikommuneforsøg i en amtskommune, der er frikommune.
Reglerne  

 for forsøget skal vedtages af amtsrådet, og kommunerne skal være beliggende i  

 den pågældende amtskommune.« 4. I § 24 indsættes efter stk. 2 som nye stykker:
 »Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 overtage en amtskommunes kompetence til at administrere, herunder træffe  

 afgørelse efter § 9 i lov om by- og landzoner, jf. lovbekendtgørelse nr. 446  

 af 3. oktober 1985, som ændret ved lov nr. 286 af 13. maj 1987. Reglerne for  

 forsøget skal vedtages af amtsrådet i en amtskommune, der er frikommune, og  

 kommunerne skal være beliggende i denne amtskommune.
Stk. 4. Miljøministeren kan godkende regler for frikommuneforsøg,  

 hvorefter en amtskommune, der i henhold til stk. 1, nr. 4, har overtaget  

 kompetence fra fredningsnævnene til at administrere, herunder træffe  

 afgørelse, efter §§ 46, 47, 47 a, 47 b, 48 og 53 i lov om naturfredning, jf.  

 lovbekendtgørelse nr. 530 af 10. oktober 1984 med de ændringer, som følger af  

 lov nr. 355 af 13. maj 1987 og § 25 i lov nr. 108 af 5. marts 1988, kan  

 overdrage denne kompetence til frikommuner og kommuner, der ikke er  

 frikommuner.
Reglerne for forsøget skal vedtages af amtsrådet i en  

 amtskommune, der er frikommune, og kommunerne skal være beliggende i denne  

 amtskommune.« 5. Efter § 28 b indsættes i kapitel 10:
»  § 28 c.
Miljøministeren kan godkende regler for  

 frikommuneforsøg, der fraviger bestemmelserne om kommuneplanens  

 overensstemmelse med regionplanlægningen og om regionplanmyndighedens tilsyn  

 hermed i § 2, stk. 2, og § 8, stk. 1, 1. pkt., i lov om kommuneplanlægning,  

 jf. lovbekendtgørelse nr. 391 af 22. juli 1985, som ændret ved lov nr. 287 af  

 13. maj 1987.« 6. Efter § 33 indsættes:
» § 33 a.
Socialministeren kan godkende regler for  

 frikommuneforsøg, hvorefter kontanthjælpsmodtagere, som har modtaget  

 kontanthjælp i en uafbrudt periode på 9 måneder eller mere, og som etablerer  

 og driver selvstændig virksomhed, kan få udbetalt halvdelen af den senest  

 udbetalte kontanthjælp i indtil 1 år som en fast månedlig ydelse.
Beløbet  

 udbetales uændret i ydelsesperioden.
Stk. 2. Indtægterne fra den selvstændige virksomhed fratrækkes ikke i  

 hjælpen.
Det er en forudsætning for ydelse af hjælpen, at den pågældende ikke  

 får lønindtægter ved siden af eller i stedet for indtægterne fra  

 virksomheden.
 Stk. 3. En person, der er gået over til halv kontanthjælpsydelse, kan  

 vælge at gå tilbage til almindelig kontanthjælp efter bistandslovens § 37,  

 stk. 2, 4. pkt.
Stk. 4. Bistandslovens almindelige klageregler gælder også for denne  

 ordning.« 7. I § 34 udgår »og § 43, stk. 4,».
 8. § 39, stk. 1, nr. 1, affattes således:
 »1) i lov om styrelsen af kommunernes skolevæsen og af virksomhed  

 efter lov om fritidsundervisning m.v., jf. lovbekendtgørelse nr. 492 af 25.  

 juli 1986, bortset fra §§ 1, 3, 5 og 6, § 7, stk. 1 og 3, § 8, stk. 2 og 3,  

 §§ 11, 16, 17, 24, 25 og 28-31, § 38, 1. pkt., §§ 39 og 40, § 49, stk. 1, §  

 52, kapitel 8 og 9 samt § 79,».
 9. § 39, stk. 2, affattes således:
»Stk. 2. Undervisnings- og forskningsministeren kan godkende regler  

 for frikommuneforsøg, hvorefter tillige kommuner, der ikke er frikommuner,  

 får mulighed for at undlade at indsende sager vedrørende det kommunale  

 skolevæsen, der forelægges undervisnings- og forskningsministeren, gennem  

 amtsrådet, jf. § 47 i lov om styrelsen af kommunernes skolevæsen og af  

 virksomhed efter lov om fritidsundervisning m.v., jf. lovbekendtgørelse nr.  

 492 af 25. juli 1986. Reglerne skal vedtages af en amtskommune, der er  

 frikommune, og kommunerne skal være beliggende i denne amtskommune.« 10. I § 39 indsættes efter stk. 3 som nyt stykke:
» Stk. 4. Undervisnings- og forskningsministeren kan godkende  

 regler for frikommuneforsøg, hvorefter tillige kommuner, der ikke er  

 frikommuner, får mulighed for at overtage en amtskommunes kompetence efter §  

 43 i lov om styrelsen af kommunernes skolevæsen og af virksomhed efter lov om  

 fritidsundervisning m.v., jf. lovbekendtgørelse nr. 492 af 25. juli 1986, til  

 at fastsætte lønancienniteten for ledere og lærere ved kommunens skolevæsen  

 m.v.
Reglerne skal vedtages af en amtskommune, der er frikommune, og  

 kommunerne skal være beliggende i denne amtskommune.« 11. I § 40 indsættes efter stk. 2 som nyt stykke:
» Stk. 3. Undervisnings- og forskningsministeren kan godkende  

 regler for frikommuneforsøg, hvorefter tillige kommuner, der ikke er  

 frikommuner, får mulighed for at overtage en amtskommunes forpligtelse til at  

 sørge for specialundervisning efter § 19, stk. 2, i lov om folkeskolen, jf.  

 lovbekendtgørelse nr. 541 af 21. august 1986, som ændret ved lov nr. 231 af  

 22. april 1987. Reglerne skal vedtages af en amtskommune, der er frikommune,  

 og kommunerne skal være beliggende i denne amtskommune.« 12. §§ 41, 42 og 43 a ophæves.
 13. Kapitel 16 ophæves, og i stedet indsættes:
»Kapitel 16 Kulturministerens område § 46. Kulturministeren kan godkende regler for frikommuneforsøg, der  

 fraviger bestemmelserne i lov om styrelsen af kommunernes skolevæsen og af  

 virksomhed efter lov om fritidsundervisning m.v., jf. lovbekendtgørelse nr.  

 492 af 25. juli 1986, bortset fra §§ 1, 2, 2 a og 6, § 7, stk. 1 og 3, § 8,  

 stk. 1, §§ 10, 16, 17 og 21, § 22, stk. 1, 3 og 5, §§ 27 og 37, § 38, 1.  

 pkt., §§ 40-42, § 49, stk. 1, §§ 51, 59-64, kapitel 8 og 9 samt §§ 78, 78 a,  

 79 og 80 b.
Stk. 2. Kulturministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 overtage en amtskommunes kompetence til at godkende ledere og lærere ved  

 fritidsundervisning for voksne efter § 39 i lov om styrelsen af kommunernes  

 skolevæsen og af virksomhed efter lov om fritidsundervisning m.v.
Reglerne  

 skal vedtages af en amtskommune, der er frikommune, og kommunerne skal være  

 beliggende i denne amtskommune.
§ 46 a.
Kulturministeren kan godkende regler for frikommuneforsøg, der  

 fraviger bestemmelserne i §§ 1, 27-34, 36-48, 52-54, 58-62 og 69-70 i lov om  

 fritidsundervisning m.v., jf. lovbekendtgørelse nr. 236 af 24. april 1987.
§ 46 b.
Kulturministeren kan godkende regler for frikommuneforsøg, der  

 fraviger bestemmelserne i § 1, stk. 1 og 2, § 2, stk. 1-5, § 3, stk. 1 og 3,  

 § 6, stk. 2, og § 8, stk. 1 og 2, i lov om prøveforberedende  

 enkeltfagsundervisning m.v. for voksne, jf. lovbekendtgørelse nr. 320 af 4.  

 juli 1983, som ændret ved lov nr. 217 af 23. april 1986.
§ 46 c.
Kulturministeren kan godkende regler for frikommuneforsøg, der  

 fraviger bestemmelsen i § 1, stk. 1, i lov nr. 269 af 6. juni 1985 om  

 produktionsskoler.
Kapitel 17 Ikrafttrædelsesbestemmelser § 47. Ved lovens ikrafttræden ophæves lov nr. 202 af 22. maj 1985 om  

 frikommuner.
 Stk. 2. Frikommuneregulativer, der er godkendt efter lov nr. 202 af 22.  

 maj 1985, bevarer deres gyldighed.
 Stk. 3. Frikommuneregulativer, der er godkendt med gyldighed indtil  

 udgangen af 1989, opnår gyldighed indtil udgangen af 1993, når  

 kommunalbestyrelsen inden 1. november 1989 træffer beslutning derom.  

 Meddelelse om denne beslutning bekendtgøres i Lovtidende af  

 indenrigsministeren. § 6, stk. 2, 1. pkt., finder tilsvarende anvendelse.
 Stk. 4. Indenrigsministeren kan fastsætte nærmere regler om fremgangsmåden  

 ved forlængelse af frikommuneregulativer.
 Stk. 5. Frikommuneregulativer, der er godkendt i henhold til §§ 17, 18, 18  

 a og 30 i lov om frikommuner, jf. lovbekendtgørelse nr. 337 af 21. maj 1987,  

 bevarer deres gyldighed.
 Stk. 6. Frikommuneregulativer, der er godkendt i henhold til §§ 41, 42 og  

 43 a i lov om frikommuner, jf. lovbekendtgørelse nr. 316 af 15. juni 1988,  

 bevarer deres gyldighed.
§ 48. Loven gælder ikke for Færøerne og Grønland.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Frikommuneregulativer, der er godkendt efter den hidtil gældende  

 udformning af § 39, stk. 1, nr. 1, og § 39, stk. 2, i lov om frikommuner,  

 bevarer deres gyldighed.
Oprindeligt fremsat forslag § 1 I lov om frikommuner, jf. lovbekendtgørelse nr. 316 af 15. juni 1988,  

 foretages følgende ændringer:
1. § 8, stk. 3, nr. 2, ophæves.
Stk. 3, nr. 3, bliver herefter stk.  

 3, nr. 2.
 2. I § 16 indsættes efter stk. 3 som nyt stykke:
» Stk. 4. Uanset bestemmelsen i stk. 1 kan indenrigsministeren  

 godkende regler for frikommuneforsøg, hvorefter økonomiudvalget består af  

 borgmesteren og formændene for de stående udvalg, som vælges af  

 kommunalbestyrelsen ved forholdstalsvalg og med virkning for  

 kommunalbestyrelsens funktionsperiode.
Ved valget af de øvrige medlemmer af  

 de stående udvalg regnes udvalgsformandens plads som den første af de  

 pladser, der kan tilkomme den gruppe inden for kommunalbestyrelsen, til  

 hvilken udvalgsformanden hører.« 3. Efter § 21 indsættes i kapitel 8:
»§ 21 a.
Industriministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 gennemføre forsøg som nævnt i §§ 20 og 21. Forsøget skal være et led i et  

 frikommuneforsøg i en amtskommune, der er frikommune.
Reglerne for forsøget skal vedtages af amtsrådet, og kommunerne skal være  

 beliggende i den pågældende amtskommune.« 4. I § 24 indsættes efter stk. 2 som nye stykker:
 »Stk. 3. Miljøministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 overtage en amtskommunes kompetence til at administrere, herunder træffe  

 afgørelse efter § 9 i lov om by- og landzoner, jf. lovbekendtgørelse nr. 446  

 af 3. oktober 1985, som ændret ved lov nr. 286 af 13. maj 1987. Reglerne for  

 forsøget skal vedtages af amtsrådet i en amtskommune, der er frikommune, og  

 kommunerne skal være beliggende i denne amtskommune.
Stk. 4. Miljøministeren kan godkende regler for frikommuneforsøg,  

 hvorefter en amtskommune, der i henhold til stk. 1, nr. 4, har overtaget  

 kompetence fra fredningsnævnene til at administrere, herunder træffe  

 afgørelse, efter §§ 46, 47, 47 a, 47 b, 48 og 53 i lov om naturfredning, jf.  

 lovbekendtgørelse nr. 530 af 10. oktober 1984 med de ændringer, som følger af  

 lov nr. 355 af 13. maj 1987, kan overdrage denne kompetence til frikommuner  

 og kommuner, der ikke er frikommuner.
Reglerne for forsøget skal vedtages af  

 amtsrådet i en amtskommune, der er frikommune, og kommunerne skal være  

 beliggende i denne amtskommune.« 5. Efter § 28 b indsættes i kapitel 10:
» § 28 c.
Miljøministeren kan godkende regler for  

 frikommuneforsøg, der fraviger bestemmelserne om kommuneplanens  

 overensstemmelse med regionplanlægningen og om regionplanmyndighedens tilsyn  

 hermed i § 2, stk. 2, og § 8, stk. 1, 1. pkt., i lov om kommuneplanlægning,  

 jf. lovbekendtgørelse nr. 391 af 22. juli 1985, som ændret ved lov nr. 287 af  

 13. maj 1987.« 6. Efter § 33 indsættes:
» § 33 a.
Socialministeren kan godkende regler for  

 frikommuneforsøg, hvorefter kontanthjælpsmodtagere, som har modtaget  

 kontanthjælp i en uafbrudt periode på 9 måneder eller mere, og som etablerer  

 og driver selvstændig virksomhed, kan få udbetalt halvdelen af den senest  

 udbetalte kontanthjælp i indtil 1 år som en fast månedlig ydelse.
Beløbet  

 udbetales uændret i ydelsesperioden.
Stk. 2. Indtægterne fra den selvstændige virksomhed fratrækkes ikke i  

 hjælpen.
Det er en forudsætning for ydelse af hjælpen, at den pågældende ikke  

 får lønindtægter ved siden af eller i stedet for indtægterne fra  

 virksomheden.
 Stk. 3. En person, der er gået over til halv kontanthjælpsydelse, kan  

 vælge at gå tilbage til almindelig kontanthjælp efter bistandslovens § 37,  

 stk. 2, 4. pkt.
Stk. 4. Bistandslovens almindelige klageregler gælder også for denne  

 ordning.« 7. I § 34 udgår: »og § 43, stk. 4,».
 8. § 39, stk. 1, nr. 1, affattes således:
»1) i lov om styrelsen af kommunernes skolevæsen og af virksomhed  

 efter lov om fritidsundervisning m.v., jf. lovbekendtgørelse nr. 492 af 25.  

 juli 1986, bortset fra §§ 1, 3, 5 og 6, § 7, stk. 1 og 3, § 8, stk. 2 og 3,  

 §§ 11, 16, 17, 24 og 25, §§ 28-31, § 38, 1. pkt., §§ 39 og 40, § 49, stk. 1,  

 § 52, kapitel 8 og 9 samt § 79,» 9. § 39, stk. 2, affattes således:
»Stk. 2. Undervisnings- og forskningsministeren kan godkende regler  

 for frikommuneforsøg, hvorefter tillige kommuner, der ikke er frikommuner,  

 får mulighed for at undlade at indsende sager vedrørende det kommunale  

 skolevæsen, der forelægges undervisnings- og forskningsministeren, gennem  

 amtsrådet, jf. § 47 i lov om styrelsen af kommunernes skolevæsen og af  

 virksomhed efter lov om fritidsundervisning m.v., jf. lovbekendtgørelse nr.  

 492 af 25. juli 1986. Reglerne skal vedtages af en amtskommune, der er  

 frikommune, og kommunerne skal være beliggende i denne amtskommune.« 10. I § 39 indsættes efter stk. 3 som nyt stykke:
» Stk. 4. Undervisnings- og forskningsministeren kan godkende  

 regler for frikommuneforsøg, hvorefter tillige kommuner, der ikke er  

 frikommuner, får mulighed for at overtage en amtskommunes kompetence efter §  

 43 i lov om styrelsen af kommunernes skolevæsen og af virksomhed efter lov om  

 fritidsundervisning m.v., jf. lovbekendtgørelse nr. 492 af 25. juli 1986, til  

 at fastsætte lønancienniteten for ledere og lærere ved kommunens skolevæsen  

 m.v.
Reglerne skal vedtages af en amtskommune, der er frikommune, og  

 kommunerne skal være beliggende i denne amtskommune.« 11. I § 40 indsættes efter stk. 2 som nyt stykke:
» Stk. 3. Undervisnings- og forskningsministeren kan godkende  

 regler for frikommuneforsøg, hvorefter tillige kommuner, der ikke er  

 frikommuner, får mulighed for at overtage en amtskommunes forpligtelse til at  

 sørge for specialundervisning efter § 19, stk. 2, i lov om folkeskolen, jf.  

 lovbekendtgørelse nr. 541 af 21. august 1986, som ændret ved lov nr. 231 af  

 22. april 1987. Reglerne skal vedtages af en amtskommune, der er frikommune,  

 og kommunerne skal være beliggende i denne amtskommune.« 12. §§ 41, 42 og 43 a ophæves.
 13. Kapitel 16 ophæves, og i stedet indsættes:
»Kapitel 16 Kulturministerens område § 46. Kulturministeren kan godkende regler for frikommuneforsøg, der  

 fraviger bestemmelserne i lov om styrelsen af kommunernes skolevæsen og af  

 virksomhed efter lov om fritidsundervisning m.v., jf. lovbekendtgørelse nr.  

 492 af 25. juli 1986, bortset fra §§ 1, 2, 2 a og 6, § 7, stk. 1 og 3, § 8,  

 stk. 1, §§ 10, 16, 17 og 21, § 22, stk. 1, 3 og 5, §§ 27 og 37, § 38, 1.  

 pkt., §§ 40-42, § 49, stk. 1, §§ 51, 59-64, kapitel 8 og 9 samt §§ 78, 78 a,  

 79 og 80 b.
Stk. 2. Kulturministeren kan godkende regler for frikommuneforsøg,  

 hvorefter tillige kommuner, der ikke er frikommuner, får mulighed for at  

 overtage en amtskommunes kompetence til at godkende ledere og lærere ved  

 fritidsundervisning for voksne efter § 39 i lov om styrelsen af kommunernes  

 skolevæsen og af virksomhed efter lov om fritidsundervisning m.v.
Reglerne  

 skal vedtages af en amtskommune, der er frikommune, og kommunerne skal være  

 beliggende i denne amtskommune.
§ 46 a.
Kulturministeren kan godkende regler for frikommuneforsøg, der  

 fraviger bestemmelserne i § 1, §§ 27-34, §§ 36-48, §§ 52-54, §§ 58-62 og §§  

 69-70 i lov om fritidsundervisning m.v., jf. lovbekendtgørelse nr. 236 af 24.  

 april 1987.
§ 46 b.
Kulturministeren kan godkende regler for frikommuneforsøg, der  

 fraviger bestemmelserne i § 1, stk. 1 og 2, § 2, stk. 1-5, § 3, stk. 1 og 3,  

 § 6, stk. 2, og § 8, stk. 1 og 2, i lov om prøveforberedende  

 enkeltfagsundervisning m.v. for voksne, jf. lovbekendtgørelse nr. 320 af 4.  

 juli 1983, som ændret ved lov nr. 217 af 23. april 1986.
§ 46 c.
Kulturministeren kan godkende regler for frikommuneforsøg, der  

 fraviger bestemmelsen i § 1, stk. 1, i lov nr. 269 af 6. juni 1985 om  

 produktionsskoler.
Kapitel 17 Ikrafttrædelsesbestemmelser § 47. Ved lovens ikrafttræden ophæves lov nr. 202 af 22. maj 1985 om  

 frikommuner.
 Stk. 2. Frikommuneregulativer, der er godkendt efter lov nr. 202 af 22.  

 maj 1985, bevarer deres gyldighed.
 Stk. 3. Frikommuneregulativer, der er godkendt med gyldighed indtil  

 udgangen af 1989, opnår gyldighed indtil udgangen af 1993, når  

 kommunalbestyrelsen inden 1. november 1989 træffer beslutning derom.  

 Meddelelse om denne beslutning bekendtgøres i Lovtidende af  

 indenrigsministeren. § 6, stk. 2, 1. pkt., finder tilsvarende anvendelse.
 Stk. 4. Indenrigsministeren kan fastsætte nærmere regler om fremgangsmåden  

 ved forlængelse af frikommuneregulativer.
 Stk. 5. Frikommuneregulativer, der er godkendt i henhold til §§ 17, 18, 18  

 a og 30 i lov om frikommuner, jf. lovbekendtgørelse nr. 337 af 21. maj 1987,  

 bevarer deres gyldighed.
 Stk. 6. Frikommuneregulativer, der er godkendt i henhold til §§ 41, 42 og  

 43 a i lov om frikommuner, jf. lovbekendtgørelse nr. 316 af 15. juni 1988,  

 bevarer deres gyldighed.
§ 48. Loven gælder ikke for Færøerne og Grønland.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Frikommuneregulativer, der er godkendt efter den hidtil gældende  

 udformning af § 39, stk. 1, nr. 1, og § 39, stk. 2, i lov om frikommuner,  

 bevarer deres gyldighed.
Bemærkninger til lovforslaget Almindelige bemærkninger 1. Frikommuneprojektet blev iværksat i 1985, og efter en forlængelse, der  

 blev vedtaget i 1987, løber projektet indtil udgangen af 1993. Der er efter  

 den seneste ændring af frikommuneloven i foråret 1988 blevet udpeget 8  

 primærkommuner og 1 amtskommune som nye frikommuner, således at nu i alt 30  

 primærkommuner og 6 amtskommuner har frikommunestatus.
 Hensigten med frikommuneprojektet er gennem afprøvning af alternative  

 opgaveløsningsmodeller og styreformer at søge nye erfaringer om, hvorledes  

 kommunestyret kan tilpasses de lokale forhold, og hvorledes de kommunale  

 ressourcer bedst kan udnyttes.
 Som en forudsætning for denne proces indeholder dette lovforslag en række  

 nye hjemler til frikommuneforsøg.
Den gældende frikommunelov (lov nr. 309 af 4. juni 1986) blev vedtaget af  

 Folketinget den 30. maj 1986, jf.
Folketingets Forhandlinger 1985-86, spalte  

 3534, spalte 11724 og spalte 12488, tillæg A, spalte 2249, tillæg B, spalte  

 1891 og spalte 2231, og tillæg C, spalte 1007. Frikommuneloven er ændret ved  

 lov nr. 266 af 13. maj 1987, jf.
Folketingets Forhandlinger, 1986-87, spalte  

 2751, spalte 11190 og spalte 11488, tillæg A, spalte 1557, tillæg B, spalte  

 1479 og spalte 1605, og tillæg C, spalte 513, lov nr. 239 af 20. april 1988,  

 jf.
Folketingets Forhandlinger 1987-88, spalte 2402, spalte 9485 og spalte  

 9742, og bekendtgjort ved lovbekendtgørelse nr. 316 af 15. juni 1988.
 2. Siden den første frikommunelov blev vedtaget i 1985, er der godkendt  

 over 200 frikommuneforsøg.
Med henblik på iværksættelse af forsøg, som den gældende frikommunelov  

 ikke giver mulighed for at gennemføre, indeholder lovforslaget et antal nye  

 hjemler, bl.a. på social-, miljø- og undervisningsområdet samt på det  

 kommunale styrelsesområde, der skal danne retsgrundlaget for disse forsøg.
De  

 nye bestemmelser er udformet på baggrund af forsøgsønsker fra de enkelte  

 frikommuner.
Vedtages lovforslaget, vil de nye forsøgshjemler dog som  

 udgangspunkt kunne udnyttes af alle frikommuner.
3. Vedrørende forslagets økonomiske konsekvenser gælder fortsat, at  

 frikommuneforsøg skal være udgiftsneutrale i forholdet mellem staten og  

 kommunerne.
Besparelser, som kommunerne opnår ved en mere rationel  

 opgaveløsning, vil således kunne anvendes efter kommunalbestyrelsens  

 beslutning.
Bemærkninger til lovforslagets enkelte bestemmelser Til § 1 Til nr. 1 Bestemmelsen udgår, da § 97 a i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 599 af 17. september  

 1987, er ophævet med virkning fra 1. januar 1988. Der er ikke godkendt  

 frikommuneforsøg efter bestemmelsen.
Til nr. 2 Bestemmelsen giver mulighed for at indføre en mellemform mellem  

 udvalgsstyre og magistratsstyre, sådan som dette nærmere er beskrevet i  

 betænkning nr. 894/1980 om kommunale styrelsesformer og kommunalpolitikeres  

 arbejdsvilkår.
Et forslag af tilsvarende indhold var medtaget i et lovforslag  

 om ændring af styrelsesloven i 1980, men blev udtaget un-der  

 folketingsbehandlingen, jf.
Folketingstidende 1980/81, tillæg A sp. 430 og  

 tillæg B sp. 278.
Den styrelsesmæssige mellemform er baseret på et udvalgsstyre, men  

 udvalgsformændene vælges direkte af kommunalbestyrelsen ved forholdstalsvalg  

 og udgør - sammen med borgmesteren - økonomiudvalget.
Kommunalbestyrelsens  

 grupper bestemmer i den rækkefølge, hvori de opnår ret til at besætte  

 udvalgsformandsposter, i hvilke udvalg og med hvilke medlemmer de ønsker at  

 besætte formandsposterne.
Ved fordelingen regnes borgmesteren, der er formand  

 for økonomiudvalget, som den første af de formandsposter, der kan tilkomme  

 dennes gruppe.
 Esbjerg Kommune har ønsket at gennemføre dette forsøg med en ændret  

 styrelsesstruktur for herved at opnå en sammenhæng i den politiske ledelse,  

 hvor sektorinteresser bedre kan koordineres og afpasses efter kommunens  

 generelle politik, ikke mindst i forbindelse med budgetlægningen.
Til nr. 3 I det omfang, der i amtskommuner iværksættes frikommuneforsøg efter §§ 20  

 og 21, kan det i ganske særlige tilfælde være nødvendigt tillige at inddrage  

 primærkommunerne i amtskommunen i forsøget.
Tilsvarende bestemmelser findes i  

 forbindelse med en række andre forsøgsbestemmelser i frikommuneloven, jf.  

 f.eks. § 8, stk. 4, og § 38, stk. 2.
Til nr. 4 Efter frikommunelovens § 24, stk. 1, nr. 1, kan miljøministeren bl.a.  

 godkende frikommuneforsøg, hvorefter kompetencen i henhold til by- og  

 landzonelovens § 9 overføres fra amtskommunen til frikommuner.
Ved  

 bestemmelsens stk. 3 åbnes der mulighed for, at også kommuner, der ikke er  

 frikommuner, men med beliggenhed i en amtskommune, der er frikommune, kan  

 udføre tilsvarende forsøg.
Efter frikommunelovens § 24, stk. 1, nr. 4, kan miljøministeren bl.a.  

 godkende regler for frikommuneforsøg, hvorefter dele af fredningsnævnenes  

 kompetence overføres til bl.a. en amtskommune, der er frikommune.
Det drejer  

 sig bl.a. om kompetence til at dispensere fra strandbyggelinien,  

 skovbyggelinien, sø- og åbeskyttelseslinierne, kirkebyggelinien,  

 fortidsmindelinien samt kompetence til at dispensere fra kravet om  

 beskyttelse af jordfaste fortidsminder.
Ved bestemmelsens stk. 4 åbnes der  

 mulighed for, at en amtskommune kan overlade de nævnte kompetencer, til såvel  

 frikommuner som ikke-frikommuner, der er beliggende i den pågældende  

 amtskommune.
Til nr. 5 Bestemmelsen giver hjemmel til, at miljøministeren kan godkende forsøg,  

 hvorefter en frikommune med udgangspunkt i kommuneplanens hovedstruktur selv  

 kan beslutte placeringen og omfanget af bolig- og erhvervsbyggeriet i  

 kommunen.
Forsøgsforslaget, der ligger til grund for bestemmelsen, indebærer  

 en lempelse af kvoteordningen i den pågældende regionplan og er udformet i  

 samarbejde med regionplanmyndigheden.
Til nr. 6 Den foreslåede regel giver mulighed for at give kontanthjælpsmodtagere,  

 der har fået hjælp i en uafbrudt periode på 9 måneder eller mere, mulighed  

 for at have et sikkerhedsnet i form af halvdelen af den sidst udbetalte  

 kontanthjælp, mens de etablerer selvstændig virksomhed.
 Den halve ydelse skal kunne bevares i indtil 1 år, uden at indtægten fra  

 den selvstændige virksomhed fratrækkes.
Sigtet er, at pågældende skal blive i stand til at klare sig selv ved sin  

 virksomhed.
Hvis pågældende i 1-årsperioden får lønnet arbejde, forudsættes  

 det, at ydelsen bortfalder.
Pågældende har oplysningspligt herom, men  

 herudover er det meningen, at ydelsen kan oppebæres, uden at den pågældende  

 behøver at stå i kontakt med socialforvaltningen.
 Ordningen ligner den iværksætterydelse, som  

 arbejdsløshedsdagpengeberettigede kan få efter lov om arbejdstilbud til  

 ledige.
Hvis den selvstændige virksomhed ikke lykkes, skal pågældende kunne gå  

 tilbage til den almindelige kontanthjælpsydelse efter bistandslovens § 37,  

 stk. 2, 4. pkt.
En periode med halv kontanthjælp giver altså ikke ret til en  

 ny 9 måneders periode med grundydelse efter § 37, stk. 2, 1. pkt.
Til nr 7 Bestemmelsen udgår, da § 43, stk. 4, i lov om social bistand, er ophævet  

 ved lov nr. 938 af 23. december 1986. Der er ikke godkendt frikommuneforsøg  

 efter bestemmelsen.
Til nr. 8, 12 og 13 Ændringen er af redaktionel karakter.
Efter at folkeoplysningsområdet m.v.  

 er overflyttet fra undervisnings- og forskningsministeren til  

 kulturministeren, er der behov for et særskilt kapitel i frikommuneloven om  

 kulturministerens område.
Bestemmelserne i den gældende lovs § 39, stk. 1,  

 nr. 1, er opdelt på henholdsvis undervisnings- og forskningsministerens  

 område i forslagets § 1, nr. 8, og kulturministerens område i forslagets § 1,  

 nr. 13, som § 46, stk. 1. Bestemmelserne i § 46, stk. 2, §§ 46 a, 46 b og 46  

 c svarer til den gældende lovs § 39, stk. 2, §§ 41, 42 og 43 a.
For så vidt angår den foreslåede bestemmelse til § 46 a i lovforslagets §  

 1, nr. 13, er det fundet mest korrekt at præcisere, at hele § 1 i lov om  

 fritidsundervisning m.v. kan fraviges.
Præciseringen medfører ikke nogen  

 materiel ændring i forsøgsmulighederne.
 Bestemmelsen i § 47, stk. 6, er medtaget for at give mulighed for, at  

 frikommuneregulativer, som er godkendt i henhold til de ophævede bestemmelser  

 i frikommunelovens §§ 41, 42 og 43 a, kan bevare deres gyldighed.
Til nr. 9 Bestemmelsen er medtaget med det sigte at forkorte sagsbehandlingstiden  

 for de sager, der er rent kommunale anliggender.
Til nr. 10 Efter gældende regler fastsætter amtskommunen lønancienniteten for ledere  

 og lærere ved kommunernes skolevæsener.
Reglerne har deres oprindelse i den  

 tidligere skoletilsynslov og havde sammenhæng med hele skolestyrelses- og  

 skoletilsynsstrukturen før kommunalreformen.
Efter udlægningen af en lang  

 række opgaver vedrørende det kommunale skolevæsen til primærkommunerne er den  

 omhandlede opgave en af de få inden for folkeskoleområdet, som stadig  

 påhviler amtskommunerne.
Den foreslåede bestemmelse giver undervisnings- og forskningsministeren  

 mulighed for at godkende frikommuneregulativer, hvorefter også  

 ikke-frikommuner kan overtage amtsrådets kompetence til at fastsætte  

 lønanciennitet efter de i øvrigt gældende regler.
Overdragelse af kompetencen  

 forudsætter en aftale mellem amtsrådet og den enkelte kommune.
Til nr. 11 Bestemmelsen er medtaget med det sigte, at også kommuner, der ikke er  

 frikommuner, kan anvende de amtslige og kommunale ressourcer i en fælles  

 pulje, der kan give en bedre ressourceudnyttelse samt sikre glidende  

 overgange mellem den vidtgående specialundervisning og den almindelige  

 specialundervisning.
