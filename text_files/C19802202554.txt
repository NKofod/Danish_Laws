(Handelsskoler) I cirkulære af 24. juli 1974 (II-410) fra direktoratet for  

 erhvervsuddannelserne meddelte man handelsskolerne, at vikarbetalingen som  

 følge af spareforliget af 1973 var nedsat med 15 pct.
Samtidig fastsattes  

 særlige regler til beregning af vikarbetalingen.
 Gymnasieskolernes Lærerforening har gjort gældende, at nedsættelsen ikke  

 gælder for overenskomstansatte adjunkter og lektorer på handelsskolerne.  

 Sagen har været genstand for en voldgiftssag, og det er her fastslået, at  

 nedsættelsen af vikarbetalingen for løse vikartimer læst af  

 overenskomstansatte adjunkter og lektorer ved handelsskolerne har været  

 uberettiget, og at der skal ske efterbetaling med virkning fra 1. april 1979.
 Under henvisning hertil skal man herved meddele, at vikarbetalingen til  

 overenskomstansatte adjunkter og lektorer ved handelsskolerne for løse  

 vikartimer udgør følgende beløb pr. time:
 Pr. 1. april 1979: 127,41 kr. for lærere med under 22 års anciennitet og  

 154.46 kr. for lærere med over 22 års anciennitet.
 Pr. 1. oktober 1979: 131,75 kr. for lærere med under 22 års anciennitet og  

 159,23 kr. for lærere med over 22 års anciennitet.
 Pr. 1. april 1979: 135,97 kr. for lærere med under 22 års anciennitet og  

 164,12 kr. for lærere med over 22 års anciennitet.
 Man anmoder skolerne om at drage omsorg for, at løse vikartimer læst efter  

 1. april 1979 aflønnes i overensstemmelse med foranstående.
 Cirkulæret af 24. juli 1974 ændres i øvrigt ikke.
 P.m.v.
 e.b.
