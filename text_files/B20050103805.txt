Bekendtgørelse  

 om opkrævning af afgift af vejbenyttelse og forhandling af  

 vejbenyttelsesafgiftsbeviser I medfør af § 2, stk. 3, § 5, stk. 4,  

 § 8, stk. 3, § 9, stk. 5, og § 14, stk. 4, i  

 lov  

 om afgift af vejbenyttelse, jf. lovbekendtgørelse nr. 246 af 1. april 2003,  

 fastsættes følgende:
Kapitel 1 Betaling af afgift til Centralregisteret for  

 Motorkøretøjer § 1.  

  

 For afgiftspligtige køretøjer,  

 der er registreringspligtige i Danmark, indbetales afgiften på motorkontoret  

 ved registreringen.
Bevis for betalt afgift udstedes samtidig med  

 udleveringen  

 af nummerplader.
Tilsvarende gælder ved ændring, som medfører anden  

 afgiftsmæssig status.
 Stk. 2.  

  

 For efterfølgende  

 afgiftsperioder opkræves afgiften af centralregisteret sammen med  

 vægtafgiften.  

 Afgiften betales senest den 8. i måneden før den måned, hvori den ny  

 afgiftsperiode begynder, medmindre anden dato er anført på  

 indbetalingskortet.
 § 2.  

  

 Afgiften opkræves på grundlag af  

 de ved registreringen eller senere anmeldelser tilvejebragte oplysninger om  

 køretøjets og eventuelle tilkoblede køretøjers art, totalvægt, indretning og  

 anvendelse.
 Stk. 2.  

  

 Hvis der efter registreringen  

 sker ændringer med køretøjet, som medfører anden afgiftsmæssig status efter  

 lov  

 om afgift af vejbenyttelse eller efter lov om vægtafgift af motorkøretøjer  

 m.v., jf. § 2, stk. 2, i lov om afgift af vejbenyttelse, påhviler  

 det  

 den eller de, der er afgiftspligtige på tidspunktet for ændringen, straks at  

 gøre anmeldelse herom til et motorkontor. Ændringerne har afgiftsmæssig  

 virkning fra og med anmeldelsesdatoen.
Stk. 3.  

  

 Tilbagebetaling af afgift som  

 følge af ændringer som nævnt i stk. 2 eller anmeldelse af ny ejer  

 (bruger)  

 sker fra centralregisteret til den, i hvis navn køretøjet på afgiftens  

 forfaldstidspunkt er registreret.
Tilbagebetalingen sker uden forudgående  

 ansøgning.
Stk. 4.  

  

 Afgiften for afgiftsperioden  

 afkræves den, der er registreret som køretøjets ejer ved udsendelsen af  

 opkrævningen.
Er der tillige registreret en bruger, opkræves afgiften dog hos  

 denne.
De udsendte opkrævninger skal indeholde oplysninger om afgiftens  

 størrelse, sidste rettidige betalingsdag og afgiftsperioden.
Kapitel 2 Forhandling af beviser til udenlandske  

 køretøjer § 3.  

  

 Told- og skatteforvaltningen kan  

 give virksomheder, organisationer m.v. tilladelse til på nærmere fastsatte  

 vilkår at forhandle beviser beregnet til udenlandske køretøjer.
 Stk. 2.  

  

 Virksomheder, organisationer  

 m.v., der forhandler efter tilladelse efter stk. 1, skal aftage mindst  

 50  

 dagsbeviser a 59 kr.
 Stk. 3.  

  

 Færgeselskaber, rederier m.v.,  

 der er omfattet af lovens § 8, stk. 2, skal aftage mindst 100  

 dagsbeviser a 59 kr., 1 ugebevis a 193 kr., 1 ugebevis a 171 kr., 1 ugebevis  

 a  

 149 kr., 1 ugebevis a 305 kr., 1 ugebevis a 275 kr., 1 ugebevis a 246 kr.
Stk. 4.  

  

 Beviserne bestilles hos told- og  

 skatteforvaltningen.
Ved genbestilling skal forhandlerne mindst aftage det  

 antal dags- og ugebeviser, der fastsættes af told- og skatteforvaltningen,  

 dog  

 ikke under 50 dagsbeviser a 59 kr.
For forhandlere, der kan godtgøre, at de  

 har  

 et meget lille salg af beviser, kan told- og skatteforvaltningen fastsætte,  

 at  

 der kan aftages under 50 dagsbeviser a 59 kr.
 Stk. 5.  

  

 Bortkomst eller tyveri af  

 beviser fra forhandleren skal af denne straks meddeles til told- og  

 skatteforvaltningen med angivelse af bevistype og -nr. for de bortkomne eller  

 stjålne beviser.
§ 4.  

  

 Den årlige provision og  

 vederlaget på 500 kr. pr. år, jf. lovens § 9, stk. 2, afregnes med  

 told- og skatteforvaltningen for et kalenderår ad gangen i januar måned det  

 følgende år.
Til brug for afregningen skal forhandleren senest den 15. januar  

 hvert år indsende en opgørelse til told- og skatteforvaltningen over, hvor  

 mange beviser der er solgt i løbet af det foregående kalenderår.
Opgørelsen  

 skal desuden indeholde de i lovens § 9, stk. 4, nævnte oplysninger  

 om  

 nationalitet.
Kapitel 3 Straffe- og ikrafttrædelsesbestemmelser § 5.  

  

 Med bøde straffes den, der  

 forsætligt eller groft uagtsomt overtræder § 2, stk. 2, eller  

 § 3, stk. 5. Bestemmelserne i lovens § 14, stk. 5, finder  

 tilsvarende anvendelse.
 § 6.  

  

 Bekendtgørelsen træder i kraft  

 den 1. november 2005.
 Stk. 2.  

  

 Samtidig ophæves bekendtgørelse  

 nr. 116 af 19. februar 1998 om opkrævning af afgift af vejbenyttelse og  

 forhandling af vejbenyttelsesafgiftsbeviser, bekendtgørelse nr. 544 af 19.  

 juni  

 2000 om ændring af bekendtgørelse om opkrævning af afgift af vejbenyttelse og  

 forhandling af vejbenyttelsesafgiftsbeviser og bekendtgørelse nr. 91 af 7.  

 februar 2001 om ændring af bekendtgørelse om opkrævning af afgift af  

 vejbenyttelse og forhandling af vejbenyttelsesafgiftsbeviser.
