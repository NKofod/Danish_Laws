Nr LSF 197 Forslag til Lov om ændring af lov om husdyrsygdomme Fremsat af landbrugsministeren (Tørnæs) den 22. januar 1992 Vedtaget ved tredjebehandling den 17. marts 1992 Lov nr. 189 af 23/03/1992 § 1 I lov nr. 814 af 21. december 1988 om husdyrsygdomme foretages følgende  

 ændringer:
 1. Efter § 10 indsættes:
» § 10 a.
Landbrugsministeren kan oprette et offentligt,  

 centralt husdyrbrugsregister (CHR) og fastsætte regler om pligten til at  

 afgive oplysninger til registeret.
Enhver har adgang til at få meddelt  

 oplysninger fra registeret.
Stk. 2. Landbrugsministeren kan fastsætte nærmere regler om  

 registerets oprettelse, drift, vedligeholdelse og begrænsninger i adgangen  

 til at få oplysninger fra registeret.« 2. Efter § 17 indsættes som nyt kapitel:
»Kapitel 5 a Ind- og udførsel af levende dyr m.v.
§ 17 a.
Landbrugsministeren kan fastsætte regler om indførsel og  

 udførsel af levende dyr, dele eller produkter af animalsk oprindelse, sæd,  

 æg, embryoner af dyr samt gødning, hø, halm og andre produkter og genstande,  

 hvormed sygdomme kan spredes.« 3. I § 26 indsættes som nyt stykke:
» Stk. 2. Landbrugsministeren kan fastsætte regler om  

 indførsel og udførsel af materialer, som kan fremkalde sygdomme, samt om  

 behandling, opbevaring og forhandling af sådant materiale.« 4. I § 28 indsættes som nye stykker:
 » Stk. 2. Landbrugsministeren kan fastsætte regler om priser  

 og avancer for de præparater, der fremstilles og forhandles af statens  

 veterinære institutter, samt om betaling for udførelse af laboratoriemæssige  

 undersøgelser på institutterne.
 Stk. 3. Udgifterne ved gennemførelsen af veterinærkontrol ved ind-  

 og udførsel af dyr og produkter omfattet af loven afholdes af vedkommende  

 importør henholdsvis eksportør, medmindre landbrugsministeren bestemmer  

 andet.
 Stk. 4. Landbrugsministeren kan fastsætte regler om betaling af  

 gebyr for gennemførelse af andre undersøgelser, ydelser og ekspeditioner  

 inden for lovens område.
Stk. 5. Der er udpantningsret for de i stk. 2-4 omhandlede  

 beløb.« § 2 Stk. 1. Loven træder i kraft den 1. april 1992.
Stk. 2. Samtidig ophæves lov nr. 150 af 18. maj 1906 om oprettelse  

 af et serumlaboratorium under Den Kgl.
Veterinær- og Landbohøjskole og lov  

 nr. 346 af 6. december 1961 om statens overtagelse af visse udgifter ved  

 offentlig kontrol i forbindelse med udførsel af landbrugsprodukter.
 Stk. 3. § 1 og § 3, stk. 1, 2 og 4, i lov om  

 udførsel og indførsel af levende dyr m.v., jf. lovbekendtgørelse nr. 61 af 2.  

 februar 1988, ophæves.
 Stk. 4. Regler, der er udstedt med hjemmel i de nævnte love,  

 forbliver i kraft, indtil de afløses af bestemmelser fastsat i henhold til  

 denne lov.
 Stk. 5. Overtrædelse af bestemmelser, der forbliver i kraft,  

 straffes med bøde. §§ 36 og 37 i lov nr. 814 af 21. december 1988 om  

 husdyrsygdomme finder tilsvarende anvendelse.
Oprindeligt fremsat forslag § 1.
 I lov nr. 814 af 21. december 1988 om husdyrsygdomme foretages følgende  

 ændringer:
 1. Efter § 10 indsættes:
» § 10 a.
Landbrugsministeren kan oprette et offentligt,  

 centralt husdyrbrugsregister (CHR) og fastsætte regler om pligten til at  

 afgive oplysninger til registeret.
Enhver har adgang til at få meddelt  

 oplysninger fra registeret.
Stk. 2. Landbrugsministeren kan fastsætte nærmere regler om  

 registerets oprettelse, drift, vedligeholdelse og begrænsninger i adgangen  

 til at få oplysninger fra registeret.« 2. Efter § 17 indsættes som nyt kapitel:
 »Kapitel 5a.
 Ind- og udførsel af levende dyr m.v.
§ 17a.
Landbrugsministeren kan fastsætte regler om indførsel og  

 udførsel af levende dyr, dele eller produkter af animalsk oprindelse, sæd,  

 æg, embryoner af dyr samt gødning, hø, halm og andre produkter og genstande,  

 hvormed sygdomme kan spredes.
 3. I § 26 indsættes som nyt stykke:
» Stk. 2. Landbrugsministeren kan fastsætte regler om  

 indførsel og udførsel af materialer, som kan fremkalde sygdomme, samt om  

 behandling, opbevaring og forhandling af sådant materiale.« 4. I § 28 indsættes som nye stykker:
 » Stk. 2. Landbrugsministeren kan fastsætte regler om priser  

 og avancer for de præparater, der fremstilles og forhandles af statens  

 veterinære institutter, samt om betaling for udførelse af laboratoriemæssige  

 undersøgelser på institutterne.
 Stk. 3. Udgifterne ved gennemførelsen af veterinærkontrol ved ind-  

 og udførsel af dyr og produkter omfattet af loven afholdes af vedkommende  

 importør, henholdsvis eksportør, medmindre landbrugsministeren bestemmer  

 andet.
 Stk. 4. Landbrugsministeren kan fastsætte regler om betaling af  

 gebyr for gennemførelse af andre undersøgelser, ydelser og ekspeditioner  

 inden for lovens område.
Stk. 5. Der er udpantningsret for de i stk. 2 til stk. 4  

 omhandlede beløb.« § 2.
 Loven træder i kraft 1. april 1992.
Stk. 2. Samtidig ophæves: Lov nr. 150 af 18. maj 1906 om  

 oprettelse af et Serumlaboratorium under Den Kgl.
Veterinær- og  

 Landbohøjskole og Lov nr. 346 af 6. december 1961 om statens overtagelse af  

 visse udgifter i forbindelse med udførsel af landbrugsprodukter.
 Stk. 3. § 1 og § 3, stk. 1, 2 og 4 i Lov om udførsel og indførsel  

 af levende dyr m.v., jf. lovbekendtgørelse nr. 61 af 2. februar 1988,  

 ophæves.
 Stk. 4. Regler, der er udstedt med hjemmel i de nævnte love,  

 forbliver i kraft, indtil de afløses af bestemmelser fastsat i henhold til  

 denne lov.
 Stk. 5. Overtrædelse af bestemmelser, der forbliver i kraft,  

 straffes med bøde. §§ 36 og 37 i Lov nr. 814 af 21. december 1988 finder  

 tilsvarende anvendelse.
Bemærkninger til lovforslaget Almindelige bemærkninger 1. Lovforslaget har især baggrund i vedtagne fællesskabsregler om  

 en ændring af den veterinære kontrolstruktur, hvor hovedvægten lægges på en  

 kontrol på oprindelsesstedet og en styrkelse af sundhedsovervågningen på  

 regionalt plan.
I denne forbindelse foreslås etableret et centralt  

 husdyrbrugsregister, der skal danne grundlag for veterinærmyndighedernes  

 kontrol, attestudstedelser m.v., og som bl.a. skal tjene til styrkelsen af en  

 effektiv sundhedsovervågning.
Landbrugets organisationer har tilkendegivet  

 interesse for på frivillig basis at supplere den veterinærkontrol, som fra  

 offentlig side kan udføres i overensstemmelse med fællesskabsreglerne.
For at  

 kunne realisere dette og for at kunne tilgodese etableringen af en generel  

 sundhedsovervågning foreslås oplysningerne fra det centrale  

 husdyrbrugsregister som udgangspunkt at være tilgængelige for enhver.
2. Lov om udførsel og indførsel af levende dyr m.v. foreslås for  

 så vidt angår de regler, der vedrører dyresundhedsmæssige forhold,  

 indarbejdet i Husdyrsygdomsloven.
Nogle regler er allerede dækket af  

 Husdyrsygdomsloven, jf. f.eks. § 14, om mærkning.
Andre regler vedrørende  

 ind- og udførsel af levnedsmidler af animalsk oprindelse er indarbejdet i  

 forslag til lov om kød og lov om mælk, mælkeprodukter, margarine,  

 blandingsprodukter m.m.
3. Lovens regler om betaling foreslås udvidet og præciseret, bl.a.  

 fordi en række love foreslås ophævet og disses gebyrhjemler overført til  

 Husdyrsygdomsloven.
Endvidere tages der højde for, at det i forbindelse med  

 Fællesskabets veterinære kontrolregler forventes, at der vil blive fastsat  

 fælles takster for veterinærkontrollen ud fra det synspunkt, at sådanne  

 udgifter skal påhvile im- og eksportøren.
4. Økonomiske og administrative konsekvenser kan på tidspunktet  

 for forslagets udarbejdelse ikke specificeres nærmere.
Registeret agtes  

 udbudt i licitation i løbet af foråret 1992, og det må betragtes som  

 uhensigtsmæssigt på nuværende tidspunkt at fastsætte en beløbsramme for de  

 nævnte omkostninger.
Udgifterne til det centrale husdyrbrugsregister vil  

 blive søgt afholdt inden for Landbrugsministeriets rammer.
 De økonomiske konsekvenser af ophævelsen af loven af 1961 er indarbejdet i  

 Finansloven for 1992. Udgifter til kontrollen ved udførsel af levende dyr,  

 der hidtil har været afholdt af det offentlige, er indbudgetteret med 300.000  

 kr., der fremover agtes indtægtsdækket ved gebyrer, jf. tekstanmærkning nr.  

 57 ad 24.32.17.
 Forslaget forventes ikke at have økonomiske eller administrative  

 konsekvenser for kommunerne.
 5. Følgende interesseorganisationer er hørt over lovforslaget:  

 Landbrugsraadet, Danske Husmandsforeninger, De danske Landboforeninger,  

 Tolvmandsforeningerne, Forbrugerrådet, Den danske Dyrlægeforening,  

 Industrirådet, Kødbranchens Fællesråd, Organisationen Danske Slagterier,  

 Privatslagteriernes organisation Royal Dane-Quality A/S, Det danske  

 Fjerkræråd, Landsforeningen af danske hjorteavlere, Danske Mejeriers  

 Fællesorganisation.
Bemærkninger til de enkelte bestemmelser Til § 1 Til nr. 1 Forslaget sigter på at styrke det forebyggende element i  

 husdyrsygdomsloven gennem etablering m.v. af et centralt husdyrbrugsregister  

 (CHR). Registeret tænkes at indgå som led i et større generelt tværgående  

 landbrugsregister, som Landbrugsministeriet påtænker at etablere.
Dette  

 register tænkes at skulle indeholde oplysninger i relation til f. eks.  

 sædskifte- og gødningsplaner og markeds- og strukturstøtteordninger.
Det  

 generelle landbrugsregister tænkes etableret successivt over en årrække.
Gennemførelsen af Det Indre Marked medfører behov for en helt ny veterinær  

 kontrolstruktur.
Her vil hovedvægten ligge på en effektiv kontrol af den  

 enkelte husdyrbesætning og af andre steder (handelsstalde, markeder m.v.),  

 der indgår i omsætningen af dyr og sæd, æg og embryoner, jf. direktiv  

 90/425/EØF om veterinærkontrol og zooteknisk kontrol i samhandelen med visse  

 levende dyr og produkter inden for Fællesskabet med henblik på gennemførelse  

 af det indre marked.
CHR skal bidrage til at sikre denne kontrol.
Samtidig  

 vil oplysningerne i CHR kunne være af stor værdi i forbindelse med  

 opklaringen af smitteveje m.v.
Det er tanken, at CHR skal indeholde oplysninger af betydning for bl.a.  

 veterinærmyndighedernes forebyggende overvågningsindsats og af betydning for  

 veterinærkontrollen i forbindelse med samhandel med levende dyr, sæd, æg og  

 embryoner inden for Fællesskabet.
CHR tænkes i videst mulig omfang opbygget  

 på grundlag af eksisterende registre.
Registerets oplysninger tænkes knyttet  

 til selve besætningen (landbrugsbedriften), handelsmanden, markedet m.v.
Også  

 slagterier tænkes at indgå i registeret, da de indgår i omsætningen af  

 husdyr.
Som eksempler på data, der forudsættes registreret, kan nævnes  

 bedriftstypen (kvæg, svin osv.), data vedrørende udleverede  

 identifikationsmærker til dyr, indberetninger fra de veterinære laboratorier,  

 eventuelle stikprøveresultater, sygdomsdata og andre data af veterinær  

 betydning.
CHR tænkes derimod ikke at skulle indeholde økonomiske  

 oplysninger.
Det foreslås, at registerets oplysninger skal være tilgængelige for  

 enhver.
Man lægger således vægt på, at der hersker åbenhed om omsætning af  

 husdyr, herunder ind- og udførsel, og om disses sundhedsstatus.
Herved har  

 landmanden til enhver tid adgang til de nævnte oplysninger og vil kunne  

 forebygge risiko for indslæbning af husdyrsygdomme, når han indsætter dyr i  

 besætningen.
Offentlig adgang til oplysninger i CHR vil kunne engagere såvel  

 organisationerne som den enkelte landmand i den forebyggende  

 sundhedsovervågning.
Den enkelte landmand vil i Det Indre Marked være det  

 første led i enhver sundhedsovervågning.
Det foreslås samtidig, at landbrugsministeren skal kunne begrænse  

 offentlighedens adgang til oplysninger i registeret i overensstemmelse med de  

 principper, der er angivet i Forvaltningslovens regler om tavshedspligt;  

 d.v.s. begrænse adgangen til oplysninger af fortrolig karakter eller  

 oplysninger, som i øvrigt er nødvendige at hemmeligholde for at varetage  

 væsentlige hensyn til offentlige eller private interesser.
Der forudsættes  

 således at være almindelig adgang til f.eks. oplysninger om besætningers  

 sundhedstilstand, til- og fraførsler af dyr i besætninger m.v.
De  

 oplysninger, der tænkes undtaget fra offentlighed, vil typisk alene være  

 oplysninger af personlig karakter, som for eksempel eventuelle overtrædelser  

 af husdyrsygdomslovgivningen.
Landbrugets organisationer har udtrykt interesse for at kunne tilbyde den  

 enkelte landmand en frivillig supplering af den stikprøvekontrol, der i  

 overensstemmelse med gældende EF-regler fra offentlig side kan foretages ved  

 indførsel af levende dyr.
Landbrugsorganisationerne har således  

 tilkendegivet, at deres interesse i at have indseende i CHR i forbindelse med  

 indførsler skal ses i sammenhæng med erhvervets ønske om at bevare en høj  

 veterinær status som grundlag for en fortsat dansk eksport også til lande,  

 der stiller særlige krav i sygdomsmæssig sammenhæng.
Endvidere overvejer de  

 andelsejede slagterier ordninger, hvorefter det vil være en betingelse for  

 levering af slagtedyr, at leverandøren er tilsluttet en af erhvervet  

 etableret karantæneordning.
 De primære brugere af CHR vil være kredsdyrlægerne og deres personale.  

 Kredsdyrlægen vil være den, der er ansvarlig for samhandelskontrollen på  

 oprindelsesstedet ved udførsel og på modtagelsesstedet ved indførsel.  

 Samtidig vil kredsdyrlægerne med deres tætte tilknytning til lokalsamfundet  

 være et væsentligt led i den løbende overvågning.
Etableringen og driften af CHR tænkes udbudt i licitation.
Systemet  

 forventes at være operativt den 1. januar 1993.
Til nr. 2 Lov om udførsel og indførsel af levende dyr m.v. (jf. lovbekendtgørelse  

 nr. 61 af 2. februar 1988) foreslås for så vidt angår de regler, der primært  

 vedrører dyresundhedsmæssige forhold, indarbejdet i Husdyrsygdomsloven.  

 Herved opnås en forenkling af dette regelsæt og lovsystematikken tilpasses  

 Det Indre Marked, hvor sygdomskontrol og -bekæmpelse forudsættes at ske på  

 regionsplan.
 Reglerne om dyr, der kan frygtes at ville volde skade for landbrug,  

 skovbrug, fiskeri eller andre næringsbrug, ventes taget op til revision i nær  

 fremtid.
Til nr. 3 Bestemmelsen har baggrund i § 3, stk. 4, i lov om udførsel og indførsel af  

 levende dyr.
Med materialer, som kan fremkalde sygdomme, tænkes der bl.a. på  

 smitstof, som anvendes især til serum- og vaccineproduktion.
Til nr. 4 Med forslagets stk. 2 tilsigtes en samling og præcisering af de  

 bestemmelser, der vedrører takster for veterinære laboratorieundersøgelser,  

 der udføres af statens veterinære institutter, samt af bestemmelserne om  

 fastsættelse af priser og avancer på præparater, som fremstilles på eller  

 forhandles af institutterne.
Hidtil har takster for en række ydelser været  

 fastsat i medfør af lov nr. 150 af 18. maj 1906 om oprettelse af et  

 Serum-Laboratorium under den kgl.
Veterinær- og Landbohøjskole, som foreslås  

 ophævet i forslagets § 2.
Den gældende bestemmelse i lov om udførsel og indførsel af levende dyr  

 m.v. foreslås indholdsmæssigt overført som et nyt stk. 3. I den gældende  

 formulering pålægges det eksportører og importører at afholde de udgifter,  

 der er forbundet med kontrol ved ud- og indførsel af levende dyr m.v.
I  

 henhold til lov nr. 346 af 6. december 1961 om statens overtagelse af visse  

 udgifter ved kontrol i forbindelse med udførsel af landbrugsprodukter overtog  

 staten en række udgifter i forbindelse med udførselskontrollen.
Loven har nu  

 kun betydning for denne udførselskontrol.
 I forbindelse med gennemførelsen af Det Indre Marked er der vedtaget en  

 række veterinærkontrolregler, som bl.a. indeholder krav om kontrolbesøg,  

 registreringer/autorisationer, undersøgelser, attestudstedelser m.v. i  

 forbindelse med samhandel i Fællesskabet og ved handel med tredjelande.
Udgifter til disse foranstaltninger og foranstaltninger, der må ses som en  

 udløber af veterinærkontrollen ved indførsel af levende dyr, f.eks. krav om  

 destruktion eller karantæne, påhviler ifølge fællesskabsreglerne importøren,  

 eksportøren eller disses repræsentant.
Det foreslåede stk. 3 vil omfatte  

 disse udgifter.
Bestemmelsen vedrørende betaling for veterinærkontrollen omfatter ud over  

 den egentlige handelsomsætning også f. eks. udstedelse af hestepas og  

 udstedelse af tilladelser, attester m. v. i forbindelse med medtagelse af  

 selskabsdyr under rejser.
Bestemmmelsen i stk. 4 vil f. eks. omfatte betaling  

 for udskrifter af det centrale husdyrbrugsregister.
 Til § 2.
 Loven foreslås at træde i kraft den 1. april 1992, idet  

 fællesskabsreglerne om veterinærkontrollen i Det Indre Marked skal  

 iværksættes senest den 1. juli 1992.
De nævnte love har for de fleste bestemmelsers vedkommende mistet deres  

 betydning.
Med nærværende forslag optages indholdet af de bestemmelser, der  

 endnu har betydning, som nyformulerede regler i §§ 17 a, 26 og 28.
Fællesskabsreglerne i forbindelse med etableringen af Det Indre Marked  

 bygger på den hovedregel, at udgifter i forbindelse med veterinærkontrollen  

 m.v. skal brugerfinansieres.
Loven om statens overtagelse af visse udgifter  

 ved offentlig kontrol med landbrugsprodukter foreslås derfor ophævet.
Lov om oprettelse af et Serumlaboratorium under Den Kgl.
Veterinær- og  

 Landbohøjskole foreslås ophævet, idet landbrugsministerens bemyndigelse til  

 at fastsætte prisen for præparater, der sælges fra laboratoriet, foreslås  

 indsat i § 28.
