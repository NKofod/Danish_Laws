Skriftlig fremsættelse (31. marts 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af lov om tinglysning og  

 forskellige andre love (Digital tinglysning) (Lovforslag nr.
L 199).
Formålet med dette lovforslag er at skabe det  

 lovgivningsmæssige grundlag for at indføre digital tinglysning i Danmark.  

 Digital tinglysning vil gøre det muligt at erstatte de nuværende  

 papirbaserede  

 sagsgange med digital kommunikation.
Det vil give et mere effektivt  

 tinglysningssystem, hvor den juridiske prøvelse (kontrol) af anmeldte  

 dokumenter i vidt omfang vil kunne ske automatisk og maskinelt.  

 Tinglysningens  

 brugere vil således i langt de fleste sager kunne opnå en væsentlig hurtigere  

 sagsbehandling og registrering af rettigheder.
Lovforslaget skal ses i sammenhæng med lovforslag nr.
L 168  

 om ændring af retsplejeloven og forskellige andre love (Politi- og  

 domstolsreform), der blev fremsat den 1. marts 2006. Lovforslaget om en  

 politi-  

 og domstolsreform indeholder bl.a. forslag om den fremtidige organisering og  

 varetagelse af tinglysningsopgaven.
Det foreslås herved, at der oprettes en  

 særlig tinglysningsret (Tinglysningsretten), der fremover skal varetage  

 tinglysningsopgaven for hele landet.
Dette lovforslag bygger på betænkning nr. 1471/2006 om  

 digital tinglysning, der i februar 2006 blev afgivet af Justitsministeriets  

 tinglysningsudvalg.
Lovforslaget svarer i det væsentlige til udvalgets  

 lovudkast, idet lovforslaget dog yderligere indeholder ændringer af  

 retsafgiftsloven,  

 planloven og vurderingsloven.
De steder, hvor udvalgets medlemmer har haft  

 forskellig opfattelse, svarer lovforslaget til flertallets forslag.
På baggrund af den foreslåede tinglysningsreforms nære  

 sammenhæng med gennemførelsen af domstolsreformen nedsatte Domstolsstyrelsen  

 i  

 foråret 2005 en projektorganisation for at forberede overgangen til digital  

 tinglysning.
Projektorganisationen har sideløbende med det lovforberedende  

 arbejde vedrørende digital tinglysning arbejdet på bl.a. en kravspecifikation  

 for det it-system, der er grundlaget for en digital tinglysningsordning.  

 Kravspecifikationen mv. forventes færdiggjort i løbet af foråret 2006.
Med lovforslaget foreslås det, at tinglysning i fremtiden  

 skal ske på grundlag af digitale dokumenter.
Hermed vil den papirbaserede  

 tinglysning kunne erstattes af en tinglysningsordning baseret på digital  

 kommunikation.
De digitale tinglysningsdokumenter skal efter forslaget være  

 forsynet med en digital signatur.
Det vil muliggøre en kontrol af, om den,  

 der  

 disponerer over en ret over fast ejendom, er berettiget hertil, og det vil  

 kunne konstateres, om der er foretaget ændringer i det digitale dokument  

 efter  

 anvendelsen af signaturen.
Det foreslås, at det formentlig meget lille antal  

 rettighedshavere, der ikke kan få en digital signatur, fortsat skal kunne  

 foretage anmeldelse til tinglysning ved indsendelse af fysiske dokumenter.
 Blandt andet af hensyn til den del af befolkningen, der ikke  

 er fortrolig med anvendelse af moderne teknologi eller ikke har det  

 nødvendige  

 tekniske udstyr, foreslås der indført en fuldmagtsordning og en  

 anmelderordning.
Fuldmagtsordningen vil gøre det muligt for personer og  

 virksomheder at give andre en tidsbegrænset fuldmagt til at foretage  

 anmeldelse  

 af dokumenter til tinglysning.
Fuldmagten skal efter forslaget udarbejdes på  

 en  

 standardblanket, der sendes til og registreres hos Tinglysningsretten,  

 hvorefter fuldmagtshaveren ved anvendelse af sin digitale signatur vil kunne  

 råde i tinglysningsmæssig henseende.
Det foreslås at supplere fuldmagtsordningen med en  

 anmelderordning, hvorefter særligt autoriserede anmeldere, f.eks.  

 pengeinstitutter, realkreditinstitutter, ejendomsmæglere og advokater, kan  

 anmelde digitale pantebreve til tinglysning ved brug af egne digitale  

 signaturer, men uden indsendelse af en fuldmagt til Tinglysningsretten.
Det  

 vil  

 f.eks. muliggøre, at personer, der ikke på forhånd har indsendt en fuldmagt  

 til  

 registrering, alligevel vil kunne få foretaget tinglysning uden forsinkelse i  

 forbindelse med låneomlægninger i fast ejendom.
Det foreslås, at en autoriseret anmelder skal være  

 erstatningsansvarlig efter dansk rets almindelige regler over for den, der  

 måtte lide tab som følge af anmelderens virksomhed som anmelder.
Lider en  

 aftaleerhverver i god tro tab som følge af en såkaldt stærk indsigelse  

 (eksempelvis falsk eller umyndighed) mod hans tinglyste ret, således at  

 statskassen efter tinglysningslovens § 31 på objektivt grundlag skal erstatte  

 tabet, og er det dokument, der giver anledning til tabet, anmeldt af en  

 autoriseret  

 anmelder, foreslås det endvidere, at staten skal kunne gøre et regreskrav  

 gældende på objektivt grundlag over for anmelder.
 Det foreslås i den forbindelse, at anmelder som betingelse  

 for autorisationen skal stille betryggende sikkerhed for pengekrav, der kan  

 opstå som følge af virksomheden som anmelder.
Anvendelsen af digitale dokumenter rejser en række særlige  

 spørgsmål i relation til pantebreve.
Det skyldes, at gældsbrevslovens regler  

 om  

 omsætningsbeskyttelse stiller krav om ihændehavelse af negotiable pantebreve.  

 Endvidere er gældsbrevslovens regler til løsning af konflikter om  

 konkurrerende  

 rettigheder over negotiable pantebreve og til løsning af spørgsmål om  

 ekstinktion af indsigelser og rettigheder også baseret på ihændehavelse af et  

 fysisk dokument.
Det foreslås derfor, at sikringsakten i fremtiden skal være  

 tinglysning, og at tinglysningen også skal være en betingelse for ekstinktion  

 af rettigheder og indsigelser.
For så vidt angår pantebreve, der ikke er negotiable,  

 herunder skadesløsbreve, indebærer lovforslaget, at reglerne om meddelelse  

 til  

 skyldneren som sikringsakt erstattes af et krav om tinglysning.
Det betyder,  

 at  

 overdragelse eller anden overførsel af pantebreve, der ikke er negotiable,  

 fremover vil skulle tinglyses for at opnå omsætningsbeskyttelse.
 Som følge af de særlige forhold, der gør sig gældende ved  

 pantsætning af ejerpantebreve, der i dag typisk håndpantsættes til en eller  

 flere håndpanthavere, foreslås det, at der indsættes bestemmelser i  

 tinglysningsloven, hvorefter der i stedet vil kunne tinglyses underpant i et  

 ejerpantebrev, uanset hvilket aktiv det giver pant i.
Det foreslås, at en digital tinglysningsordning også skal  

 omfatte tinglysning af rettigheder i bilbogen, personbogen og  

 andelsboligbogen.  

 Det vil give de samme fordele for brugerne af tinglysningen, som  

 digitaliseringen af tingbogen giver.
Hertil kommer, at en samlet  

 digitalisering  

 vil give brugerne en ensartet og mere enkel indgang til tinglysningssystemet.
Tingbogens såkaldte positive troværdighed vil samtidig kunne  

 udvides til også at omfatte overdragelse af negotiable pantebreve, der giver  

 pant i motorkøretøjer, i andele i andelsboligforeninger mv. og i løsøre.
Det  

 foreslås således, at en godtroende erhverver af et sådant tinglyst pantebrev  

 skal kunne kræve tab erstattet af statskassen, hvis den pågældende mister sin  

 ret i henhold til pantebrevet på grund af en såkaldt stærk indsigelse, f.eks.  

 fordi der er tale om falsk.
 I tilknytning til digitaliseringen af bilbogen foreslås  

 forsikringsaftaleloven ændret, således at forsikringsselskaber fremover  

 forpligtes til at undersøge, om der i bilbogen er stiftet rettigheder  

 (panterettigheder  

 eller ejendomsforbehold) i den pågældende bil, inden der udbetales  

 totalskadeerstatninger.
 Som en konsekvens af digitaliseringen af pantebreve foreslås  

 det endvidere, at retsplejelovens regler om tvangsfuldbyrdelse ændres, så det  

 sikres, at der også kan ske tvangsfuldbyrdelse på grundlag af digitale  

 pantebreve, der er eller har været tinglyst i det digitale  

 tinglysningssystem.
 Der foreslås desuden en række ændringer i  

 tinglysningsafgiftsloven og retsafgiftsloven, så tinglysningens brugere ikke  

 pålægges nye eller højere afgifter som følge af indførelsen af digital  

 tinglysning.
 Der foreslås i øvrigt visse konsekvensændringer i  

 mortifikationsloven, høstpantebrevsloven, vurderingsloven, almenboligloven og  

 udstykningsloven som følge af indførelsen af digital tinglysning.
Tingbogen bør i fremtiden alene indeholde rettigheder, som  

 skal tinglyses for at opnå beskyttelse.
Det foreslås derfor, at der i  

 tinglysningsloven indsættes en bemyndigelse til justitsministeren til at  

 bestemme, at rettigheder, der i henhold til lovgivningen har gyldighed uden  

 tinglysning, og som fremgår af et almindeligt tilgængeligt offentligt  

 register,  

 ikke længere skal kunne tinglyses.
En sådant register foreslås oprettet for  

 så  

 vidt angår kommunernes lokalplaner, der har gyldighed uden tinglysning.
 Endelig foreslås der visse ændringer i reglerne om afgivelse  

 af såkaldte uskadelighedsattester i forbindelse med overførsler af arealer af  

 ubetydelig værdi, således at disse sager kan gennemføres på en mere enkel og  

 omkostningsbesparende  

 måde, uden at panthavernes beskyttelse forringes.
Det er på nuværende tidspunkt forventningen, at udviklingen  

 af it-systemet til brug for den digitale tinglysning vil kunne være klar i  

 løbet af 2008. Overgangen til digital tinglysning vil dog først finde sted,  

 når  

 alle tekniske og sikkerhedsmæssige aspekter er helt på plads.
Det foreslås på  

 den baggrund, at justitsministeren bemyndiges til at fastsætte tidspunktet  

 for  

 lovens ikrafttræden, så ændringsbestemmelserne ikke træder i kraft, før det  

 digitale tinglysningssystem er fuldt funktionsdygtigt.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
