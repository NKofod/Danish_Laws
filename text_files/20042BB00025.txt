Fremsat den 16. marts 2005 af Lissa Mathiasen (S),  

 Jytte Andersen (S), Christine Antorini (S),  

 Carsten Hansen (S) og Rasmus Prehn (S) Forslag til folketingsbeslutning om priskonkurrence og bedre  

 omkostningsstyring i private  

  

 udlejningsejendomme Folketinget pålægger regeringen at fremsætte lovforslag, der pr.  

 1. december 2005 sikrer, at der er priskonkurrence ved udfærdigelse af arbejder  

 på ejendommen, at der indføres obligatoriske 5-årige  

 vedligeholdelsesplaner, at der ved varsling af budgetleje i storhuse (mere end  

 6 lejemål) oplyses om budgetlejen, og at der ved varsling af budgetleje oplyses om nøgletal.
Bemærkninger til forslaget Almindelige bemærkninger Beslutningsforslaget er en uændret genfremsættelse af  

 beslutningsforslag nr.
B 110 fra folketingsåret 2004-05, 1. samling.
Se  

 Folketingstidende 2004-05, 1. samling, tillæg A side 4778 og 4781. Dog er  

 tidsfristen  

 for fremsættelsen af lovforslaget ændret fra 1. juli 2005 til 1. december  

 2005.
I de privatejede udlejningsejendomme er der ofte ikke nogen umiddelbar  

 sammenhæng mellem den, som bestiller et arbejde, og den, som skal betale for  

 det udførte arbejde.
Således er det udlejeren, som med håndværkerne aftaler  

 udførelse af og pris på arbejderne på ejendommen, og det er lejerne, der  

 betaler enten gennem en forbedringsforhøjelse eller ved træk på de  

 henlæggelser, lejerne over huslejen har betalt til vedligeholdelse af  

 ejendommen.
 Forslagene om priskonkurrence, om oplysning om budgetlejen og om  

 oplysning af nøgletal har til formål at forbedre lejeres indflydelse og  

 indseende med prisen for de ydelser, udlejere aftaler leveret til ejendommen,  

 samt at sikre, at der er reel konkurrence mellem de bydende på arbejderne på  

 ejendommen.
 Samfundet har i de sidste 25 år støttet de private udlejere med  

 milliardbeløb til genopretning af forsømte og nedslidte udlejningsejendomme.  

 Der var i de ældre private udlejningsejendomme opstået et  

 vedligeholdelsesefterslæb, som hverken udlejerne eller lejerne kunne  

 betale.  

 For at fremme den fremtidige  

 vedligeholdelse af de private udlejningsejendomme og for at forbedre lejernes  

 indseende med og indflydelse på vedligeholdelsen af ejendommen foreslås det,  

 at  

 der skal udarbejdes vedligeholdelsesplaner i de enkelte ejendomme, og at  

 beboerrepræsentanterne får en reel mulighed for at påvirke indholdet af  

 vedligeholdelsesplanen for ejendommen.
Bemærkninger til forslagets enkelte bestemmelser Ad. 1: Sikring af priskonkurrence ved udfærdigelse  

 af arbejder på ejendommen Kun på meget få områder indeholder lejelovene en sikring af  

 priskonkurrence ved istandsættelsesarbejder på private udlejningsejendomme.  

 Således gælder det efter lejelovens § 66, at såfremt en udlejer i bunden  

 licitation udbyder planlagte vedligeholdelses- og forbedringsarbejder, hvor  

 den  

 samlede udgift udgør mere end 20 kr. pr. m2  

 bruttoetageareal, skal beboerrepræsentanterne, samtidig  

 med at udlejeren indkalder til møde, tilbyde at udpege mindst én bydende i  

 licitationen.
Denne sikring af et uafhængigt alternativt tilbud på arbejderne  

 på ejendommen gælder kun for en bunden licitation.
I alle andre tilfælde er  

 hverken beboerrepræsentanterne eller lejerne i ejendommen sikret, at  

 arbejderne  

 udbydes i konkurrence.
 For udlejeren er der ikke noget væsentligt incitament til at  

 sikre lavest mulige priser, idet omkostningerne ved arbejdernes gennemførelse  

 kan væltes over på lejerne enten via forbedringsforhøjelser eller via de  

 henlæggelser, som lejerne har indbetalt over huslejen til fremtidig  

 vedligeholdelse af ejendommen.
 Det foreslås derfor, at såfremt der skal gennemføres vedligeholdelses-  

 og forbedringsarbejder på ejendommen, hvor den samlede udgift udgør mere end  

 20  

 kr. pr. m2  

 bruttoetageareal, skal udlejeren for efterfølgende at kunne finansiere  

 arbejderne med en forbedringsforhøjelse eller ved træk på ejendommens  

 vedligeholdelseskonti skriftligt anmode beboerrepræsentanterne om med et  

 rimeligt varsel at udpege mindst én bydende på arbejderne i ejendommen.
Ad 2: Obligatoriske vedligeholdelsesplaner Efter boligreguleringslovens § 18 b kan udlejeren og  

 beboerrepræsentanterne eller et flertal af lejerne vedtage en 5-årig  

 vedligeholdelsesplan, som angiver, hvilke arbejder der skal udføres på  

 ejendommen,  

 såfremt man er blevet enig med udlejeren om størrelsen af lejernes  

 merbetaling  

 til ejendommens vedligeholdelseskonto.
 Den gældende boligreguleringslov begrænser hermed etablering af  

 en vedligeholdelsesplan til kun de situationer, hvor lejerne samtidig skal  

 acceptere at betale mere i husleje til den udvendige vedligeholdelseskonto i  

 ejendommen.
 Lejernes indflydelse på ejendommens vedligeholdelse og  

 prioriteringen af vedligeholdelsen i ejendommen afhænger således af, om  

 lejerne  

 er villige til frivilligt at indgå aftale om at betale mere i husleje.
 Det er urimeligt, at lejerne på denne måde er bundet til at  

 skulle acceptere huslejeforhøjelser bare for at få indflydelse på anvendelse  

 af  

 de midler, de allerede i dag indbetaler til ejendommens  

 vedligeholdelseskonti.
 Mange lejere oplever desuden, at udlejeren enten ikke vil  

 vedligeholde eller har en helt anden prioritering af vedligeholdelsen i  

 ejendommen.
 Mange dårligt vedligeholdte ejendomme har desuden det problem,  

 at udlejeren ikke vil vedligeholde ejendommen, fordi udlejeren forventer på  

 et  

 tidspunkt at opnå en bevilling af offentlige midler til at foretage denne  

 vedligeholdelse.
 For at sikre, at de private udlejningsejendomme vedligeholdes  

 løbende, og for at sikre, at lejerne har reel indflydelse på vedligeholdelse  

 af  

 ejendommen, foreslås det, at udlejeren skal udarbejde en årlig  

 vedligeholdelsesplan for ejendommen.
 Efter boligreguleringslovens § 18 b, stk. 4, kan  

 beboerrepræsentanterne eller et flertal af lejerne foreslå gennemførelse af  

 arbejder, som de afsatte midler kan anvendes til.
 Det foreslås, at det er en gyldighedsbetingelse for opkrævning  

 af henlæggelser til vedligeholdelse, at udlejeren hvert år gennemgår  

 ejendommen  

 med beboerrepræsentanterne med henblik på revidering af  

 vedligeholdelsesplanen,  

 og at beboerrepræsentanterne, såfremt der er væsentlig uenighed om  

 vedligeholdelsesplanen,  

 kan lade tvisten herom afgøre af huslejenævnet.
 Huslejenævnet kan fortsat efter boligreguleringslovens § 18 b,  

 stk. 7, nedsætte henlæggelserne til vedligeholdelse, såfremt ejendommens  

 vedligeholdelsestilstand tilsiger dette, og huslejenævnet kan efter  

 boligreguleringslovens § 22, stk. 3, påbyde udlejeren at lade bestemte  

 arbejder  

 udføre og fastsætte nærmere regler herom.
 Det foreslås, at disse regler også kommer til at gælde i  

 kommuner, der ikke er omfattet af boligreguleringsloven.
Ad 3: Oplysningspligt om budgetlejen Efter boligreguleringslovens § 5, stk. 1, må lejen ved  

 lejeaftalens indgåelse ikke fastsættes til et beløb, der overstiger den  

 omkostningsbestemte leje.
For lejemål, der er forbedret, men ikke er  

 gennemgribende  

 forbedret, kan der hertil lægges en beregnet forbedringsforhøjelse.
 I lejelovene er der ikke nogen oplysningspligt, der forpligter  

 udlejeren til at fremlægge budgetlejen ved lejemålets indgåelse.
 Det betyder for det første, at lejerne ved lejemålets indgåelse  

 ikke er bekendt med den omkostningsbestemte leje pr. m2, der  

 sædvanligvis opkræves i  

 ejendommen.
For det andet betyder det, at udlejeren ofte aftaler en leje,  

 der overstiger den omkostningsbestemte leje.
Det er kun, hvis lejeren efter  

 indflytningen i samtale med de øvrige lejere i ejendommen drøfter huslejen  

 pr.  

 m2, lejeren pludselig  

 erfarer, at lejeren betaler overleje.
Det kan være svært for lejeren at  

 vurdere  

 størrelsen af den overleje, da lejernes leje også kan være påvirket af  

 individuelle forbedringsforhøjelser.
 Såfremt udlejeren ønsker lejeforhøjelse i bestående lejemål, kan  

 det ske ved, at der fremsendes et samlet omkostningsbestemt budget eller ved  

 at  

 varsle stigninger i skatter og afgifter eller vedligeholdelseshenlæggelser  

 separat.
Ønsker udlejeren, at lejeren ikke kender den samlede  

 omkostningsbestemte leje i ejendommen, varsler udlejeren udelukkende  

 lejeforhøjelser for skatter og afgifter og vedligeholdelse separat.
Ved  

 sådanne  

 varslinger er der nemlig ingen forpligtelse til at fremlægge et samlet  

 omkostningsbestemt budget for ejendommen.
Lejeren kan efter boligreguleringslovens § 5, stk. 8, sikre sig,  

 at lejeren ikke betaler en mere byrdefuld leje end de øvrige lejere i  

 ejendommen.
Imidlertid forudsætter det, at lejeren kan gennemskue, i hvor høj  

 grad lejerens lejemål har en husleje, der er særlig høj på grund af  

 individuel  

 forbedring, eller hvilke individuelle forbedringer de øvrige lejere i  

 ejendommens andre lejemål betaler.
Mange lejere opgiver at gennemskue beregningsgrundlaget for  

 deres husleje.
Det fører til, at lejerne betaler for meget i husleje, og at  

 udlejeren undlader at informere disse lejere om den samlede  

 omkostningsbestemte  

 leje i ejendommen.
 Derudover gælder det, at såfremt udlejeren lejer ud til en  

 mindre leje end den omkostningsbestemte leje, kender lejeren ikke en eventuel  

 berettiget fremtidig omkostningsbestemt leje i lejemålet.
Regeringen gennemførte i foråret 2004 en regel om  

 oplysningspligt ved genudlejning af lejligheder, hvor udlejeren anvender  

 boligreguleringslovens § 9, stk. 2, til beregning af afkastet.
Det var i en  

 erkendelse af, at det var rimeligt, at lejeren kunne imødese pludselige  

 fremtidige huslejespring på grund af denne særregel.
 Det foreslås derfor, at lejeres forbrugerinformation og  

 oplysning forbedres ved, at boligreguleringsloven ændres således, at udlejere  

 af lejemål i storhuse skal oplyse den samlede omkostningsbestemte leje ved  

 lejeaftalens indgåelse og ved enhver varsling af lejeforhøjelse.
Ad 4: Udlejere skal oplyse nøgletal Efter boligreguleringslovens § 13, stk. 2, skal udlejeren inden  

 varsling af lejeforhøjelse over for lejerne tilsende beboerrepræsentationen  

 huslejebudget og regnskab over de udgifter, der indgår i den  

 omkostningsbestemte leje for ejendommen, samt opgørelser for alle ejendommens  

 vedligeholdelseskonti.
 Det er en gyldighedsbetingelse for varslingen af lejerne, at  

 udlejeren har opfyldt denne oplysningspligt.
 Imidlertid er beboerrepræsentationen som forbruger ofte ikke  

 bekendt med de sædvanlige udgifter for de poster, der indgår i den  

 omkostningsbestemte leje.
 Det bliver mere og mere anerkendt, at det fremmer en effektiv  

 udnyttelse af ressourcerne og giver mere tilfredse forbrugere, såfremt  

 forbrugerne bedre kan gennemskue og sammenligne udgiften med et  

 gennemsnitstal  

 for den pågældende post i budgettet.
 Administratorer og investorer i private udlejningsejendomme kender  

 begrebet benchmarking.
 Det foreslås, at beboerrepræsentationens indseende med det  

 omkostningsbestemte budget forbedres, således at udlejeren forpligtes til ved  

 varsling af budgetleje at fremlægge Socialministeriets oversigt over den  

 gennemsnitlige budgetleje for posterne i den omkostningsbestemte leje.
 Udlejeren skal hertil oplyse, at posterne kan variere væsentligt  

 under hensyntagen til den besluttede aktivitet i den enkelte ejendom.  

 Beboerrepræsentationen kan informeres om dette i forbindelse med budgetmødet  

 i  

 ejendommen.
Skriftlig fremsættelse Lissa Mathiasen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om priskonkurrence og bedre omkostningsstyring i private  

  

 udlejningsejendomme.
(Beslutningsforslag nr.
B 25).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
