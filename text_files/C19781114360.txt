1. GRUNDLAG 1.1 I § 1 i justitsministeriets bekendtgørelse nr. 19 af 20. januar 1978  

 er det anført:
at cirkustelte og andre telte med pladser til mere end 150 personer skal  

 godkendes af Statens brandinspektion, og at ansøgning om godkendelse skal indsendes mindst 1 måned før den første  

 benyttelse af teltet.
1.2 Af § 2 i samme bekendtgørelse fremgår det, at benyttelse af cirkustelte og andre telte med pladser for mere end 150  

 personer kun må finde sted efter forudgående anmeldelse til brandmyndigheden  

 på det sted, hvor teltet skal benyttes, at anmeldelse skal ske senest 3 dage før benyttelsen, og at anmeldelsen skal vedlægges et eksemplar af godkendelsen fra Statens  

 brandinspektion, jfr. punkt 1.1.
2 ANSØGNING 2.1 Ansøgning skal indsendes til Statens brandinspektion, (*1) 2.2 Ansøgningen skal indeholde oplysninger om teltets anvendelsesformål, teltets konstruktion, belysningsarrangementer, opvarmningsanslæg og det antal personer, som teltet ønskes godkendt til, og skal vedlægges pladsfordelingsplan i 2 eksemplarer, hvoraf det ene skal  

 være i holdbar udførelse, der er egnet til ophængning.
3 GODKENDELSESKRAV 3.1 Personantal.
 Antallet af personer i teltet må ikke overstige 2 pr. 1 kvm gulvareal og  

 skal i øvrigt svare til den samlede bredde af flugtvejene, således at 1  

 person svarer til 1 cm flugtvejsbredde.
 3.2 Flugtveje.
 3.2.1 Fra teltet skal der til mindst 2 sider være udgange direkte til det  

 fri, hver af en bredde på mindst 1 m og en højde på mindst 2 m.
3.2.2 Fra et vilkårligt punkt i teltet må der være højst 25 m til nærmeste  

 udgang.
Til udgangene skal der være frie gangarealer af en bredde på mindst  

 1,3 m og i øvrigt svarende til mindst 1 cm pr. person, der skal passere det  

 pågældende gangareal for at komme til udgangene.
3.2.3 Ved udgange, der ikke er i terrænhøjde, skal der opsættes trapper  

 med en grund på mindst 25 cm og en stigning på højst 18 cm eller ramper med  

 en hældning på højst 1:20. Trapper og ramper skal have en bredde, der mindst  

 svarer til bredden af den pågældende udgang, og skal være forsynet med  

 håndlister på begge sider i en højde af ca. 0,8 m over trinforkant, reposer  

 og ramper.
Særligt brede trapper og ramper skal opdeles med håndlister med  

 højst 2 m afstand.
 3.2.4 Udgange må ikke maskeres, men skal tydeligt fremtræde som udgange.  

 Nødbelysningslamper, jfr. punkt 3.4.2, ved udgangene skal være synlige.
 3.3 Inventaropstilling.
3.3.1 Opstilling af stole, bænke, borde og andet inventar i teltet skal  

 være i overensstemmelse med en af Statens brandinspektion godkendt  

 pladsfordelingsplan, jfr. punkt 2.2. Planen skal - udover inventaropstilling  

 - vise gangarealer i teltet, alle udgange og eventuelle trapper og ramper.
Et  

 eksemplar af planen, forsynet med godkendelsespåtegning, skal ophænges på et  

 for publikum let tilgængeligt og synligt sted ved teltets hovedindgang.
 3.3.2 Stole i rækker skal fastgøres til gulvet eller sammenkobles i  

 grupper på mindst 4. Sammenkoblingen skal udføres stabilt, således at  

 stolenes indbyrdes placering ikke kan forrykkes.
 3.3.3 Afstanden mellem rækker med stole eller bænke skal være mindst 80 cm  

 (regnet fra ryg til ryg). Antallet af pladser i ubrudt række fra frit  

 gangareal (mindst 1,3 m bredt) må ikke overstige 12, og antallet af rækker  

 uden afbrydelse af frit gangareal (mindst 2 m bredt for bænke og  

 sammenkoblede stole og mindst 1,3 m bredt for fastgjorte stole) må ikke  

 overstige 20. De nævnte gangarealer skal i øvrigt have en bredde på mindst 1  

 cm for hver person, der skal passere det pågældende gangareal for at komme  

 til teltets udgange.
3.3.4 Betræk på stole m.v. skal være af heluldent eller brandinprægneret  

 stof.
Dette krav er dog ikke gældende for stole m.v., der er anskaffet før  

 den 1. februar 1978.
 3.4 Installationer.
 3.4.1 Brændeaggregater eller andre fyringsanlæg til opvarmning af teltet  

 skal være anbragt uden for teltet i en afstand af mindst 2,5 m fra dette.  

 Gasflasker skal være anbragt i en afstand af mindst 5 m fra teltet og skal  

 være sikret mod væltning.
 3.4.2 I teltet skal der installeres nød- og panikbelysning efter følgende  

 regler:
 3.4.3 Alle elektriske installationer skal være udført af en autoriseret  

 elektroinstallatør.
 3.5 Udsmykning.
3.5.1 Fortæpper, forhæng o.lign. skal være af heluldent eller  

 brandimprægneret stof.
Stoffer, der skal brandimprægneres, skal være  

 modtagelige for imprægneringen.
 3.5.2 For anvendelse af scener til teaterforestillinger o.lign. gælder  

 bestemmelserne i afsnit 4 i »Driftsmæssige forskrifter for  

 forsamlingslokaler« af januar 1977.
 3.5.3 Udsmykning af teltet med let antændeligt materiale må ikke finde  

 sted.
4 GODKENDELSENS GYLDIGHED Den af Statens brandinspektion meddelte godkendelse er gældende, så længe  

 det pågældende telt er indrettet og bliver benyttet i fuld overensstemmelse  

 med de i ansøgningen indeholdte oplysninger og de i brandinspektionens  

 godkendelsesskrivelse anførte betingelser.
