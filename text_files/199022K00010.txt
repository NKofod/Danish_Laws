Nr LSF 10 Forslag til Lov om ændring af lov om beskatning af fortjeneste ved  

 afståelse af aktier mv. og forskellige andre skattelove (Ændring af  

 hovedaktionærbeskatningen) Fremsat af og skatteministeren (Fogh Rasmussen) den 27. december 1990 § 1 I lov om beskatning af fortjeneste ved afståelse af aktier mv., jf.  

 lovbekendtgørelse nr. 698 af 5. november 1987, som senest ændret ved lov nr.  

 356 af 1. juni 1990, foretages følgende ændringer:
 1. I § 4, stk. 2 og 3, § 8, stk. 2, og § 11, stk. 2, ændres  

 »25 pct.« til: »10 pct.«.
 2. § 7, stk. 1-2, affattes således:
» § 7. Fortjeneste eller tab, der opgøres efter § 6, og som  

 indgår i skattepligtig særlig indkomst efter § 4, nedsættes med 10 pct. for  

 hvert påbegyndt år, den skattepligtige har ejet aktierne udover 3 år.
Ved  

 afståelse i det 7. år efter aktiernes erhvervelse eller senere medregnes 60  

 pct. af opgjort fortjeneste eller tab i den skattepligtige særlige indkomst.
 Stk. 2. I den samlede nettofortjeneste opgjort efter stk. 1,  

 foretages et fradrag på 65.000 kr., dog højst et beløb svarende til  

 nettofortjenesten.«.
§ 2 I lov om opkrævning af indkomst- og formueskat for personer mv.  

 (Kildeskat), jf. lovbekendtgørelse nr. 562 af 6. august 1990, foretages  

 følgende ændringer:
 1. I § 33 A, stk. 1, ændres »25 pct.« til:  

 »10 pct.«.
 2. I § 43, stk. 2, litra i, ændres 2 steder »25  

 pct.« til: »10 pct.«.
§ 3 I lov om beskatningen af pensionsordninger mv., jf. lovbekendtgørelse nr.  

 677 af 4. oktober 1990, ændres i § 19 D, stk. 1, »25 pct.«  

 til: »10 pct.«.
§ 4 I lov om indkomstbeskatning af aktieselskaber mv. (Selskabsskat), jf.  

 lovbekendtgørelse nr. 623 af 31. august 1990, ændres i § 2, stk. 1, litra  

 f, 2 steder »25 pct.« til: »10 pct.«.
§ 5 I skattekontrolloven, jf. lovbekendtgørelse nr. 596 af 17. august 1990,  

 ændres i § 8 D, stk. 3, »25 pct.« til: »10 pct.«.
§ 6 Stk 1. § 1 har virkning for afståelse af aktier, der finder sted  

 den 1. januar 1991 eller senere.
 Stk. 2. Hvis den skattepligtige den 1. januar 1991 bliver omfattet  

 af den i aktieavancebeskatningslovens § 4, stk. 2-3, nævnte personkreds som  

 følge af § 1, nr. 1, kan den skattepligtige ved opgørelsen af fortjeneste  

 eller tab ved afståelse af aktier, der er erhvervet før den 1. januar 1991,  

 og som afstås 3 år eller mere efter erhvervelsen, vælge at anvende den  

 formueskattepligtige værdi eller handelsværdien af aktierne den 1. januar  

 1991 i stedet for anskaffelsessummen.
 Stk. 3. Aftrapning af tab efter aktieavancebeskatningslovens § 7,  

 stk. 1, kan ikke overstige 10 pct. for hvert påbegyndt år, den skattepligtige  

 har ejet aktierne efter den 1. januar 1991.
 Stk. 4. § 2, nr. 1, har virkning for udlæg den 1. januar 1991  

 eller senere.
 Stk. 5. § 2, nr. 2, og § 4 har virkning for vederlag, som den  

 skattepligtige erhverver endelig ret til den 1. januar 1991 eller senere.
 Stk. 6. § 3 har virkning for skattepligtsophør den 1. januar 1991  

 eller senere.
 Stk. 7. § 5 har virkning fra og med den 1. januar 1991.
Bemærkninger til lovforslaget Til § 1 1. Indledning.
Lovforslaget fremsættes sammen med 8 andre lovforslag.
Lovforslagenes  

 sigte er at skabe grundlag for en overenskomstfornyelse med meget lave  

 lønstigninger og dermed at forbedre konkurrenceevnen og øge beskæftigelsen.
 Der henvises til bemærkningerne til det samtidig hermed fremsatte forslag  

 til lov om ændring af forskellige skattelove (Skatteomlægninger), hvor der  

 gives en kort beskrivelse af alle 9 lovforslag.
 Lovforslaget går ud på:
a) at udvide kredsen af aktionærer, der beskattes efter de særlige regler  

 for hovedaktionærer, ved at nedsætte grænsen for ejerandel af aktiekapitalen  

 fra 25 pct. til 10 pct., b) at standse den årlige aftrapning på 10 procent af den skattepligtige  

 fortjeneste for hovedaktionærer i det syvende år efter aktiernes erhvervelse,  

 således at den laveste beskatning udgør 30 pct., og c) at aftrappe skatteværdien af tab på hovedaktionæraktier på samme måde  

 som fortjeneste.
Aktieavancebeskatningsloven er senest ændret ved lov nr. 356 af 1. juni  

 1990, jf.
Folketingstidende 1989-90, sp. 8367, 8815, 10.491, 11.113; tillæg  

 A, 5363; tillæg B, 1957; tillæg C, 1021.
 2. Gældende regler.
 Efter de gældende regler er fortjeneste ved afståelse af aktier tre år  

 eller mere efter erhvervelsen normalt skattefri, medmindre den skattepligtige  

 er hovedaktionær.
Den skattepligtige er hovedaktionær, såfremt den pågældende på noget  

 tidspunkt inden for de seneste 5 år forud for aktieafståelsen har ejet 25  

 pct. eller mere af aktiekapitalen eller rådet over mere end 50 pct. af  

 stemmeværdien i selskabet.
Ved afgørelsen heraf medregnes aktier tilhørende  

 ægtefælle, børn, andre nærtstående samt selskaber mv., hvori den  

 skattepligtige evt. sammen med nærtstående har en bestemmende indflydelse.
Er  

 den skattepligtige hovedaktionær, medregnes fortjeneste ved afståelse mindre  

 end 3 år efter erhvervelsen ved opgørelsen af kapitalindkomsten på samme måde  

 som for alle andre aktionærer.
Tab realiseret inden 3 år efter erhvervelsen  

 kan kun modregnes i andre tilsvarende fortjenester inden for de følgende fem  

 indkomstår.
Efter 3 års ejertid medregnes fortjeneste og tab ved opgørelsen  

 af den skattepligtige særlige indkomst.
Fortjenesten nedsættes med 10 pct.  

 for hvert påbegyndt år, den skattepligtige har ejet aktierne udover 3 år,  

 indtil det 8. år eller senere, hvor fortjeneste medregnes med halvdelen ved  

 opgørelsen af den særlige indkomst.
Dette svarer til, at beskatningsprocenten  

 aftrappes fra 50 pct. til 25 pct.
Tab kan altid modregnes fuldt ud i den  

 særlige indkomst uanset, at avancer aftrappes.
Kan tabet ikke modregnes i  

 positiv særlig indkomst, kan det modregnes i den skattepligtige almindelige  

 indkomst og evt. fremføres i de 5 følgende indkomstår efter de almindelige  

 regler i personskatteloven.
 3. Lovforslagets indhold.
 Det foreslås at udvide kredsen af hovedaktionærer ved at sænke grænsen  

 for ejerandel fra 25 til 10 pct.
Det foreslås endvidere at standse den årlige aftrapning på 10 procent af  

 den skattepligtige fortjeneste for hovedaktionærer i det syvende år efter  

 aktiernes erhvervelse.
Ved afståelse i det syvende år eller senere medregnes  

 60 pct. af fortjenesten ved opgørelsen af den særlige indkomst svarende til  

 en beskatning på 30 pct.
Efter de gældende regler kan tab på hovedaktionæraktier ved afståelse mere  

 end tre år efter erhvervelsen altid fradrages fuldt ud i særlig indkomst  

 eller skattepligtig almindelig indkomst, uanset at beskatningen af  

 tilsvarende fortjenester aftrappes fra 50 til 25 pct.
Under hensyn til at  

 beskatning af fortjeneste og tab bør være symmetrisk, foreslås det, at  

 skatteværdien af tab på hovedaktionæraktier aftrappes på samme måde som  

 fortjeneste.
 4. Lovforslagets provenumæssige konsekvenser.
Der foreligger ikke statistiske oplysninger, der kan danne grundlag for  

 et underbygget skøn over de provenumæssige konsekvenser af den foreslåede  

 udvidelse af hovedaktionærbegrebet.
Rent skønsmæssigt anslås ændringen at  

 ville medføre et merprovenu af størrelsesordenen 25 - 50 mill. kr. årligt.
Provenuet af særlig indkomstskat i forbindelse med afståelse af  

 hovedaktionæraktier skønnes at udgøre knap 1.200 mill. kr. årligt.
Den  

 foreslåede begrænsning i den maksimale aftrapning af den skattepligtige  

 fortjeneste fra hovedaktionæraktier fra det syvende år efter aktiernes  

 erhvervelse, således at den laveste beskatningsprocent udgør 30 pct., skønnes  

 at medføre et årligt merprovenu på ca. 185 mill. kr.
Forslaget om, at tab ved aktieafståelser skal aftrappes i lighed med  

 fortjeneste, vil medføre et merprovenu for såvel særlig indkomstskat som  

 almindelig indkomstskat, idet negativ særlig indkomst enten modregnes i anden  

 særlig indkomst eller, i det omfang dette ikke er muligt, fragår i almindelig  

 skattepligtig indkomst.
Det anslås rent skønsmæssigt, at den foreslåede  

 aftrapning af tabsfradraget på hovedaktionæraktier vil medføre en  

 provenugevinst af størrelsesordenen 25 - 50 mill. kr. årligt.
Samlet skønnes lovforslaget således at medføre et årligt merprovenu i  

 størrelsesordenen 250 mill. kr.
Heraf vedrører godt 150 mill. kr. staten og  

 knap 100 mill. kr. kommunerne.
Det fulde merprovenu vedrørende udvidelsen af hovedaktionærkredsen og  

 begrænsningen af tabsfradrag fremkommer dog ikke umiddelbart, men først over  

 en årrække.
For indkomståret 1991 skønnes det samlede merprovenu i  

 størrelsesordenen 200 mill. kr.
Særlig indkomstskat betales først i året efter aktiesalget.
Derfor vil  

 stort set hele merprovenuet vedrørende 1991 først fremkomme i finansåret  

 1992.
 5. Lovforslagets administrative konsekvenser.
Den foreslåede udvidelse af antallet af aktionærer, der beskattes efter  

 hovedaktionærreglerne, må antages at medføre en vis administrativ  

 merbelastning.
Den ændrede aftrapning af avancebeskatningen og fradrag for  

 tab på hovedaktionæraktier har ingen nævneværdige administrative  

 konsekvenser.
Til §§ 2-5 Der er tale om konsekvensændringer som følge af udvidelsen af kredsen af  

 hovedaktionærer.
 Kildeskatteloven er senest ændret ved lov nr. 424 af 13. juni 1990, jf.  

 Folketingstidende 1989-90, sp. 8886, 9217, 10.490, 11.113; tillæg A, 5617;  

 tillæg C, 1025.
Lov om beskatningen af pensionsordninger mv. er senest ændret ved lov nr.  

 313 af 16. maj 1990, jf.
Folketingstidende 1989-90, sp. 4768, 5702, 9057,  

 9093; tillæg A, 4029; tillæg B, 843; tillæg C, 519.
Selskabsskatteloven er senest ændret ved lov nr. 255 af 25. april 1990,  

 jf.
Folketingstidende 1989-90, sp. 4767, 5697, 8245, 8371; tillæg A, 4001;  

 tillæg B, 643; tillæg C, 451.
 Skattekontrolloven er senest ændret ved lov nr. 59 af 7. februar 1990, jf.  

 Folketingstidende 1989-90, sp. 978, 1621, 5463, 5696; tillæg A, 1281; tillæg  

 B, 511; tillæg C, 307.
Til § 6 Det foreslås, at loven har virkning fra og med den 1. januar 1991.
 Lovens § 1 har således virkning for afståelse af aktier, der finder sted  

 den 1. januar 1991 eller senere.
Der foreslås en overgangsordning for aktionærer, der som følge af  

 forslaget bliver inddraget under bestemmelserne om hovedaktionærer, således  

 at fortjeneste ved afståelse af aktier nu skal beskattes som særlig indkomst  

 efter 3 års ejertid.
Ved opgørelsen af sådanne aktieavancer, der efter de  

 hidtidige regler kunne oppebæres skattefrit, kan den skattepligtige vælge at  

 anvende den formueskattepligtige værdi af aktierne eller handelsværdien af  

 aktierne den 1. januar 1991 i stedet for anskaffelsessummen.
Herved undgås  

 det at beskatte den værdistigning, som kunne være realiseret skattefrit inden  

 lovforslagets ikrafttræden.
 Der foreslås endvidere en overgangsordning, således at aftrapning af tab  

 efter lovforslaget ikke kan overstige 10 pct. for hvert påbegyndt år, den  

 skattepligtige har ejet aktierne efter den 1. januar 1991.
 Herved undgås, at skatteværdien af urealiseret tab på aktier, som  

 aktionæren har ejet i 6 år eller mere, med et slag reduceres fra 50 til 30  

 pct.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1 I lov om beskatning af fortjeneste ved afståelse af aktier mv., jf.  

 lovbekendtgørelse nr. 698 af 5. november 1987, som senest ændret ved lov nr.  

 356 af 1. juni 1990, foretages følgende ændringer:
 1. I § 4, stk. 2 og 3, § 8, stk. 2, og § 11, stk. 2, ændres  

 »25 pct.« til: »10 pct.«.
§ 4. - - - Stk. 2. Beskatning efter stk. 1, 1. pkt., finder sted, når den  

 skattepligtige afstår aktier i et selskab, hvori den pågældende på noget  

 tidspunkt inden for de seneste 5 år forud for aktieafståelsen har ejet 25  

 pct. eller mere af aktiekapitalen eller rådet over mere end 50 pct. af  

 stemmeværdien.
Beskatning sker kun, hvis den skattepligtige i det pågældende  

 indkomstår afstår mere end 1 pct. af aktiekapitalen.
Selv om den  

 skattepligtige ikke afstår 1 pct. af aktiekapitalen, sker der dog beskatning,  

 hvis afståelsessummen overstiger 65.000 kr.
Er den skattepligtige for hele  

 det pågældende indkomstår samlevende med en ægtefælle, er det afgørende, om  

 ægtefællerne tilsammen afstår mere end 1 pct. af aktiekapitalen eller aktier  

 med en afståelsessum på mere end 65.000 kr.
Ved opgørelsen af aktiekapitalen  

 i et selskab bortses der fra selskabets beholdning af egne aktier.
Stk. 3. Ved afgørelsen af, om den skattepligtige, herunder den  

 skattepligtiges dødsbo, har ejet mindst 25 pct. af aktiekapitalen i et  

 selskab eller rådet over mere end 50 pct. af den samlede stemmeværdi  

 medregnes aktier, der samtidig tilhørte den skattepligtiges ægtefælle,  

 forældre og bedsteforældre samt børn og børnebørn og disses ægtefæller eller  

 dødsboer efter de nævnte personer.
Stedbarns- og adoptivforhold sidestilles  

 med ægte slægtskabsforhold.
Aktier, tilhørende en tidligere ægtefælle til den  

 i 1. pkt. nævnte personkreds, og aktier, som en nuværende ægtefælle til den i  

 1. pkt. nævnte personkreds har afstået før ægteskabets indgåelse, medregnes  

 dog ikke.
Endvidere medregnes aktier, som tilhørte selskaber, fonde mv.,  

 hvorover den nævnte personkreds på grund af aktiebesiddelse,  

 vedtægtsbestemmelse, aftale eller fælles ledelse har haft en bestemmende  

 indflydelse.
- - - § 8. - - - Stk. 2. Konvertible obligationer medregnes ikke ved afgørelsen af,  

 om den skattepligtige efter § 4, stk. 2 og 3, har ejet 25 pct. eller mere af  

 aktiekapitalen eller har rådet over mere end 50 pct. af stemmeværdien af  

 aktiekapitalen.
Konvertible obligationer medregnes heller ikke til  

 aktiekapitalen ved afgørelsen af, om den skattepligtige har afstået mere end  

 1 pct. af denne.
- - - § 11. - - - Stk. 2. Fortjeneste ved overdragelsen beskattes ikke hos  

 overdrageren.
Erhververen indtræder i overdragerens skattemæssige stilling  

 ved overdragelsen.
Det gælder, uanset hvornår erhververen afstår aktierne.  

 Hvis overdrageren afstår hele sin aktiepost til erhververen og aktieposten  

 udgør mindst 25 pct. af aktiekapitalen eller mere end 50 pct. af  

 stemmeværdien, gælder dog 5-årsreglen i § 4, stk. 2, medmindre aktierne er  

 omfattet af § 13. Ved opgørelse af erhververens fortjeneste eller tab ved  

 afståelse af aktierne behandles aktierne som anskaffet for den  

 anskaffelsessum og på det tidspunkt, som de blev anskaffet til af  

 overdrageren.
 2. § 7, stk. 1-2, affattes således:
» § 7. Fortjeneste eller tab, der opgøres efter § 6, og som  

 indgår i skattepligtig særlig indkomst efter § 4, nedsættes med 10 pct. for  

 hvert påbegyndt år, den skattepligtige har ejet aktierne udover 3 år.
Ved  

 afståelse i det 7. år efter aktiernes erhvervelse eller senere medregnes 60  

 pct. af opgjort fortjeneste eller tab i den skattepligtige særlige indkomst.
 Stk. 2. I den samlede nettofortjeneste opgjort efter stk. 1,  

 foretages et fradrag på 65.000 kr., dog højst et beløb svarende til  

 nettofortjenesten.«.
§ 7. Fortjeneste, der opgøres efter § 6, og som indgår i  

 skattepligtig særlig indkomst efter § 4, nedsættes med 10 pct. for hvert  

 påbegyndt år, den skattepligtige har ejet aktierne udover 3 år.
Ved afståelse  

 i det 8. år efter aktiernes erhvervelse eller senere medregnes halvdelen af  

 opgjort fortjeneste i den skattepligtige særlige indkomst.
Stk. 2. I den efter stk. 1 nedsatte samlede fortjeneste ved  

 afståelse af aktier med fradrag af et eventuelt tab, jf. § 4, stk. 4,  

 foretages et fradrag på indtil 65.000 kr.
Fradraget kan ikke overstige den  

 således opgjorte fortjeneste.
§ 2 I lov om opkrævning af indkomst- og formueskat for personer mv.  

 (Kildeskat), jf. lovbekendtgørelse nr. 562 af 6. august 1990, foretages  

 følgende ændringer:
 1. I § 33 A, stk. 1, ændres »25 pct.« til:  

 »10 pct.«.
§ 33 A.
Hvis arvinger, ægtefælle eller legatarer efter § 33, stk.  

 1, indtræder i boets skattemæssige stilling med hensyn til aktiver, der er  

 udlagt til dem, skal der tages hensyn hertil ved bodelingen og  

 arveafgiftsberegningen.
I disse tilfælde skal der i tilknytning til aktiverne  

 i den endelige boopgørelse optages passivposter til udligning af arvingens,  

 ægtefællens eller legatarens eventuelle fremtidige skattetilsvar vedrørende  

 disse aktiver.
Ved udlæg af aktier efter § 10, stk. 3, i lov om beskatning af  

 fortjeneste ved afståelse af aktier mv. kan passivposter dog kun optages,  

 såfremt afdøde på dødstidspunktet ejede mindst 25 pct. eller rådede over mere  

 end 50 pct. af stemmeværdien af aktiekapitalen eller udlægsmodtageren i  

 øvrigt efter udlægget er omfattet af lovens § 4.
- - - 2. I § 43, stk. 2, litra i, ændres 2 steder »25  

 pct.« til: »10 pct.«.
§ 43. - - - Stk. 2. Til A-indkomst kan endvidere efter skatteministerens  

 nærmere bestemmelse henregnes nedennævnte indkomstarter:
- - - i) Vederlag, der ikke er omfattet af litra a), som en person, der har  

 været skattepligtig efter § 1, nr. 1, modtager fra en virksomhed her i landet  

 som rådgiver, konsulent eller anden lignende medhjælp for virksomheden.
Det  

 er dog en betingelse, at personen har eller på noget tidspunkt inden for de  

 seneste 5 år forud for ophøret af den fulde skattepligt har haft direkte  

 eller indirekte del i ledelsen af, kontrollen med eller kapitalen i den  

 virksomhed, der udreder vederlaget.
Ved afgørelsen heraf henses, når den  

 udbetalende virksomhed er et selskab mv., til, om personen ejer eller har  

 ejet 25 pct. eller mere af aktiekapitalen eller råder eller har rådet over  

 mere end 50 pct. af stemmeværdien i selskabet.
Bestemmelserne i  

 aktieavancebeskatningslovens § 4, stk. 3, finder tilsvarende anvendelse.
Er  

 den udbetalende virksomhed personligt ejet, henses til, om den pågældende  

 person ejer eller har ejet 25 pct. eller mere af egenkapitalen eller har  

 eller har haft afgørende indflydelse i virksomheden.
De for aktionærer  

 gældende kriterier finder tilsvarende anvendelse.
§ 3 I lov om beskatningen af pensionsordninger mv., jf. lovbekendtgørelse nr.  

 677 af 4. oktober 1990, ændres i § 19 D, stk. 1, »25 pct.«  

 til: »10 pct.«.
§ 19 D.
Hvis en person på noget tidspunkt inden for de seneste 5  

 år forud for skattepligtsophøret, jf. §§ 19 A-19 C, har været hovedaktionær i  

 et selskab, gælder reglerne i 3. og 4. pkt. for pensionsindbetalinger mv.  

 foretaget af dette selskab.
Som hovedaktionær anses i denne forbindelse en  

 person, der alene eller sammen med de i aktieavancebeskatningslovens § 4,  

 stk. 3, nævnte personer eller selskaber mv. ejer mindst 25 pct. af aktierne  

 eller mere end 50 pct. af stemmeværdien i selskabet.
Reglerne i §§ 19 A-19 C  

 finder anvendelse for det år, hvori skattepligten ophører og de 9 forudgående  

 indkomstår (10-årsperioden). Udgangen af året 10 år forud for året, hvori  

 skattepligten ophører, træder i stedet for udgangen af året 5 år forud for  

 det år, hvori skattepligten ophører.
- - - § 4 I lov om indkomstbeskatning af aktieselskaber mv. (Selskabsskat), jf.  

 lovbekendtgørelse nr. 623 af 31. august 1990, ændres i § 2, stk. 1, litra  

 f, 2 steder »25 pct.« til: »10 pct.«.
§ 2. Skattepligt i henhold til denne lov påhviler endvidere  

 selskaber og foreninger mv. som nævnt i § 1, stk. 1 og 2, der har hjemsted i  

 udlandet for så vidt de - - - f) oppebærer indkomst som rådgiver, konsulent eller anden lignende  

 medhjælp for en virksomhed her i landet.
Det er dog en betingelse, at en  

 person, der er eller har været skattepligtig efter kildeskattelovens § 1, nr.  

 1, har direkte eller indirekte del i ledelsen af, kontrollen med eller  

 kapitalen i det udenlandske selskab eller den udenlandske forening mv. og har  

 eller på noget tidspunkt inden for de seneste 5 år forud for ophøret af den  

 fulde skattepligt har haft direkte eller indirekte del i ledelsen af,  

 kontrollen med eller kapitalen i den virksomhed her i landet, der udreder  

 vederlaget.
Ved afgørelsen heraf henses, når der er tale om et selskab mv.,  

 til, om personen ejer eller har ejet 25 pct. eller mere af aktiekapitalen  

 eller råder eller har rådet over mere end 50 pct. af stemmeværdien i  

 selskabet.
Bestemmelserne i aktieavancebeskatningslovens § 4, stk. 3, finder  

 tilsvarende anvendelse.
Er den udbetalende virksomhed personligt ejet, henses  

 til, om den pågældende person ejer eller har ejet 25 pct. eller mere af  

 egenkapitalen eller har eller har haft afgørende indflydelse i virksomheden.  

 De for aktionærer gældende kriterier finder tilsvarende anvendelse, - - - § 5 I skattekontrolloven, jf. lovbekendtgørelse nr. 596 af 17. august 1990,  

 ændres i § 8 D, stk. 3, »25 pct.« til: »10 pct.«.
§ 8 D. - - - Stk. 3. Personer og selskaber mv., der ejer mindst 25 pct. af  

 kapitalen eller råder over mere end 50 pct. af den samlede stemmeværdi, har  

 pligt til at oplyse selskabet om sit navn, adresse og CPR-nr. eller SE-nr.  

 For personer opgøres ejerforholdet på den måde, der er anført i  

 aktieavancebeskatningslovens § 4, stk. 2-3. § 8 K finder tilsvarende  

 anvendelse.
