Klage over manglende undersøgelser af patient med for højt blodtryk og rytmeforstyrrelser ved hjertet Nævnet fandt grundlag for at kritisere den praktiserende læge for behandlingen af patienten.
 Nævnet lagde bl.a. vægt på, at lægen burde have foretaget kontrol af nyrefunktionen og blodets saltbalance hos patienten i en situation, hvor der kunne foreligge nedsat nyrefunktion, fordi patienten var i behandling med Digoxin og kaliumbesparende vanddrivende medicin.
 Nævnet lagde endvidere vægt på, at patientens betydeligt nedsatte puls burde have medført ordination af hjertediagram og blodprøver.
