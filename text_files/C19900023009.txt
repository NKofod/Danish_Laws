 1.  Hermed følger aftale af 3. december 1990 om løn- og andre  

 ansættelsesvilkår under åremålsansættelse i staten.
 Aftalen gælder ved ansættelse som tjenestemand på åremål og ved  

 åremålsansættelse på tjenestemandslignende vilkår i stillinger, der er  

 godkendt til besættelse på åremål, jf. lov nr. 264 af 22. maj 1986 om  

 åremålsansættelse af tjenestemænd og ansatte på tjenestemandslignende vilkår.
 Aftalen finder tilsvarende anvendelse for tjenestemandslignende ansatte  

 ved selvejende institutioner mv., i det omfang der i det pågældende  

 ansættelsesreglement, -regulativ el.lign. er hjemmel til åremålsansættelse.  

 Fastsættelse af pensionsvilkår forelægges i disse tilfælde for  

 Finansministeriet af den enkelte statsgaranterede pensionskasse.
 Om åremålsansættelse på overenskomstvilkår, se pkt. 7.
 Aftalen omfatter ikke stillinger som rektor ved højere  

 uddannelsesinstitutioner mv., der besættes efter valg for en periode i  

 henhold til styrelsesreglerne.
 2.  For så vidt angår kriterier for åremålsansættelse og  

 fremgangsmåden ved godkendelse af stillinger til besættelse på åremål mv.  

 henvises til Den Personaleadministrative Vejledning, kap. 14.
 3.  I henhold til tjenestemandslovens § 45, stk. 2, bemyndiger  

 Finansministeriet herved vedkommende minister til at indgå aftale om  

 åremålstillæg og eventuelt fratrædelsesbeløb, jf. aftalens §§ 1 og 2.
 Finansministeriet bemyndiger endvidere vedkommende minister til at indgå  

 aftale om vilkårene for placering af varigt ansatte tjenestemænd, der efter  

 åremålsansættelsens ophør genindtræder i varig ansættelse, jf. åremålslovens  

 § 5, stk. 1.
 Tilsvarende kan centralorganisationerne bemyndige de tilsluttede  

 organisationer til at indgå aftale.
 Kopi af indgåede aftaler bedes sendt til Finansministeriet.
 4.  Vedrørende størrelsen af åremålstillæg efter aftalens § 1  

 bemærkes følgende:
Åremålsansatte, der er sikret varig ansættelse efter åremålsansættelsens  

 udløb Åremålstillægget fastsættes under hensyn til åremålets længde og det  

 lønmæssige niveau i tilbagegangsstillingen og inden for en ramme på indtil 25  

 pct. af lønnen ved varig ansættelse.
Efter hidtidig praksis har der normalt  

 været ydet et tillæg på 15-19 pct. ved 3-årig ansættelse og 1013,5 pct. ved  

 6-årig ansættelse i forbindelse med en tilbagegangsstilling, der ligger 1-2  

 lønrammer under åremålsstillingens klassificering.
Tillægget vil kunne  

 forhøjes, hvis tilbagegangsstillingen ligger mere end 2 lønrammer under  

 åremålsstillingens klassificering.
Åremålsansatte, der ikke er sikret varig ansættelse efter  

 åremålsansættelsens udløb Af hensyn til den ønskede fleksibilitet og rekrutteringsmulighed er der  

 ikke i aftalen fastsat nogen bestemt ramme for åremålstillæggets størrelse i  

 sådanne situationer.
Tillægget bør fastsættes under hensyn til åremålets  

 længde og en afvejning af stillingens lønmæssige placering sammenholdt med  

 andre stillinger inden for vedkommende ministeriums struktur.
Efter hidtidig  

 praksis har tillægget typisk ligget i intervallet 2030 pct.
 5.  Vedrørende aftalens § 1, stk. 3, bemærkes, at der ved  

 personlige særlige tillæg forstås sådanne (tidsbegrænsede) tillæg, der ikke  

 er en fast del af stillingens klassificering, f.eks. tillæg til kontorchefer  

 i lønramme 37.
 6.  Ved ansættelse som tjenestemand på åremål i henhold til  

 åremålslovens § 1, stk. 2, gælder reglerne om pension i lovens § 6, stk. 1-4.
Til en åremålsansættelse på tjenestemandslignende vilkår efter  

 åremålslovens § 1, stk. 3, kan vedkommende ministerium uden forudgående  

 forelæggelse for Finansministeriet knytte en forsikringsmæssigt baseret  

 pensionsordning med arbejdsgiverbidrag på 10 pct. og egetbidrag på 5 pct.
De  

 procentvise bidrag beregnes af lønrammelønnen inkl. generelle tillæg, men  

 ekskl. særlige tillæg og topcheftillæg.
Endvidere beregnes de procentvise  

 bidrag af åremålstillægget.
De løndele, hvoraf arbejdsgiverbidrag og  

 egetbidrag beregnes, opregnes med 100/95, således at den udbetalte løn svarer  

 til den løn, der udbetales en tjenestemand på åremål i samme stilling og med  

 tilsvarende lønvilkår.
Pensionsbidragene skal indbetales til en pensionsordning med i det  

 væsentlige løbende, livsvarige ydelser i form af egenpension (alderspension  

 og invalidepension) og ægtefællepension samt med børnepension.
Det er en  

 forudsætning, at tilbagekøbsværdien af indbetalingerne under  

 åremålsansættelsen ved tjenestemandsansættelse i det offentlige kan overføres  

 til tjenestemandspensionsmyndigheden mod tildeling af forhøjet pensionsalder,  

 samt at pensionsordningen ikke kan genkøbes uden Finansministeriets samtykke.
 Har den ansatte under en forudgående overenskomstansættelse været omfattet  

 af en kollektiv pensionsordning, hvortil staten har indbetalt pensionsbidrag,  

 kan vedkommende ministerium godkende, at der indbetales pensionsbidrag til  

 denne pensionsordning under åremålsansættelsen.
Når pensionsordningen er fastlagt, skal Finansministeriet orienteres om,  

 hvilken pensionsordning pensionsbidragene indbetales til.
Samtidig skal  

 Finansministeriet have kopi af en eventuel police.
 Ønskes der fastsat pensionsvilkår, der afviger fra det ovenfor anførte,  

 forelægges sagen for Finansministeriet.
 7.  Principperne i aftalen finder tilsvarende anvendelse for  

 akademikere, der åremålsansættes på overenskomstvilkår i stillinger, der er  

 klassificeret som tjenestemandsstillinger og godkendt til besættelse på  

 åremål.
 Tjenestemandsstillinger, der ikke i forvejen er klassificeret, skal  

 klassificeres, inden der indgås lokal aftale om åremålsvilkår ved  

 overenskomstansættelse.
 Åremålstillægget skal fastsættes ud fra nettolønsprincippet, således at  

 årslønnen efter fradrag af eget pensionsbidrag skal svare til den årsløn, som  

 ville være blevet ydet, hvis åremålsansættelsen var sket på  

 tjenestemandsvilkår.
Udligningstillægget op til lønrammelønnen inkl. generelle tillæg, men  

 ekskl. særlige tillæg og topcheftillæg, er pensionsgivende.
Endvidere er  

 åremålstillægget pensionsgivende.
 Kopi af indgåede aftaler bedes sendt til Finansministeriet.
 8. Kan der ikke opnås enighed om åremålsvilkårene,  

 forelægges sagen for Finansministeriet.
Finansministeriet Administrations- og Personaledepartementet Den 3. december 1990 P.
M.
V.
E.
B.
C.E.
Johansen BILAG AFTALE OM LØN- OG ANDRE ANSÆTTELSESVILKÅR UNDER ÅREMÅLSANSÆTTELSE I STATEN I medfør af § 4 i lov nr. 264 af 22. maj 1986 om åremålsansættelse af  

 tjenestemænd og ansatte på tjenestemandslignende vilkår, jf.  

 tjenestemandslovens § 45, stk. 1, aftales følgende:
ÅREMÅLSTILLÆG § 1.  Under åremålsansættelse ydes et tillæg til den løn, der  

 gælder for stillingen ved varig ansættelse. Åremålstillæggets størrelse  

 aftales i hvert enkelt tilfælde.
For ansatte, der er sikret varig ansættelse  

 efter åremålsansættelsens udløb, kan åremålstillægget udgøre indtil 25 pct.  

 under hensyn til åremålets længde og det lønmæssige niveau i  

 tilbagegangsstillingen.
 Stk. 2. Åremålstillægget beregnes af den på ansættelsestidspunktet  

 gældende lønrammeløn inkl. generelle og særlige tillæg, men ekskl. eventuelt  

 topcheftillæg.
Stk. 3. Åremålstillæg af personlige særlige tillæg, der ydes ved eller  

 under åremålsansættelsen, beregnes for sig.
Dette åremålstillæg omberegnes,  

 hvis det personlige særlige tillæg ændres, og bortfalder, hvis det personlige  

 særlige tillæg bortfalder.
 Stk. 4. Åremålstillæg fastsættes som særlige tillæg og reguleres som  

 sådanne.
FRATRÆDELSESBELØB § 2.  Det kan aftales, at der ved åremålsansættelsens udløb ydes  

 et fratrædelsesbeløb.
 Stk. 2. For ansatte, der er sikret varig ansættelse efter  

 åremålsansættelsens udløb, udgør fratrædelsesbeløbet et beløb svarende til 1  

 måneds løn i den aftalte tilbagegangsstilling for hvert års  

 åremålsansættelse.
 Stk. 3. For ansatte, der ikke er sikret varig ansættelse efter  

 åremålsansættelsens udløb, udgør fratrædelsesbeløbet et beløb svarende til 1  

 måneds løn i åremålsstillingen for hvert års åremålsansættelse.
 Stk. 4. Ved overgang til varig ansættelse i åremålsstillingen ydes der  

 ikke fratrædelsesbeløb.
Stk. 5. Ved fratræden før åremålets udløb ydes der ikke  

 fratrædelsesbeløb, medmindre dette er udtrykkeligt aftalt.
Der ydes dog  

 aldrig fratrædelsesbeløb, hvis afskeden er begrundet i forhold som nævnt i  

 tjenestemandslovens § 28, 2. pkt.
GENANSÆTTELSE § 3. Ved genansættelse efter opslag indgås ny aftale i medfør af § 1 og  

 eventuelt § 2.
IKRAFTTRÆDEN § 4. Aftalen har virkning for åremålsansættelser, herunder  

 genansættelser, der finder sted efter aftalens underskrivelse.
I tilsvarende  

 omfang ophæves aftale af 24. juni 1974 om løn- og andre ansættelsesvilkår  

 bortset fra pensionsvilkår under åremålsansættelse i staten, folkeskolen og  

 folkekirken.
København, den 3. december 1990 Statsansattes Kartel Finansministeriet Tjenestemandssektionen P.
M.
V.
