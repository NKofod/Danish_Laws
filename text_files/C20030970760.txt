Normalregulativ for private vandforsyninger 1 INDLEDENDE BESTEMMELSER 2 VANDFORSYNINGENS STYRELSE 3 RET TIL FORSYNING MED VAND 4 FORSYNINGSLEDNINGER 5 STIKLEDNINGER 6 OPRETHOLDELSE AF TRYK OG FORSYNING 7 VANDFORSYNING TIL BRANDSLUKNING 8 VANDINSTALLATIONER 8.1 GENERELT VEDRØRENDE VANDINSTALLATIONER 8.2 VANDINSTALLATIONER M.V.
I JORD 8.3 VANDINSTALLATIONER I BYGNINGER 9 AFREGNINGSMÅLERE 10 VANDSPILD 11 EFTERSYN AF VANDINSTALLATIONER  

  

 OG OPLYSNINGSPLIGT 12 ANLÆGSBIDRAG 13 DRIFTSBIDRAG 14 BETALING AF ANLÆGS- OG DRIFTSBIDRAG 14.1 ANLÆGSBIDRAG OG DRIFTSBIDRAG PÅ  

 EJENDOMSNIVEAU 14.2 DRIFTSBIDRAG FOR EJENDOMME SOM ER OMFATTET  

  

 AF § 2 I BEKENDTGØRELSE OM INDIVIDUEL AFREGNING  

  

 EFTER MÅLT FORBRUG 15 STRAFFEBESTEMMELSER 16 IKRAFTTRÆDELSE 1.1 Dette regulativ er udfærdiget i medfør af § 55, stk. 4, i  

 lov om vandforsyning m.v. (vandforsyningsloven), jf. lovbekendtgørelse nr.  

 130 af 26. februar 1999, af ..............  

  

 Kommunalbestyrelse efter forhandling med  

  

 ................................. Vandforsyning.
 Regulativet udleveres vederlagsfrit af vandforsyningen.
1.2 Bestemmelserne om fastsættelse af anlægs- og driftsbidrag  

 har hjemmel i vandforsyningslovens § 53, stk. 1.
1.3 Bestemmelserne om vandmålere og betaling efter målt  

 forbrug er fastsat i overensstemmelse med  

    

  

 Miljø- og Energiministeriets bekendtgørelser nr. 525 af 14. juni 1996  

 om betaling for vand efter målt forbrug m.v. på ejendomsniveau og nr. 837 af  

 27. november 1998 om individuel afregning efter målt vandforbrug.
1.4 Bestemmelser om offentliggørelse af det leverede vands  

 kvalitet m.v. er fastsat i overensstemmelse med § 30 i Miljø- og  

 Energiministeriets bekendtgørelse nr. 871 af 21. september 2001 om  

 vandkvalitet og tilsyn med vandforsyningsanlæg.
1.5 Bestemmelserne om installationsarbejders udførelse ved  

 autoriserede VVS-installatører er i overensstemmelse med kravene i lov nr.  

 206 af 27. marts 2000 om gasinstallationer og installationer i forbindelse  

 med vand- og afløbsledninger (autorisationsloven).
1.6 Bestemmelserne om kontrol med og indgreb i målere er i  

 overensstemmelse med kravene fastsat i Erhvervsfremme Styrelsens  

 bekendtgørelse nr. 866 af 8. december 1998 om kontrol med vandmålere, der  

 anvendes til måling af forbrug af varmt og koldt vand.
1.7 Bestemmelserne om brandværnsforanstaltninger er i  

 overensstemmelse med kravene fastsat i Indenrigs- og Sundhedsministeriets  

 bekendtgørelse nr. 1010 af 11. december 2002 om det kommunale  

 redningsberedskabs dimensionering m.v.
1.8 I dette regulativ angiver betegnelsen  

  

 ejer  

  

 grundejeren, når der ikke er tale  

 om ejerlejlighedsforhold.
For ejendomme med en eller flere ejerlejligheder  

 angiver betegnelsen ejerne af de enkelte ejerlejligheder.
Hvis der på en  

 ejendom med ejerlejligheder er tinglyst en bestemmelse i ejendommens  

 vedtægter om, at ejerforeningen er forpligtet over for vandforsyningen, anses  

 ejerforeningen dog som ejer efter regulativets bestemmelser.
 Betegnelsen  

  

 bruger  

  

 omfatter lejeren af en lejlighed, herunder beboeren af en andelslejlighed  

 eller en ejendom, forpagteren af en erhvervsvirksomhed, ejeren af en  

 ejerlejlighed, når ejerforeningen efter det ovenstående betragtes som ejer,  

 og beboeren af en tjenestebolig.
 Hvor ejeren af en fast ejendom og ejeren af en bygning på  

 grunden ikke er den samme, betragtes bygningen som en selvstændig fast  

 ejendom efter tinglysningslovens § 19.
1.9 Ved  

  

 individuel  

 afregning  

  

 efter målt forbrug angiver betegnelsen ejendom mindst to  

 udlejnings- eller andelsenheder beliggende på et eller flere matrikelnumre,  

 der i følge notering i matriklen skal holdes forenet.
 Betegnelsen  

  

 enhed  

  

 angiver den enkelte udlejnings- eller andelsenhed i en ejendom.
 Betegnelsen  

  

 bruger  

  

 omfatter den kontraktmæssige indehaver af retten til at benytte en enhed.
1.10 Ved vandforsyningens  

  

 hovedanlæg  

  

 forstås i dette regulativ dens indvindingsanlæg, råvandsledninger,  

 vandbehandlingsanlæg, pumpeanlæg, herunder trykforøgeranlæg til særlige  

 trykzoner i ledningsnettet, beholderanlæg samt hovedledninger til transport  

 af færdigbehandlet vand til forsyningsnettet.
 Ved vandforsyningens  

  

 forsyningsledningsnet  

  

 forstås ledningssystemet til transport af færdigbehandlet vand til forsyning  

 af ejendomme gennem direkte tilsluttede stikledninger.
 Ved  

  

 stikledning  

  

 forstås ledningen fra forsyningsledningen til grænsen af vedkommende grund,  

 herunder en eventuel afspærringsanordning på stikledningen.
1.11 Ved  

  

 vandinstallationer  

  

 forstås alle installationer fra stikledningens forlængelse, som er omfattet  

 af Norm for vandinstallationer, DS 439.
 Ved  

  

 jordledninger  

  

 forstås ledningsinstallationer i jord, fra stikledningens forlængelse og frem  

 til bebyggelse på grunden.
1.12 Ejeren af en ejendom, der får vand fra vandforsyningen,  

 skal underrette eventuelle brugere af ejendommen om deres forpligtelser efter  

 regulativet, men ejeren er i alle forhold ansvarlig over for vandforsyningen,  

 jf. dog 9.13.
2.1 ...................ejes og drives  

 af..............................
2.2 Enhver ejer, hvis ejendom er tilsluttet vandforsyningen,  

 er berettiget og forpligtet til at være medlem af selskabet.
Vandforsyningen  

 kan dog efter ansøgning fritage for medlemskab, ligesom ejere, der efter  

 forholdets natur ikke kan være medlemmer, har ret til at optages som  

 forbrugere, eventuelt på særlige betingelser.
2.3 Takster for anlægsbidrag, driftsbidrag og for etablering  

 af midlertidige vandleverancer m.v. fastsættes af vandforsyningen, men skal  

 godkendes af kommunalbestyrelsen i den kommune, hvor vandet forbruges, jf.  

 vandforsyningslovens § 53.
 De godkendte takster bekendtgøres i et takstblad, der  

 vederlagsfrit udleveres af vandforsyningen.
3.1 Enhver ejer, hvis ejendom ligger i vandforsyningens  

 naturlige forsyningsområde, har ret til forsyning med vand til almindeligt  

 husholdningsforbrug, til institutioner, til almindeligt landbrug (dog ikke  

 til vanding af landbrugsafgrøder) og anden erhvervsvirksomhed, som benytter  

 vand i mindre omfang.
 Indlæggelsen af og forsyningen med vand sker på de  

 vilkår, som er fastsat i regulativet og mod betaling efter godkendte takster.
3.2 Vandforsyningen bestemmer, i hvilket omfang der kan  

 leveres vand til erhvervsvirksomheder, som benytter vand i større omfang, og  

 vand til sprinkleranlæg til brandslukningsformål, jf. dog bestemmelserne i  

 bekendtgørelse om det kommunale redningsberedskabs dimensionering m.v.  

 Vandforsyningen fastsætter i hvert enkelt tilfælde vilkårene for en sådan  

 levering.
Vilkårene fastsættes i en skriftlig aftale, der skal godkendes af  

 kommunalbestyrelsen.
3.3 Indlæggelse af og forsyning med vand fra vandforsyningen,  

 som reserve for en ejendoms eget vandforsyningsanlæg, kan normalt ikke  

 forventes tilladt.
 Vandforsyningen kan dog i undtagelsestilfælde tillade  

 etableringen på særlige vilkår.
3.4 Vandforbruget skal aftages på en sådan måde, at trykstød  

 ikke forekommer og således, at pludselige og unødvendige variationer undgås.
4.1 Forsyningsledninger anlægges af, vedligeholdes af og  

 tilhører vandforsyningen.
Vandforsyningen bestemmer, hvornår  

 forsyningsledninger skal anlægges, jf. dog vandforsyningslovens § 29 og §§ 45  

 - 48.
4.2 Vandforsyningsledninger må ikke anlægges i strid med den  

 vedtagne vandforsyningsplan.
4.3 Hvis forsyningsledninger fremføres over privat grund,  

 skal retten til deres anlæg, benyttelse og vedligeholdelse sikres ved  

 deklaration, der skal tinglyses på de respektive ejendomme.
5.1 Stikledninger med eventuelle afspærringsanordninger  

 anlægges af, vedligeholdes af og tilhører vandforsyningen.
Alt arbejde med  

 stikledninger skal udføres af autoriserede VVS-installatører eller af  

 vandforsyningens personale, jf. bestemmelserne i By- og Boligministeriets  

 bekendtgørelse nr. 70 af 1. februar 2001 om undtagelse fra krav om  

 autorisation  

 for så vidt angår gas- og vandforsyningsvirksomheder og ejere af afløbsanlæg.
5.2 Hver ejendom skal have sin særskilte stikledning.  

 Stikledningen skal normalt indlægges fra forsyningsledningen i den gade eller  

 vej, hvortil ejendommen har facade (adgangsvej).
 Hvis stikledning fremføres over privat grund, skal retten  

 til dens anlæg, benyttelse og vedligeholdelse sikres ved deklaration, der  

 skal tinglyses på den/de respektive ejendomme.
5.3 Vandforsyningen kan omlægge en stikledning ved  

 udstykning, om- eller tilbygningsbygningsarbejder, ændringer i forbruget  

 eller lignende, som indebærer, at stikledningsdimensionen bør ændres.
I så  

 fald må ejendommens ejer afholde udgifterne til omlægningen.
Tilsvarende  

 gælder, hvis ejeren selv ønsker stikledningen omlagt.
5.4 Vandforsyningen kan afbryde stikledningen til en  

 ubenyttet ejendom ved forsyningsledningen for ejers regning.
5.5 Ejer af en ejendom skal omgående give vandforsyningen  

 meddelelse om indtrufne eller formodede fejl, herunder utætheder ved  

 stikledninger  

 og stophaner.
6.1 Vandforsyningen skal til enhver tid tilstræbe at  

 opretholde tilfredsstillende forsyningsforhold og opretholde et vandtryk, der  

 gør almindeligt vandforbrug muligt i samtlige tilsluttede ejendomme, jf. dog  

 8.3.1. Vandforsyningen har dog ingen pligt til at opretholde noget  

 mindstetryk i forsyningsledningsnettet ud for de enkelte ejendomme.
6.2 Ved aflukning af vandledninger skal der normalt gives  

 ejere eller deres repræsentanter et rimeligt varsel, men vandforsyningen kan  

 ved ledningsbrud og andre særlige forhold foretage aflukninger uden varsel.
6.3 Enhver forbruger må uden at have krav på erstatning tåle  

 de ulemper, der måtte opstå ved svigtende levering som følge af mangler ved  

 anlægget og disses afhjælpning, ved vedligeholdelsesarbejder vedrørende  

 anlægget, herunder ved ledningsbrud, strømsvigt og anden force majeure, eller  

 ved ledningslukninger, reparationer og udskylning af ledninger m.v.
6.4 Vandforsyningen kan, uden at der kan gøres krav på  

 erstatning herfor, træffe bestemmelse om indskrænkning af vandforbruget eller  

 visse dele af det, herunder om indskrænkning med hensyn til vanding af haver  

 m.v., når vandforsyningens drift eller hensynet til vandforekomsterne gør det  

 nødvendigt.
Amtsrådet kan pålægge vandforsyningen at træffe en sådan  

 bestemmelse.
7.1 Etablering og vedligeholdelse af brandhaner på  

 forsyningsledninger skal ske efter kommunalbestyrelsens anvisning og  

 udgifterne hertil afholdes af kommunalbestyrelsen.
Kommunalbestyrelsen kan  

 forlange, at forsyningsledninger af hensyn til deres funktion ved  

 brandslukning anlægges med større ledningsdimension end ellers nødvendigt.  

 Merudgifterne hertil afholdes af kommunalbestyrelsen.
 Ved omlægning af en forsyningsledning afholder  

 kommunalbestyrelsen udgifterne til flytning og tilslutning af brandhaner på  

 forsyningsledningen.
7.2 Bortset fra indsats ved brand m.v. og andre nødstilfælde  

 må ingen bruge vand fra brandhaner, medmindre kommunalbestyrelsen og  

 vandforsyningen har givet tilladelse hertil.
8.1 Generelt vedrørende vandinstallationer 8.1.1 Vandinstallationer etableres af, vedligeholdes af og  

 tilhører grundejeren, jf. dog 9.4 og 9.6 angående afregningsmålere.
 Alle udgifter vedrørende vandinstallationer afholdes af  

 grundejeren, jf. dog 9.6 og 9.15,  

    

  

 4.  

 punktum angående afregningsmålere.
 Hvor ejeren af en fast ejendom og ejeren af en bygning på  

 grunden ikke er den samme, jf. 1.8,  

    

  

 5.  

 punktum afholdes udgifter vedrørende vandinstallationer af ejeren af  

 bebyggelsen på grunden.
8.1.2 Inden iværksættelse af vandinstallationsarbejder, der er  

 omfattet af autorisationsloven, skal der indhentes tilladelse hertil fra den  

 lokale bygningsmyndighed hos kommunen  

    

  

 i overensstemmelse med de bestemmelser, der er fastsat i byggeloven og  

 bygningsreglementerne (Bygningsrelement 1995 og Bygningsrelement for småhuse,  

 1998).
 Arbejder med nyanlæg og væsentlig ændring af  

 vandinstallationer til installationsgenstande, vandvarmere,  

 vandbehandlingsanlæg, regnvandsanlæg med mere, hvor svigtende  

 tilbagestrømningssikring kan udgøre en risiko for forurening af  

 vandforsyningsanlægget, skal færdigmeldes til vandforsyningen.
8.1.3 Arbejder med vandinstallationer, herunder med  

 jordledninger og vandmålere, må kun udføres af autoriserede  

 VVS-installatører, jf. dog By- og Boligministeriets bekendtgørelser nr. 68 af  

 1. februar 2001 om undtagelser fra krav om autorisation som VVS-installatør  

 til udførelse af simple arbejder med vand- og sanitetsinstallationer  

 (udskiftning) og nr. 70 af 1. februar 2001 om undtagelse fra krav om  

 autorisation for så vidt angår gas- og vandforsyningsvirksomheder og ejere af  

 afløbsanlæg.
 Installationer for vand skal udføres efter den godkendte  

 Norm for vandinstallationer (DS 439:2000) medmindre bygningsmyndigheden har  

 godkendt andet.
8.1.4 Fabriksfremstillede produkter, der indgår i eller  

 tilsluttes vandinstallationer, skal enten være a) godkendt af Erhvervs- og Boligstyrelsen (VA-godkendt),  

 medmindre det pågældende produkt er undtaget ifølge de til enhver tid  

 gældende bestemmelser om godkendelsesordningen, eller b) forsynet med CE-mærke, der viser at produktet stemmer  

 overens med en harmoniseret standard eller er omfattet af en europæisk  

 teknisk godkendelse, eller c) omfattet af en af Erhvervs- og Boligstyrelsen godkendt  

 godkendelses- eller kontrolordning, f.eks. en DS-certificeringsordning.
8.1.5 Vandinstallationer skal benyttes og vedligeholdes på en  

 sådan måde, at der ikke er fare for forurening af vandet, findes utætheder  

 eller på anden måde give anledning til gener.
Hvis det konstateres eller må formodes, at der er  

 utætheder, herunder utæthed på jordledning, eller andre fejl, skal ejeren  

 sørge for, at vandinstallationen snarest muligt gennemgås og i fornødent  

 omfang bringes i orden.
Brugere skal snarest anmelde konstaterede eller  

 formodede fejl til ejeren.
 Hvis fejlen har betydning for ejendommens vandforbrug,  

 skal ejeren underrette vandforsyningen om forholdet.
8.1.6 Vandforsyningen kan pålægge ejeren at lade foretage de  

 foranstaltninger, som vandforsyningen finder ønskelige af hensyn til  

 vandinstallationernes forsvarlige funktion.
Sådanne foranstaltninger skal til  

 stadighed holdes i god stand, og de må ikke fjernes eller ændres uden  

 vandforsyningens  

 tilladelse.
8.1.7 Ejeren har pligt til at holde ubenyttede  

 vandinstallationer aflukket og tømt for vand.
Vandforsyningen kan forlange,  

 at vandinstallationer i ubenyttede bygninger afbrydes på forskriftsmæssig  

 måde.
8.1.8 Forsømmer ejer de forpligtelser, som efter ovenstående  

 samt efter nedenstående  

    

  

 8.2.,  

    

 8.3,  

    

  

 9.2, 1. punktum og  

    

  

 9.8 påhviler  

 ham med hensyn til vandinstallationerne, kan kommunalbestyrelsen efter  

 anmodning fra vandforsyningen lade arbejdet udføre på hans bekostning.
8.2 Vandinstallationer m.v. i jord 8.2.1 Ved ombygning af en ejendom kan vandforsyningen forlange,  

 at jordledningen ændres, hvis det anses for nødvendigt af hensyn til  

 ejendommens kommende vandforbrug.
8.2.2 Udgifter til omlægning af jordledning, som følge af  

 nødvendig omlægning af forsynings- og/eller stikledning, afholdes af  

 grundejeren.
8.2.3 Målerbrønde skal udføres således, at vandmåleren holdes  

 frostfri.  

  

 Brønden skal være forsynet med et forsvarligt dæksel, og skal ved ejerens  

 foranstaltning holdes ren og så vidt muligt tør.
8.3 Vandinstallationer i bygninger 8.3.1 Finder vandforsyningen, at trykforholdene i en ejendom  

 kan forventes at blive utilfredsstillende, og dette kan henføres til særlige  

 forhold vedrørende den pågældende ejendom, kan vandforsyningen forlange, at  

 der efter nærmere angivne forskrifter skal opstilles et trykforøgeranlæg i  

 forbindelse med ejendommens vandinstallationer.
9.1 De generelle bestemmelser for vandinstallationer jf.  

 8.1.1 - 8.1.4 finder tilsvarende anvendelse for installationer til  

 forbrugsmåling.
9.2 Ejer af en ejendom, der er tilsluttet vandforsyningen,  

 har pligt til at installere en måler til brug for afregning af ejendommenes  

 samlede vandforbrug.
 Der må kun anbringes én afregningsmåler på hver ejendom,  

 medmindre der er truffet aftale med vandforsyningen om andet.
9.3 Afregningsmåleren anbringes i bygning umiddelbart efter  

 jordledningens indføring og sådan, at den er beskyttet mod frost, utilsigtet  

 opvarmning, mekaniske ydre påvirkninger og korrosion.
 Hvor dette ikke kan lade sig gøre, anbringes måleren i en  

 målerbrønd på jordledningen.
 Måleren skal til stadighed være let at aflæse og  

 udskifte.
9.4 Afregningsmåleren stilles til rådighed af vandforsyningen  

 og forbliver vandforsyningens ejendom.
9.5 Vandforsyningen har til enhver tid ret til at aflæse  

 afregningsmålere.
9.6 Afregningsmålere vedligeholdes af vandforsyningen og for  

 dennes regning.
Vandforsyningen er berettiget til når som helst for egen  

 regning at udskifte og kontrollere målere.
 Ejer og bruger må tåle de ulemper der er forbundet med,  

 at vandtilførslen afbrydes ved udskiftning af måleren.
9.7 Afregningsmålerens størrelse og type bestemmes af  

 vandforsyningen ud fra de oplysninger, som ejeren har givet om  

 vandinstallationerne,  

 vandforbruget til erhvervsvirksomheder m.v.
9.8 Hvis vandforbruget ændres i forhold til det af ejeren  

 tidligere oplyste jf. 9.7, således at afregningsmåleren ikke længere er  

 tilpasset vandforbruget, kan vandforsyningen forlange målerinstallationen  

 ændret, så måleren kan udskiftes med en måler af passende størrelse.
9.9 Ejer er over for vandforsyningen forpligtiget til at  

 erstatte en en afregningsmåler, hvis den er bortkommet eller er blevet  

 beskadiget, f.eks. ved vold, brand, frost m.v.
Dette gælder ikke ved  

 almindelig slitage.
9.10 Opdager ejeren, at der er utætheder eller fejl ved en  

 afregningsmåler, skal han snarest give vandforsyningen meddelelse herom.  

 Brugere af en ejendom skal snarest melde konstaterede fejl til ejeren.
9.11 Ejer og bruger må ikke foretage indgreb i  

 afregningsmåleren, bryde plomben eller på nogen måde påvirke målerens  

 korrekte funktion.
Der må ikke gøres forsøg på optøning af en frossen måler.
 Udgifter til eftersyn og istandsættelse eller udskiftning  

 af en måler som følge af indgreb jf. ovennævnte afholdes af ejeren.
9.12 Beslutning om at overgå fra fælles til individuel  

 afregning med vandforsyningen skal meddeles skriftligt til  

 kommunalbestyrelsen og vandforsyningen.
9.13 For ejendomme, hvor der er indgået aftale med  

 vandforsyningen om individuel afregning efter målt forbrug i de enkelte  

 enheder, overgår ejerens ansvar, rettigheder og pligter for disse målere til  

 brugerne af enhederne.
9.14 Afregningsmålere, der anvendes som grundlag for betaling  

 af driftsbidrag, skal opfylde de krav og underkastes den måletekniske  

 kontrol, der er fastsat i bekendtgørelse om kontrol med vandmålere, der  

 anvendes til måling af forbrug af varmt og koldt vand, og de måletekniske  

 forskrifter bekendtgørelsen henviser til.
9.15 Ejer kan ved skriftlig henvendelse til vandforsyningen  

 forlange at få kontrolleret afregningsmålerens nøjagtighed.
 Måleren anses for at vise rigtigt, når dens visning  

 ligger indenfor de maksimalt acceptable grænser for måleunøjagtighed, som er  

 fastsat i bekendtgørelse om kontrol med vandmålere, der anvendes til måling  

 af  

    

  

 forbrug af varmt og koldt vand, og  

 de måletekniske forskrifter bekendtgørelsen henviser til.
 Hvis målerens visning ligger inden for de acceptable  

 grænser for måleunøjagtighed, afholdes udgifterne til prøvningen mv. af den,  

 der har ønsket afprøvningen.
 Hvis målerens visning ligger uden for de acceptable  

 grænser for måleunøjagtighed, afholdes udgifterne til prøvningen mv. af  

 vandforsyningen.
 Efter forhandling med ejeren foretager vandforsyningen en  

 skønsmæssig nedsættelse eller forhøjelse af det målte forbrug for det  

 tidsrum, hvor vandforsyningen skønner, at fejlvisningen har fundet sted.
10.1 Vand fra vandforsyningen må, bortset fra brand under  

 indsats eller andre nødstilfælde, ikke benyttes til andet formål eller i  

 større mængde end den benyttelse, som vandforsyningen har fastsat, eller som  

 med rimelighed kan antages at ville finde sted fra de tilladte  

 vandinstallationer.
 Spild af vand ved mangelfuld lukning af vandhaner eller  

 ved anden uforsvarlig adfærd er ikke tilladt.
 Rindende vand må ikke bruges til køleformål, medmindre  

 vandforsyningen har givet særlig tilladelse hertil.
10.2 Hvis vandspild, som ovenfor nævnt, foregår fra  

 vandinstallationer før afregningsmåleren, kan vandspildet forlanges betalt af  

 ejendommens ejer ud over det almindelige driftsbidrag.
 Størrelsen af vandspildet vil i så fald blive fastsat ved  

 vandforsyningens skøn efter forhandling med ejeren.
11.1 For at kunne kontrollere vandforbruget, efterse at  

 vandinstallationer holdes i god og forskriftsmæssig stand, at der ikke finder  

 vandspild sted samt for vedligeholdelse og udskiftning af vandmålere, skal  

 vandforsyningens personale mod forevisning af legitimation have adgang uden  

 retskendelse til ethvert sted på en ejendom, hvor der findes  

 vandinstallationer.
 Ejeren skal om fornødent skaffe sådan adgang.
11.2 Enhver ejer og bruger af en ejendom, som er tilsluttet  

 vandforsyningen, skal på forlangende give vandforsyningen alle oplysninger om  

 vandets anvendelse og om forbrugets størrelse.
11.3 Vandforsyningen har pligt til at etablere et  

 kontrolsystem til overvågning af nøjagtigheden af vandforsyningens målere til  

 forbrugsafregning og er forpligtet til at bekendtgøre kontrolsystemets  

 indhold over for de til vandforsyningen tilsluttede forbrugere, ligesom  

 forbrugerne skal orienteres, hvis der foretages ændringer i kontrolsystemet.
For vandværker med færre end 100 målere kan disse målere  

 nedtages for kassation efter maksimalt 8 år fra partiets opsætning uden, at  

 der udføres stikprøvekontrol.
For at dette er acceptabelt, skal følgende være  

 opfyldt:
1) Alle målere skal nedtages samtidig (inden for et år).
2) Der må ikke have været indikation af problemer i  

 driftsperioden.
3) Vandforsyningen skal kunne dokumentere ibrugværende  

 måleres kvalitet.
11.4 Vandforsyningen har pligt til at stille den nødvendige  

 information om vandforsyningen og drikkevandets kvalitet til rådighed for  

 forbrugerne.
Mindst 1 gang om året skal vandforsyningen offentliggøre i opdaterede oplysninger om vandforsyningens adresse,  

 telefonnummer, faxnummer, e-postadresse, hjemmeside og eventuelle  

 kontaktpersoner, i en generel beskrivelse af drikkevandets kvalitet,  

 herunder værdier for almindelige parametre og værdier for parametre af særlig  

 lokal betydning.
i overskridelser af gældende kvalitetskrav for drikkevand.
12.1 Anlægsbidraget omfatter et bidrag til vandforsyningens  

 hovedanlæg, et bidrag til forsyningsledningsnettet og et bidrag til  

 stikledning.  

  

 Bidragene skal fremgå af vandforsyningens takstblad.
Anlægsbidrag for  

 ejendomskategorier m.m., som undtagelsesvis ikke fremgår af takstbladet, skal  

 godkendes af kommunalbestyrelsen.
12.2 Når en ejendom, der ikke tidligere har fået vand fra  

 vandforsyningen, bliver tilsluttet, skal der betales anlægsbidrag til  

 vandforsyningen.
12.3 Bidraget til forsyningsledningsnettet skal betales hvad  

 enten den ledning, som ejendommen tilsluttes, er nyanlagt eller ældre.
12.4 Hvis en ejendom, der tidligere har fået vand fra en ældre  

 forsyningsledning, sluttes til en ny forsyningsledning, betales ikke  

 anlægsbidrag medmindre andet følger af 12.9.
12.5 Når et udstykningsforetagende ønsker forsyningsledninger  

 anlagt, kan vandforsyningen forlange, at udstykningsforetagendet betaler  

 anlægsbidrag til hovedanlægget og til forsyningsledningsnettet for de  

 ejendomme, der fremkommer ved udstykningen.
Vandforsyningen kan forlange, at  

 der forud stilles sikkerhed for betalingen, og at betaling sker, så snart  

 forsyningsledningerne er anlagt.
12.6 Når et udstykningsforetagende har ønsket  

 forsyningsledninger anlagt, og der i den forbindelse anlægges stikledninger  

 til de ejendomme, der fremkommer ved udstykningen, kan vandforsyningen  

 forlange, at udstykningsforetagendet betaler bidrag til stikledningerne.  

 Vandforsyningen kan forlange, at der forud stilles sikkerhed for betalingen,  

 og at betaling sker, så snart stikledningerne er anlagt.
12.7 For levering af vand til midlertidigt forbrug, f.eks.  

 byggebrug, kan vandforsyningen fastsætte et anlægsbidrag til dækning af de  

 udgifter, der er forbundet med etablering og reetablering af den midlertidige  

 leverance.
12.8 Hvis der på en ejendom sker en stigning i vandforbruget,  

 således at forudsætningerne for det fastsate og betalte anlægsbidrag ændres,  

 f.eks. som følge af en senere om- eller tilbygning eller en ændret  

 anvendelse, kan vandforsyningen forlange, at ejeren betaler den forøgelse af  

 anlægsbidraget til hovedanlæg og forsyningsledningsnet, som svarer til  

 ændringen.  

  

 Det medfører ikke nogen ændring i tidligere betalte anlægsbidrag, når f.eks.  

 at lejlighederne i en ejendom ændres til andels- eller ejerlejligheder, eller  

 at værelser på plejehjem ombygges til plejelejligheder.
12.9 Vandforsyningen kan forlange ekstra anlægsbidrag i  

 forbindelse med væsentlig nyinvestering i vandforsyningsanlægget.
13.1 For alt leveret vand betales driftsbidrag bortset fra  

 vand til brandslukningsformål m.v. under indsats og afprøvninger af  

 brandhaner.
Driftsbidraget omfatter et bidrag pr. m3 vand og  

 eventuelt tillige et fast årligt bidrag.
Driftsbidrag kan forlanges betalt  

 fra den dag, hvor vandforsyningen har påbegyndt leveringen af vand til  

 ejendommen.
Bidragene skal fremgå af vandforsyningens takstblad.
13.2 For ejendomme, hvor forsyningsmulighed efter ejers ønske  

 er etableret, men hvor der ikke forefindes vandinstallationer, kan der  

 forlanges driftsbidrag, der alene omfatter et fast årligt bidrag.
13.3 For vand leveret til midlertidigt brug, f.eks. byggebrug,  

 betales driftsbidrag efter 13.1. Vandforsyningen kan dog bestemme, at der  

 ikke betales fast bidrag.
13.4 For sprinkleranlæg, overrislingsanlæg og andre anlæg til  

 brandslukningsformål, som normalt ikke medfører noget vandforbrug, kan der  

 forlanges driftsbidrag, der alene omfatter et fast årligt bidrag.
13.5 For vandspild forårsaget af brud på skjulte  

 vandinstallationer i ejendomme til boligformål, kan ejeren af en ejendom  

 anmode vandforsyningen om eftergivelse for statsafgiften af ledningsført  

 vand.
Når vandforsyningen modtager en sådan anmodning, skal vandforsyningen  

 indsende en skriftlig og begrundet anmodning om eftergivelse til de statslige  

 told- og skattemyndigheder.
Betingelserne for eftergivelse af statsafgiften  

 ved vandspild fremgår af lovbekendtgørelse nr. 639 af 21. august 1998 om  

 afgift af ledningsført vand, jf. lov nr. 338 af 16. maj 2001 om ændring af  

 lov om afgift af ledningsført vand (Godtgørelse ved vandspild m.v.).
13.6 Er en afregningsmåler bortkommet, blevet beskadiget eller  

 er der konstateret utætheder eller fejl ved måleren, fastsættes  

 driftsbidraget af vandforsyningen efter forhandling med ejeren/brugeren af en  

 enhed bl.a. ud fra et skønnet vandforbrug i det tidsrum, hvor målingen  

 skønnes at have været i uorden.
14.1 Anlægsbidrag og driftsbidrag på ejendomsniveau 14.1.1 Anlægsbidrag, driftsbidrag og forskudsvis afholdte  

 udgifter til arbejde ved stikledning eller vandinstallationer, som  

 vandforsyningen eller kommunalbestyrelsen har foretaget eller ladet foretage  

 efter 5.3,  

    

  

 5.4 eller  

    

 8.1.8, påhviler den, der har tinglyst  

 adkomst på vedkommende ejendom.
 Hvor ejeren af en fast ejendom og ejeren af en bygning på  

 grunden ikke er den samme, betragtes bygningen som en selvstændig fast  

 ejendom efter tinglysningslovens § 19. I sådanne tilfælde påhviler  

 anlægsbidrag og forskudsvis afholdte udgifter til arbejder ved stikledning  

 ejeren af grunden, hvorimod driftsbidrag og forskudsvis afholdte udgifter til  

 arbejde med vandinstallationer påhviler ejeren af bygningen.
14.1.2 Betales anlægsbidrag ikke inden den fastsatte  

 betalingsfrist, kan vandforsyningen nægte at etablere tilslutningen.
Er tilslutning sket, kan vandforsyningen lukke for  

 vandtilførslen, hvis lukning sker inden 6 måneder efter den fastsatte  

 betalingsfrist.
Genåbning finder først sted, når det skyldige beløb tillige  

 med renter beregnet i henhold til lov om renter ved forsinket betaling m.v.  

 er betalt.
 Vandforsyningen kan forlange, at der for genåbning  

 betales et gebyr, som skal fremgå af takstbladet.
Vandforsyningen har pligt til at åbne for vandtilførsel  

 ved ejerskifte, medmindre den ny ejer, enten ved tinglysning eller skriftlig  

 aftale med tidligere ejer, har overtaget den tidligere ejers gæld til  

 vandforsyningen.
Der kan også i dette tilfælde forlanges gebyr for  

 genåbningen.
 Hvis aflukning af vandtilførslen ikke er sket, og  

 ejendommen overdrages til en ny ejer, som ikke har overtaget den tidligere  

 ejers gæld, må aflukning ikke foretages.
14.1.3 Driftsbidrag skal på opkrævningen opføres med særlige  

 poster for hver art af afgift.
Betales driftsbidrag ikke inden for den fastsatte  

 tidsfrist, kan vandforsyningen lukke for vandtilførslen.
Genåbning finder  

 først sted, når det skyldige beløb tillige med renter beregnet i henhold til  

 lov om renter ved forsinket betaling m.v. er betalt.
Der kan også i dette  

 tilfælde forlanges gebyr for genåbningen.
Vandforsyningen har pligt til at åbne for vandtilførsel  

 ved ejerskifte, medmindre den ny ejer, enten ved tinglysning eller skriftlig  

 aftale med tidligere ejer, har overtaget den tidligere ejers gæld til  

 vandforsyningen.
Der kan også i dette tilfælde forlanges gebyr for genåbning.
14.1.4 Betales de af vandforsyningen forskudsvis afholdte  

 udgifter jf. 14.1.1 ikke inden den af vandforsyningen fastsatte frist, gælder  

 tilsvarende bestemmelser, som anført i 14.1.2 og 14.1.3.
14.2 Driftsbidrag for ejendomme som er omfattet af § 2 i  

 bekendtgørelse om individuel afregning efter målt forbrug 14.2.1 Vandforsyningen har pligt til individuel afregning af  

 driftsbidrag.
Den individuelle afregning skal påbegyndes senest 5 måneder  

 efter, at vandforsyningen har modtaget skriftlig anmodning herom fra ejeren.
 Ved overgang fra fælles til individuel afregning af  

 driftsbidrag skal vandforsyningen underrette ejendommens ejer, de enkelte  

 brugere og kommunalbestyrelsen om tidspunktet for overgangen.
14.2.2 Driftsbidrag skal på opkrævningen opføres med særlige  

 poster for hver art af afgift.
14.2.3 Betaler en bruger ikke driftsbidraget inden for den  

 fastsatte frist, kan vandforsyningen lukke for vandet.
 Ved en brugers gentagne misligholdelse af sin pligt til  

 at betale driftsbidrag, kan vandforsyningen kræve betaling af et depositum  

 til sikkerhed for brugerens forpligtelser over for vandforsyningen.  

 Depositumbetalingen kan maksimalt udgøre et beløb svarende til et års  

 driftsbidrag for enheden.
 Når det skyldige beløb, herunder udgifter forbundet med  

 afbrydelse og reetablering af vandforsyningen og eventuel depositumbetaling,  

 tillige med renter beregnet i henhold til lov om renter ved forsinket  

 betaling m.v., er betalt, eller hvis der stilles betryggende sikkerhed for  

 betalingen, skal genåbning finde sted.
Ved fraflytning af en enhed hæfter brugeren for betaling  

 af driftsbidrag m.v. indtil måleraflæsning er foretaget.
Eventuelt indbetalt  

 depositum modregnes i slutopgørelsen vedrørende driftsbidrag m.v.
14.2.4 Ejendommens ejer skal med ..... dages varsel skriftligt  

 underrette vandforsyningen om ny brugers overtagelse af en enhed.
Ved  

 manglende underretning hæfter ejendommens ejer for enhedens driftsbidrag.
14.2.5 Når en ny bruger overtager en enhed, skal vandforsyningen  

 åbne for vandet.
14.2.6 Ejendommens ejer hæfter for driftsbidrag i enheder, hvor  

 der ingen bruger er, for fællesforbrug samt for eventuelt spild fra  

 vandinstallationer uden for enhederne.
15.1 Den, der overtræder bestemmelserne i vandforsyningslovens  

 § 14a, stk. 4, ved at anlægge forsyningsledninger i strid med en vedtaget  

 vandforsyningsplan, § 50 ved ikke at udføre, benytte eller vedligeholde  

 vandindlæg på forsvarlig måde, § 51, stk. 1, ved vandspild, § 52 ved ikke at  

 efterkomme påbud om indskrænkning i vandforbruget eller § 64 ved at modvirke  

 den adgang, som vandforsyningens personale har til en ejendom, jf.  

 regulativets afsnit 4.2,  

    

  

 6.4,  

    

 8.1.3,  

    

  

 8.1.4.,  

    

  

 10.1,  

    

 og  

    

  

 11.1,  

    

  

 straffes efter  

 vandforsyningslovens § 84 med bøde.
 På samme måde straffes den, der undlader at installere en  

 afregningsmåler på vandforsyningens foranledning, den der undlader at stille  

 information til rådighed eller at offentliggøre denne, den der ikke afregner  

 driftsbidraget individuelt og den der gentagne gange undlader at underrette  

 om en ny brugers overtagelse af en enhed, jf. regulativets afsnit  

    

 9.2, 1. punktum,  

    

 11.4,  

    

  

 14.2.1, 2. punktum  

    

  

 og  

    

 14.2.4, 1. punktum.
15.2 Den, der uden autorisation eller godkendelse som  

 kompetent virksomhed udfører arbejde med installationer og ledninger m.v.,  

 som er omfattet af bestemmelserne i lov nr. 206 af 27. marts 2000 om  

 gasinstallationer og installationer i forbindelse med vand- og  

 afløbsledninger, straffes med bøde efter lovens § 25.
 På samme måde straffes den, der lader de nævnte arbejder  

 udføre af personer, som efter loven ikke er berettiget til det.
15.3 Ejere og brugere som foretager indgreb i målere, der er  

 omfattet af bestemmelserne i Erhvervsfremme Styrelsens bekendtgørelse nr. 866  

 af 8. december 1998 om kontrol med vandmålere, der anvendes til måling af  

 forbrug af varmt og koldt vand, bryder plomben eller på anden måde påvirker  

 målerens korrekte funktion, straffes med bøde efter bekendtgørelsens § 19.
 På samme måde straffes overtrædelse regulativets 11.3.
 Dette regulativ træder i  

 kraft den ............................  

  

 Samtidig ophæves det tidligere regulativ af ...................
 Regulativet kan til enhver  

 tid erstattes af et nyt regulativ, der er udarbejdet i medfør af  

 vandforsyningsloven.
 Bestemmelser i senere  

 lovændringer, der strider mod dette regulativ, kan umiddelbart indarbejdes.
