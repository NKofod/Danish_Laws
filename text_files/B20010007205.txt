Bekendtgørelse om tilskud til  

 aktiviteter i lokale kontaktpunkter for iværksættere I medfør af § 3 a, stk. 1 og 2 og § 13 c, stk. 1 i lov om  

 erhvervsfremme, jf. lovbekendtgørelse nr. 1088 af 29. november 2000  

 fastsættes:
Kapitel 1 Initiativets formål § 1. Denne bekendtgørelse regulerer  

 betingelserne for tilskud til aktiviteter i lokale kontaktpunkter for  

 iværksættere.
 § 2. Formålet med initiativet er, gennem  

 øget koordination og optimering af den lokale  

 iværksætterindsats, at øge antallet af nye levedygtige  

 virksomheder, samt at nye virksomheder udvikler sig til større  

 virksomheder.
 § 3. Ansøgning om tilskud fremsendes til  

 Erhvervsfremme Styrelsen på baggrund af styrelsens opslag herom.
Kapitel 2 Betingelser for tildeling af tilskud § 4. Et kontaktpunkt koordinerer indsatsen  

 på iværksætterområdet inden for et fastlagt  

 geografisk område.
 Stk. 2. Et kontaktpunkt består af det nævnte  

 områdes væsentligste lokale aktører på  

 iværksætterområdet, som indgår en gensidig  

 forpligtende partnerskabsaftale til løsning af den i stk.1  

 anførte opgave.
 Stk. 3. Et kontaktpunkt kan organisere sig som en  

 selvstændig juridisk enhed eller ved en forpligtende  

 samarbejdsaftale.
 § 5. Erhvervsfremme Styrelsen kan på  

 baggrund af et flerårigt tilskudstilsagn give et årligt tilskud  

 til kontaktpunkter, der opfylder de i § 4 anførte betingelser, og som  

 dokumenterer at kunne tilbyde følgende ydelser til  

 iværksættere:
 1)	Rådgivning.
 3)	Netværk for iværksættere.
 4)	Iværksætterkultur.
 Stk. 2. Ydelserne kan leveres af kontaktpunkternes  

 partnere og af underleverandører.
 Stk. 3. Der kan ud over tilskud til de i stk. 1  

 anførte aktiviteter gives tilskud til etablering af kontaktpunktet,  

 f.eks. til etablering af én indgang til kontaktpunktet.
 § 6. Ud over de i §§ 4 -5 anførte  

 betingelser, er det en betingelse for tilskud, at den lokale medfinansiering  

 af kontaktpunkterne udgør en af Erhvervsfremme Styrelsen nærmere  

 bestemt procentdel af tilskuddet.
 Stk. 2. Som lokal medfinansiering anses kontante midler,  

 som indskydes af kontaktpunktets partnere, private virksomheder m.v. og  

 værdien af medarbejdertimer, som kontaktpunktets partnere bidrager med  

 til drift af kontaktpunktet.
 Stk. 3. Brugerbetaling, statslige tilskud samt EU midler  

 anses ikke som lokal medfinansiering.
§ 7. Erhvervsfremme Styrelsens valg af  

 tilskudsmodtagere træffes ud fra en samlet afvejning, hvor der blandt  

 andet lægges vægt på, 1)	hvilke partnere, der indgår i kontaktpunktet, 2)	partnernes faglige kvalifikationer, 3)	dokumentation for, at kontaktpunktet kan levere de i § 5 fastsatte  

 ydelser, 4)	størrelsen af kontaktpunktets geografiske område,  

 og 5)	kvalitet og pris på kontaktpunktets ydelser.
 Stk. 2. Ved ansøgning fra flere kontaktpunkter i  

 sammenfaldende geografiske områder, ydes der kun tilskud til ét  

 kontaktpunkt.
 § 8. Erhvervsfremme Styrelsen fastsætter  

 størrelsen af det årlige tilskud til de i § 7 anførte  

 tilskudmodtagere ud fra en samlet afvejning af den årlige  

 finanslovsbevilling og de af kontaktpunkterne udarbejdede og til styrelsen  

 fremsendte budgetter.
 § 9. Erhvervsfremme Styrelsen fastsætter  

 retningslinjer for udbetaling af tilskud m.v.
Kapitel 3 Initiativets målgruppe m.v.
 § 10. Målgruppen for kontaktpunktets ydelser  

 er:
 1)	Personer, der overvejer at starte ny selvstændig virksomhed  

 eller at overtage en eksisterende virksomhed i Danmark inden for  

 byerhvervene.
 2)	Iværksættere, der inden for de seneste 3 år har  

 startet selvstændig virksomhed i Danmark inden for  

 byerhvervene.
 Stk. 2. Det forudsættes, at de i stk. 1  

 anførte personer har til hensigt at benytte eller faktisk anvender  

 minimum 30 timer om ugen på virksomheden.
 § 11. Kontaktpunktets primære  

 målgruppe er den i § 10 anførte målgruppe, der overvejer  

 at starte virksomhed eller driver virksomhed inden for kontaktpunktets  

 geografiske område.
 § 12. Kontaktpunktet kan tilbyde de i § 5  

 nævnte ydelser til andre end den i § 10 anførte  

 målgruppe.
 Stk. 2. Såfremt kontaktpunktet benytter sig af den  

 i stk. 1 anførte mulighed, skal kontaktpunktet på anmodning  

 dokumentere, at tilskuddet efter denne bekendtgørelse ikke anvendes  

 hertil.
 § 13. Kontaktpunktet er forpligtet til at tilbyde  

 de i § 5 nævnte ydelser til brugere, der opfylder de i § 10  

 anførte krav, men som overvejer at starte selvstændig virksomhed  

 eller driver virksomhed uden for kontaktpunktets  geografiske  

 område.
 § 14. Kontaktpunktet er ansvarlig for udformning,  

 tilrettelæggelse og administration af de i § 5 anførte ydelser.
 § 15. Kontaktpunktet er over for brugerne  

 ansvarlig for kvaliteten af de i § 5 nævnte ydelser samt for eventuelle  

 fejl og mangler herved.
 § 16. Kontaktpunktet kan opkræve  

 brugerbetaling for de i § 5 nævnte ydelser.
 Stk. 2. Kontaktpunktet kan beslutte kun at opkræve  

 brugerbetaling ved betjening af brugere omfattet af  §§ 12 og 13.
Kapitel 4 Klage og ikrafttrædelsebestemmelser § 17. Erhvervsfremme Styrelsens afgørelser  

 i henhold til denne bekendtgørelse kan ikke indbringes for anden  

 administrativ myndighed.
 § 18. Iværksættere omfattet af § 5 i  

 bekendtgørelse nr. 38 af 20. januar 2000 om Gratis rådgivning i  

 forbindelse med virksomhedsstart som ændret ved bekendtgørelse  

 nr. 1368 af 15. december 2000 om ændring af bekendtgørelse om  

 Gratis rådgivning i forbindelse med virksomhedsstart kan ikke i henhold  

 til nævnte bekendtgørelse få gratis rådgivning  

 før og efter virksomhedsstart, når de overvejer at starte ny  

 selvstændig virksomheder eller at overtage en eksisterende virksomhed i  

 områder, hvortil der i henhold til § 1 i nærværende  

 bekendtgørelse gives tilskud.
 § 19. Bekendtgørelsen træder i kraft  

 1. marts 2001.
