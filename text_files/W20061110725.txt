Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificeret i mediet.
Det  

 er  

 ikke tilstrækkeligt blot at have interesse i det emne, der er behandlet.
I  

 tilfælde, hvor den berørte person er afgået ved døden, da omtalen blev  

 offentliggjort, kan en klage efter Nævnets praksis under visse omstændigheder  

 indgives af nære pårørende.
Klagen angik udsendelsens omtale navnlig af  

 afdøde  

[A], der var [K]s far.
Pressenævnet fandt, at hun derfor var klageberettiget.
 Pressenævnet bemærker, at spørgsmålet om,  

 hvorvidt der kan nedlægges forbud mod offentliggørelse af en udsendelse  

 henhører under domstolenes afgørelse, hvorfor Pressenævnet ikke kan tage  

 stilling hertil.
I de vejledende regler for god presseskik,  

 pkt.
B 3, hedder det, at ofre for forbrydelser og ulykker skal vises det  

 størst  

 mulige hensyn, og det samme gælder pårørende til de implicerede.
Ved  

 indsamling  

 og gengivelse af billedmateriale skal der vises hensynsfuldhed og takt.  

 Pressenævnet fandt, at der ikke var grundlag for at antage, at der i  

 research-  

 og produktionsfasen ikke var udvist den fornødne hensynsfuldhed.
Pressenævnet fandt, at der var en  

 samfundsmæssig interesse i at medierne knyttede omtalen af urolighederne på  

 Nørrebro i 1993 og drabet på [B] sammen.
Nævnet fandt derfor, at TV 2 var  

 berettiget til at omtale hændelserne, herunder [A]s livsforløb.
Parterne havde over for Pressenævnet  

 afgivet modstridende forklaringer om, hvorvidt der var anvendt skjult kamera  

 til [A]s begravelse.
På grund af de bevismæssige begrænsninger kunne  

 Pressenævnet ikke tage stilling til, hvilken forklaring, der var den rigtige.  

 Pressenævnet fandt imidlertid, at optagelserne fra begravelsen alene var  

 anvendt som led i beskrivelsen af [A]s livsforløb.
Nævnet fandt herefter - da  

 billederne ikke havde et krænkende indhold - at TV 2 var berettiget til at  

 bringe  

 disse, og Nævnet udtalte ikke kritik heraf.
 Pressenævnet fandt videre, at psykolog  

 Hanne Hostrups udtalelser fremstod som hendes vurdering af [A] på baggrund af  

 de i udsendelsen offentliggjorte oplysninger, og Nævnet udtalte ikke kritik  

 heraf.
Vedrørende omtalen af afdøde [C] fremgik  

 det, at hun havde nulevende børn, der havde givet samtykke til udsendelsens  

 offentliggørelse.
Denne del af klagen toges derfor ikke til følge.
Pressenævnets  

 kendelse i sag 2006-6-390 [K] har klaget til  

 Pressenævnet over en udsendelse i TV 2 den 21. august 2006, idet hun mener,  

 at  

 god presseskik er tilsidesat.
 Klageren er datter af den  

 afdøde vicepolitikommissær [A] og barnebarn af afdøde [C].
1. Sagsfremstilling TV 2 bragte den 21. august  

 2006 kl. 20.00 udsendelsen  

  

 Den sorte  

 box: Mysteriet om [A].
Udsendelsen beskriver afdøde  

 vicepolitikommissær [A]s  

 livsforløb  herunder hans deltagelse som delingsfører ved uroligheder  

 på  

 Nørrebro, København, den 18. maj 1993. I udsendelsen udtaler familie, venner  

 og  

 tidligere kolleger sig, og psykolog Hanne Hostrup vurderer gennem hele  

 programmet  

 de forskellige hændelsers indflydelse på [A]s mentale tilstand.
Udsendelsen indledes med en  

 beskrivelse af urolighederne på Nørrebro, og hvordan disse kan have haft  

 betydning for [A]s videre livsforløb.
Af udsendelsen fremgår blandt andet  

 følgende:
  

  

 Speak  

  

 : Vi har haft adgang til sagens efterforskning [mordet på [B]]  

 og vil sammen med en af landets mest anerkendte psykologer lede efter den  

 sandsynlige forklaring bag mysteriet om [A]. Udsendelsen fortsætter med en  

 beskrivelse af [A]s opvækst hos forældrene, Inger og Dines.
   

  

[D], barndomsven  

  

 :   [A] var meget tilknyttet sin mor. [A] det var  

 en mor-dreng.
 Speak:  

  

 Men bag facaden gemmer familien en hemmelighed.
[D]  

  

 : [A]s mor var psykisk syg  eller dårlige nerver, som man sagde  

 dengang Speak  

  

 : Men det er ikke noget man taler højt om i [A]s familie.
[D]  

  

 : [A] var meget indelukket.
Han var ikke den type, der græd.
Det  

 er klart, det har da været hårdt ved [A], men det lod han sig ikke sådan  

 mærke  

 med udadtil.
Hanne Hostrup, psykolog:  

  

 Mor er jo repræsentant for det forkerte.  

 Og det mærkelige er, at hun jo samtidig er det rigtige, fordi han er jo tæt  

 knyttet til hende, men pludselig bliver hun det forkerte.
Og så tilhører dem  

   

 den del af livet  man ikke skal ligne.
Så hun er forkert.
Igen forkert.  

 Rigtigt [psykologen viser med hænderne på den ene side og på den anden  

 side]  

 at den anden kurs, den, hvor man ikke har dårlige nerver, den, hvor man  

 følger  

 det normale, det er det rigtige.
Hvor man ved, hvad der er rigtigt og  

 forkert.  

 Det er jo skræmmende for [A] at vokse op med en mor, der har været forkert.  

 Det  

 gør jo, at han bliver endnu mere på vagt for ikke at være forkert. Det beskrives kort, at  

 politikerne  herunder statsministeren  går fra at rose politiet  

 for deres indsats  

 til, at stemningen vendes mod politiet.
Medierne og flere undersøgelser  

 mistænker [A] for at have afgivet ordren: Skyd efter benene under  

 urolighederne.
Det oplyses videre i udsendelsen, at [B], der under  

 urolighederne er i [A]s deling, får en brosten i hovedet og får alvorlige  

 fysiske skader. [A] beskrives som ændret og mere indelukket efter  

 urolighederne, men han forelsker sig i [B] og er ved hendes side under hendes  

 genoptræning, hvilket angiveligt gør det muligt for [A] at glemme hændelserne  

 den 18. maj 1993. Af udsendelsen fremgår følgende:
  

  

 Hanne Hostrup  

  

 :   Det er jo hans strategi, når noget er næsten  

 ubærligt, så skal det glemmes.
Det har han jo lært, da mor tog livet af sig  

 selv.
Så snakker vi ikke mere om det  I 1995 bliver [B] og [A]  

 gift.
Efter nogle år begynder ægteskabet at vakle. [A] kommer ud for en  

 trafikulykke og indlægges på hospitalet. [B] tager skilsmissebegæringen med  

 på  

 hospitalet til [A].
På trods af skilsmissen går [B] og [A] sammen til  

 psykolog.  

[B] har fået en kæreste, [E], uden at [A] er bekendt hermed, men [A] har  

 tidligere under ægteskabet givet udtryk for, at han troede, hun havde fundet  

 en  

 anden.
En dag efter deres fælles psykologkonsultation tager [A] hjem til [B],  

 der fra førstesalen råber ned til [A]: Er det dig, [E]?. [A]  

 myrder [B] og  

 forsøger efterfølgende at begå selvmord. [A] begår senere selvmord i  

 arresten.  

 I tv-udsendelsen vises et kort klip fra [A]s begravelse, bl.a. hvor kisten  

 sættes ind i rustvognen.
De fremmødte til begravelsen er ikke sløret.
 Undersøgelsesrapporten  

 vedrørende urolighederne på Nørrebro frikender efterfølgende [A] for ansvar.
 Til yderligere  

 sagsfremstilling skal nævnes sognepræst [F] erklæring af 31. august 2006,  

 hvoraf  

 følgende blandt andet fremgår:
  og der var på ingen måde  

 givet tilladelse til fotografering eller filmoptagelse i kirken  Fotografen  

 er  

 uset listet op på øverste pulpitur  Af en erklæring af 1. oktober  

 2006 fra [G], søn af afdøde [C] og bror til afdøde [A], fremgår blandt andet  

 følgende:
Jeg kan bekræfte at min  

 moder [C] havde dårlige nerver, som blev behandlet med medicin og flere  

 behandlinger med elektrochok på Viborg Sygehus, jeg kan ligeledes bekræfte at  

 hun blev kørt over af et tog ved en ubevogtet jernbaneoverskæring.
Der var  

 formodninger om, at det var selvmord på baggrund af min mors sygdomshistorie,  

 men det er mig bekendt aldrig dokumenteret i form af afskedsbrev eller  

 lignende.
Jeg kan bekræfte, at mine  

 søskende [H] og [I] og jeg har givet vores samtykke til, at udsendelsen blev  

 vist. 2. Parternes synspunkter [K] har indledningsvis  

 anført, at klagen vedrører selve indholdet af udsendelsen og den behandling  

 de  

 nærmeste efterlevende pårørende er blevet udsat for i produktionsprocessen,  

 idet massemedierne bør anerkende hensynet til den enkelte borgers krav  

 på  

 respekt for den personlige integritet og privatlivets fred og til behovet for  

 beskyttelse mod ubeføjet krænkelse, jf. de grundlæggende synspunkter  

 for god  

 presseskik i de vejledende regler.
TV 2 og produktionsselskabet har handlet i  

 strid med god presseskik, idet de har undladt at vise ofre for  

 forbrydelser og  

 ulykker   det størst mulige hensyn.
Det samme gælder vidner og pårørende til  

 de  

 implicerede.
Ved indsamling og gengivelse af billedmateriale skal der vises  

 hensynsfuldhed og takt., jf. de vejledende regler punkt B.3.
 Ved udarbejdelsen af  

 programmet er der sket misbrug af pårørendes uvidenhed og følelser, idet man  

 blandt andet har forsøgt at overtale klager til at medvirke pga. en mulig  

 gavnende terapeutisk effekt.
Hun har oplyst, at hun under  

 hele forløbet har givet udtryk for sin modvilje mod udsendelsen og  

 offentliggørelsen af programmet.
Vedr. sin deltagelse i et af møderne har  

 klager anført, at hendes hensigt med mødet var at finde ud af, hvad der  

 var  

 gang i. Det er relevant at diskutere  

 urolighederne på Nørrebro den 18. maj 1993 i et samfundsmæssigt perspektiv.  

 Udsendelsen omhandler imidlertid [A]s personlige forhold og i mindre grad  

 politiledelsens rolle.
En detaljeret gennemgang af ægteskabsproblemer,  

 selvmord, mv., har ikke samfundsmæssig relevans.
Oplysninger om [C]s  

 formodede  

 selvmord og detaljer om [A] og [B]s ægteskabelige problemer har ikke  

 tidligere  

 været offentligt kendt.
Hun finder det meget  

 kritisabelt, at programmet indeholdt skjulte optagelser fra begravelsen,  

 herunder  

 tydelige billeder af pårørende foran kirken.
Hun har afvist, at der er givet  

 tilladelse til offentliggørelse af optagelser fra begravelsen.
Forud for  

 offentliggørelsestidspunktet gjorde hun opmærksom på, at hun var uforstående  

 over for oplysningerne vedrørende [C]s psykiske sygdom og selvmord.  

 Påstandene  

 savner lægelig dokumentation.
Selv om oplysningerne skulle være korrekte, er  

 det i strid med de presseetiske regler at omtale selvmord, jf. punkt B.2.  

 Klager har anført, at TV 2  

 indvilligede i at fjerne en sekvens med farmoderens selvmord, men  

 psykolog  

 Hanne Hostrups anvender ordet selvmord, ligesom farmoderen  

 fremstilles som  

 selvmorder.
Herudover er skildringen og den psykologiske profil af hendes far  

 mangelfuld.
 Klager har anført, at det  

 fører til fejltolkninger, at programmet lægger op til, at [A]s handlinger og  

 tanker den 18. maj 1993 skulle være rodfæstet i opdigtede barndoms- og  

 ungdomstraumer.  

 Ved at benytte psykolog Hanne Hostrup, der ifølge TV 2 er en af  

 Danmarks mest  

 anerkendte psykologer til at finde den sandsynlige forklaring på  

 mysteriet om  

[A] får disse kommentarer karakter af sandheder, hvilket er i strid med  

 de  

 presseetiske regler, punkt A.5. Sandhedsværdien i indholdet understreges af,  

 at  

 udsendelsen går under betegnelsen dokumentarprogram.
 Hun har herudover anført, at  

 selvom udsendelsen ikke omhandler en retsreportage, er det kritisabelt, at  

[A]  

 fremstilles som drabsmand, når en domfældelse aldrig har fundet sted, jf. de  

 presseetiske regler punkt C.5.
 Hun har endelig anført, at  

 man ikke som pårørende i en sådan situation skal tvinges til at stå frem på  

 fjernsyn for at undgå, at påstande om ens slægtninge fremføres.
TV 2 har indledningsvis  

 anført, at programmet tegner et nuanceret billede, som sætter efterspillet af  

 urolighederne på Nørrebro i perspektiv.
Der er tale om et samfundsrelevant  

 program, som kaster nyt lys over den pressedækning og det billede, der blev  

 tegnet af [A] i årene efter urolighederne på Nørrebro den 18. maj 1993, samt  

 politiledelsens rolle efter urolighederne.
TV 2 har anført, at [K] flere  

 gange i research- og optageperioden blev kontaktet og indvilligede i at mødes  

 med tilrettelæggerne af programmet, ligesom klager har fortalt om sine  

 oplevelser med [A] og fremskaffet barndomsfotos af faderen.
Klager ønskede en  

 række nærbilleder af pårørende fra [A]s begravelse fjernet.
Optagelserne fra  

 begravelsen er udleveret af Danmarks Radios produktionsselskab, der filmede  

 åbenlyst.
Optagelserne er tidligere offentliggjort, uden at det medførte  

 reaktioner  

 fra [A]s slægtninge, og optagelserne er ikke anvendt til et andet formål end  

 det oprindelige.
 TV 2 har anført, at klager  

 ikke ønskede oplysninger om farmoderens selvmord offentliggjort, men at  

 afdøde [C]s  

 nulevende børn har samtykket i offentliggørelsen.
TV 2 har anført, at  

 oplysningen om, at [A] myrdede [B] fremgår af det efterforskningsmateriale,  

 tilrettelæggerne har haft adgang til, ligesom oplysningen og de fleste  

 oplysninger om [A] af personlig karakter har været offentliggjort i flere  

 medier.
TV 2 har videre anført, at [B]s familie og [A]s søskende har  

 samtykket  

 i videregivelsen af personlige oplysninger.
TV 2 har afvist, at  

 udsendelsen slører, hvad der er faktiske oplysninger, og hvad der er  

 kommentarer  

 og vurderinger.
TV 2 har anført, at det gøres klart for seeren, at psykolog  

 Hanne Hostrups analyse er hendes faglige vurdering baseret på de oplysninger,  

 hun har fået forelagt, men at hun aldrig har mødt [A].
 TV 2 har endelig anført, at  

 klager først i august 2006 tilkendegav, at hun ikke ønskede programmet  

 udsendt.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe,  

 Bo  

 Maltesen,  

 Lene Sarup  

 og  

 Ole  

 Askvig.
Det fremgår af  

 medieansvarsloven § 34, stk. 2, at klager over TV 2s overtrædelse af  

 god presseskik  

 skal indgives til mediet senest 4 uger efter  

 offentliggørelsen.
Klager har korresponderet med TV 2 før offentliggørelse  

 af udsendelsen, idet klager var bekendt med udsendelsens indhold på  

 klagetidspunktet.  

 TV 2 har realitetsbehandlet henvendelsen og klagevejledt klageren ved brev af  

 21. august 2006. Pressenævnet finder på denne baggrund, at klagen skal  

 realitetsbehandles.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
Det er ikke tilstrækkeligt blot at have interesse i det emne, der er  

 behandlet.
I tilfælde, hvor den berørte person er afgået ved døden, da  

 omtalen  

 blev offentliggjort, kan en klage efter Nævnets praksis under visse  

 omstændigheder indgives af nære pårørende.  

 Klagen angår udsendelsens omtale navnlig af afdøde [A], der er [K]s far.  

 Pressenævnet finder, at hun derfor er klageberettiget.
 Pressenævnet bemærker, at  

 spørgsmålet om, hvorvidt der kan nedlægges forbud mod offentliggørelse af en  

 udsendelse henhører under domstolenes afgørelse, hvorfor Pressenævnet ikke  

 kan  

 tage stilling hertil.
I de vejledende regler for  

 god presseskik, pkt.
B 3, hedder det,  

  

 at  

 ofre for forbrydelser og ulykker skal vises det størst mulige hensyn, og det  

 samme gælder pårørende til de implicerede.
Ved indsamling og gengivelse af  

 billedmateriale skal der vises hensynsfuldhed og takt.  

  

 Pressenævnet finder,  

 at der ikke er grundlag for at antage, at der i research- og produktionsfasen  

 ikke er udvist den fornødne hensynsfuldhed.
Pressenævnet finder, at der  

 er en samfundsmæssig interesse i at medierne knytter omtalen af urolighederne  

 på Nørrebro i 1993 og drabet på [B] sammen.
Nævnet finder derfor, at TV 2 var  

 berettiget til at omtale hændelserne, herunder [A]s livsforløb.
Parterne har over for  

 Pressenævnet afgivet modstridende forklaringer om, hvorvidt der er anvendt  

 skjult kamera til [A]s begravelse.
På grund af de bevismæssige begrænsninger  

 kan Pressenævnet ikke tage stilling til, hvilken forklaring, der er den  

 rigtige.
Pressenævnet finder imidlertid, at optagelserne fra begravelsen  

 alene  

 er anvendt som led i beskrivelsen af [A]s livsforløb.  

 Nævnet finder herefter - da billederne ikke har et krænkende  

 indhold - at TV 2 er berettiget til at bringe disse, og Nævnet udtaler ikke  

 kritik heraf.
 Pressenævnet finder videre,  

 at psykolog Hanne Hostrups udtalelser fremstår som hendes vurdering af [A] på  

 baggrund af de i udsendelsen offentliggjorte oplysninger, og Nævnet udtaler  

 ikke kritik heraf.
Vedrørende omtalen af afdøde [C]  

 fremgår det, at hun har nulevende børn, der har givet samtykke til  

 udsendelsens  

 offentliggørelse.
Denne del af klagen tages derfor ikke til følge.
 Afgjort den 29. november  

 2006.
