Nr LSF 263 Forslag til Lov om ændring af lov om social pension og lov om dagpenge ved  

 sygdom eller fødsel (konsekvensændringer som følge af skattereformen) Fremsat af socialministeren den 14. maj 1986 § 1 I lov nr. 217 af 16. maj 1984 om social pension, som ændret ved lov nr. 641 af 19. december 1984 og § 4 i lov nr. 54 af 20. februar 1985, foretages følgende ændring:
 § 53 ophæves.
§ 2 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984 og senest ved lov nr. 134 af 19. marts 1986, foretages følgende ændring:
 § 41, stk. 2, ophæves.
 Stk. 3-6 bliver herefter stk. 2-5.
§ 3 Loven har virkning fra og med indkomståret 1987.
Oprindeligt fremsat lovforslag Blad nr 874 § 1 I lov nr. 217 af 16. maj 1984 om social pension, som ændret ved lov nr. 641 af 19. december 1984 og § 4 i lov nr. 54 af 20. februar 1985, foretages følgende ændring:
 § 53 ophæves.
§ 2 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984 og senest ved lov nr. 134 af 19. marts 1986, foretages følgende ændring:
 § 41, stk. 2, ophæves.
 Stk. 3-6 bliver herefter stk. 2-5.
§ 3 Loven har virkning fra og med indkomståret 1987.
BEMÆRKNINGER TIL LOVFORSLAGET Almindelige bemærkninger Lov nr. 217 af 16. maj 1984 om social pension (Folketingstidende 1983-84, 2. samling, sp. 133, 621, 5357, 5776; tillæg A, sp. 663; tillæg B, sp. 331; tillæg C, sp. 231).
Lov nr. 262 af 7. juni 1972 om dagpenge ved sygdom eller fødsel (Folketingstidende 1971-72, sp. 3653, 4599, 6643 og 6886; tillæg A, sp. 7297; tillæg B, sp. 2509; tillæg C, sp. 737) er bekendtgjort ved lovbekendtgørelse nr. 81 af 5. marts 1984 og senest ændret ved lov nr. 134 af 19. marts 1986. Der er fremsat forslag til lov om ændring af lov om dagpenge ved sygdom eller fødsel (Ændringer som følge af indførelse af delpension).
 Forslaget har ingen indflydelse på nærværende forslag.
 Forslaget er en konsekvensændring som følge af skattereformen.
I § 6 i lov nr. 151 af 19. marts 1986 om indkomstskat og formueskat for personer m.v. (personskatteloven) er det fastsat, at der fra og med indkomståret 1987 betales 22 pct. indkomstskat til staten af skattepligtig almindelig indkomst.
Ved fastsættelsen af satsen for almindelig indkomstskat på 22 pct. er det forudsat, at det hidtidige folkepensionsbidrag på 3,5 pct. og bidraget på 2,0 pct. til dagpengefonden, der hidtil er blevet opkrævet særskilt sammen med indkomstskatten, indgår i indkomstskattesatsen.
Som en konsekvens heraf foreslås den hidtidige særlige hjemmel for opkrævning af folkepensionsbidraget i pensionslovens § 53 og den tilsvarende hjemmel for opkrævning af bidrag i dagpengelovens § 41, stk. 2, ophævet med virkning fra indkomståret 1987.
Der er ingen økonomiske eller administrative konsekvenser af lovforslaget.
Bemærkninger til lovforslagets enkelte bestemmelser Der henvises til de almindelige bemærkninger.
