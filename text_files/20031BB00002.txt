Fremsat den 9. oktober 2003 af  

 Keld Albrechtsen (EL) og Pernille Rosenkrantz‑  

 ;Theil (EL) Forslag til folketingsbeslutning om skattefradrag i forbindelse med pensionskassernes  

 investeringer i nybyggeri af boligejendomme Folketinget pålægger regeringen senest den 1. marts 2004 at  

 fremsætte lovforslag m.v. om pensionskassernes investeringer i nybyggeri af  

 boligejendomme med følgende indhold:
 Skattefradrag hos pensionsberettigede for bidrag eller  

 præmier til pensionsordninger betinges af, at bidraget eller præmien  

 indbetales  

 til en pensionskasse eller lignende, der fører en investeringspolitik, der  

 indebærer, at mindst 10 pct. af pensionskassen med fleres aktiver investeres  

 i  

 nybyggeri af boligejendomme til udlejning til en rimelig anskaffelsespris.
Bemærkninger til forslaget Der er behov for ændringer på boligmarkedet.
Manglen på  

 ledige lejeboliger til almindelige borgere til rimelige huslejer er stor,  

 især  

 i de større byer.
Enhedslisten ønsker derfor at fremme nybyggeri af både  

 almene  

 boliger og private udlejningsboliger.
Beslutningsforslaget er med enkelte sproglige justeringer  

 en genfremsættelse af beslutningsforslag nr.
B 32, folketingsåret 2002-03.  

 Vedrørende beslutningsforslag nr.
B 32 henvises til Folketingstidende  

 2002-03,  

 tillæg A side 2017 og 2018 samt forhandlingerne side 5020.
 Det er Enhedslistens opfattelse, at pensionskasserne og de  

 øvrige pensionsinstitutter skal medvirke til at løse boligproblemerne   

 ikke  

 ved, som hidtil, at investere i luksusbyggeri, som udlejes til høje huslejer,  

 som ikke engang medlemmerne af pensionskasserne m.fl. kan betale.  

 Pensionskasserne m.fl. skal derimod bygge almindelige udlejningsejendomme til  

 rimelige priser, og ejendommene skal ikke opføres med henblik på salg.
Pensionskasserne m.fl. forvalter en meget stor del af samfundets  

 samlede formue, og det er Enhedslistens opfattelse, at netop pensionskasserne  

 m.fl. har et samfundsøkonomisk ansvar over for det samfund, der udvikles,  

 også  

 i de næste 20, 30 og 40 år.
Pensionsformuerne bør derfor i langt højere grad  

 placeres i mere langsigtede investeringer til gavn for både medlemmerne og  

 det  

 øvrige samfund frem for i usikre aktieinvesteringer.
En investering i en  

 boligejendom til udlejning er en sikker investering, som på langt sigt giver  

 et  

 udmærket afkast, hvilket regeringen da også har erkendt og fremhævet i et  

 regeringsnotat i forbindelse med de decentrale forhandlinger om finanslov  

 2003.
Den i folketingsåret 2002-03 vedtagne boligpakke fungerer  

 ikke, hverken for det private eller det kommunale nybyggeris vedkommende.
I  

 stedet for gang i byggeriet er der kommet tilbagegang og stilstand.
Det er Enhedslistens ønske, at investeringsordningen skal  

 være frivillig for pensionskasserne m.fl.
Den pensionsberettigede kan dog kun  

 opnå skattefradrag for pensionsindbetalinger, såfremt pensionskassen m.fl.  

 følger investeringsregler, der indebærer, at minimum 10 pct. af  

 pensionskassen  

 med fleres aktiver investeres i nybyggeri af boligejendomme til udlejning til  

 en rimelig anskaffelsespris.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om skattefradrag i forbindelse med pensionskassernes  

 investeringer i nybyggeri af boligejendomme.
(Beslutningsforslag nr.
B 2).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
