1. Finansministeriet og Praktiserende Lægers  

 Organisation har indgået vedlagte overenskomst af 10. november 1987, der  

 træder i stedet for overenskomsten af 17. oktober 1986 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Ved opslag af stillinger skal anvendes en sådan  

 form for avertering, som findes bedst egnet til at bringe opslaget til  

 offentlig kundskab.
Alt efter stillingens art og tjenestestedets beliggenhed  

 kan avertering ske gennem Statstidende, dagspressen eller fagblade eller på  

 anden måde, som findes formålstjenlig.
 Det henstilles til styrelsen, at der ved opslag af stillinger gives en  

 nærmere beskrivelse af det til stillingen knyttede arbejds- og ansvarsområde  

 i tilfælde, hvor stillingsbetegnelsen i sig selv ikke giver tilstrækkelig  

 oplysning herom.
 3. Det henstilles til styrelsen, at der i forbindelse  

 med en ansættelse i henhold til denne overenskomst gives hurtig meddelelse  

 herom til Praktiserende Lægers Organisation.
Bemærkninger til de enkelte bestemmelser Til kap. 4. Graviditet, barsel og adoption 4. Bedriftslægen optjener anciennitet under fravær i  

 henhold til overenskomstens § 7. Bedriftslægen optjener ret til ferie i den  

 periode, hvor der ydes løn under fraværet.
 5. Retten for bedriftslægen til fuld løn i indtil 14  

 uger under adoptionsorlov har virkning for orlovsperioder eller dele deraf,  

 der ligger efter 1. april 1987. Adoptanter, der er i en løbende  

 orlovsperiode, får løn for den del af 14 ugers perioden, der falder efter den  

 1. april 1987. Lønnen træder i det nævnte tidsrum i stedet for dagpenge i  

 henhold til dagpengeloven.
Ikrafttræden 6. Cirkulæret har virkning fra 1. april 1987 og træder  

 i stedet for cirkulæreskrivelse af 18. december 1986 (LP.nr. 198/86) om  

 overenskomst vedrørende løn- og ansættelsesvilkår for bedriftslæger i DSB.
Finansministeriet Lønnings- og Pensionsdepartementet, den 11. november 1987 P.
M.
V.
 E.B.
Jonna Rudkilde Frederiksen OVERENSKOMST FOR BEDRIFTSLÆGER I DSB Kapitel l.
Overenskomstens område § l.  Overenskomsten omfatter læger ansat som  

 fuldtidsbeskæftigede bedriftslæger ved bedriftssundhedstjenesten i DSB.
 Kapitel 2. Ansvars- og arbejdsområde.
 § 2.  Bedriftslægens ansvars- og arbejdsområde skal  

 være i overensstemmelse med Arbejdsministeriets bekendtgørelse nr. 288 af 22.  

 juni 1978 om bedriftssundhedstjeneste med de lovlige fravigelser, der måtte  

 blive aftalt mellem parterne.
 Stk. 2.  Bedriftslægen er ligesom  

 bedriftssundhedstjenestens øvrige personale ansvarlig for varetagelse af  

 bedriftssundhedstjenestens arbejdsopgaver.
 Bedriftslægens placering i styrelsens organisationsstruktur sker på  

 grundlag af bekendtgørelsens bestemmelser efter drøftelse med bedriftslægen.
 Hvor ændringer i styrelsens organisationsstruktur vil få indflydelse på  

 bedriftslægens daglige virke, skal disse forudgående drøftes med  

 bedriftslægen.
 Bedriftssundhedstjenestens hovedopgave er at forebygge arbejdsmiljøskader  

 m.v., og bedriftslægen yder inden for sit fagområde - i samarbejde med den  

 øvrige bedriftssundhedstjeneste og direkte over for sikkerhedsorganisationer,  

 ledelse og andre - rådgivning m.v., som nævnt i bekendtgørelsens § 3, stk. 2,  

 og § 4.
 Det forudsættes, at bedriftslægen til stadighed sikrer sig og tilsikres  

 den fornødne indsigt i styrelsens arbejdsmiljø og virksomhed, herunder  

 arbejdsprocesser og stoffer og materialer, i den udstrækning det er  

 nødvendigt for varetagelsen af bedriftslægens opgaver, jfr. bekendtgørelsens  

 § 17.
 Bedriftslægen påtager sig ikke behandlingsopgaver ud over de i  

 bekendtgørelsens § 4, stk. 2, nævnte, d.v.s. behandling efter aftale med den  

 ansattes egen læge af sygdomme, hvor arbejdsmiljø i overvejende grad er årsag  

 til sygdommens opståen samt ved ulykkestilfælde og akut opstået sygdom, som  

 måtte indtræffe på arbejdspladsen, medens bedriftslægen er til stede.  

 Bedriftslægen kan endvidere rådgive den praktiserende læge i forbindelse med  

 nærmere undersøgelse og behandling vedrørende sygdomme, der kan være påvirket  

 af arbejdsmiljøet, samt foretage efterkontrol efter aftale med den  

 praktiserende læge.
Bedriftslægen har ikke ansvaret for det arbejde,  

 bedriftssundhedstjenestens øvrige personale udfører i samarbejde med ansattes  

 egen læge.
Bedriftslægen leder den akutte medicinske behandlingsvirksomhed i  

 det omfang, bedriftslægen kan gøres ansvarlig herfor efter lægeloven.  

 Bedriftslægen kan ikke pålægges opgaver i strid med denne overenskomst eller  

 opgaver, som må anses for stridende mod god lægeskik.
 Stk. 3.  En yderligere præcisering af ansvars- og  

 arbejdsområde kan efter forhandling mellem de interesserede parter fastlægges  

 i et særligt dokument, som supplerer overenskomsten.
Kapitel 3. Ansættelsesforhold § 3.  Hvor intet andet er bestemt i denne  

 overenskomst, gælder funktionærlovens regler.
 Stk. 2.  Ansættelse sker efter opslag.
 Stk. 3.  Bedriftslægen modtager inden ansættelsen et  

 ansættelsesbrev med reference til denne overenskomst.
Ansættelse § 4.  Bedriftslægen ansættes af styrelsen.
Ansættelsen  

 sker efter indstilling fra sikkerhedsudvalget.
Opsigelse § 5.  Opsigelse af en bedriftslæge foretages af  

 styrelsen.
Bedriftslægen afgiver tilsvarende sin opsigelse til styrelsen.  

 Forinden opsigelse fra styrelsens side skal der foreligge en indstilling fra  

 sikkerhedsudvalget efter samme princip, som i forbindelse med ansættelse,  

 jfr. § 4, 2. punktum.
 Stk. 2.  Bedriftslæger kan opsiges eller kan selv sige  

 op med de varsler, som fremgår af følgende skema:
 Stk. 3.  Ved afskedigelse er Praktiserende Lægers  

 Organisation på bedriftslægens vegne berettiget til at rejse krav om  

 forhandling vedrørende spørgsmålet om afskedigelse.
Såfremt opsigelse af en bedriftslæge ikke kan anses for rimeligt begrundet  

 i hans eller styrelsens forhold, skal styrelsen udrede en godtgørelse.
Denne  

 fastsættes under hensyn til lægens ansættelsestid og sagens øvrige  

 omstændigheder, men kan ikke overstige lægens løn for en periode svarende til  

 halvdelen af det opsigelsesvarsel, der tilkommer den pågældende.
 Stk. 4.  Sager, rejst på baggrund af stk. 3, forhandles  

 mellem Finansministeriet og Praktiserende Lægers Organisation.
Kapitel 4. Graviditet, barsel og adoption Underretningspligt § 6.  Med henblik på styrelsens tilrettelæggelse af  

 arbejdet skal en bedriftslæge, der er gravid, senest 3 måneder før det  

 forventede fødselstidspunkt give oplysning om, hvornår hun påregner at  

 begynde sin barselorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 7.  Bedriftslæger har ret til fravær fra arbejdet på  

 grund af graviditet, barsel og adoption efter reglerne i loven om barselorlov  

 mv.
En kvindelig bedriftslæge har dog altid ret til fravær fra arbejdet på  

 grund af graviditet og barsel fra det tidspunkt, hvor der skønnes at være 8  

 uger til fødslen.
Løn § 8.  En kvindelig bedriftslæge har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En bedriftslæge har under fravær fra arbejdet  

 på grund af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at bedriftslægen i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselorlov og  

 dagpengeloven.
 Styrelsen indbetaler 15 pct. af den hidtidige løn i pensionsbidrag for den  

 del af den lovbestemte barsel- og adoptionsorlov, der ligger uden for  

 lønperioden.
 Stk. 3.  En bedriftslæge, der i forbindelse med barnets  

 ophold på sygehus genoptager tjenesten inden den i stk. l og 2 omtalte 14  

 ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen/barnets modtagelse.
 Stk. 4.  Fravær inden for det tidsrum, i hvilket  

 bedriftslægen er berettiget til sædvanlig løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end graviditet eller barsel.  

 Sygdomsforfald kan ikke bevirke, at fraværsperioden med ret til løn løber  

 længere end til 14 uger efter fødslen.
 Stk. 5.  Fravær uden for det tidsrum, i hvilket  

 bedriftslægen er berettiget til fravær med sædvanlig løn eller har  

 barselorlov med dagpenge, betragtes som sygdomsforfald og noteres i  

 overensstemmelse med de herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 5. Arbejdsforhold § 9.  Den normale, ugentlige arbejdstid er 39 timer  

 (fra 1. september 1988 38 timer og fra 1. september 1990 37 timer).  

 Arbejdstidens tilrettelæggelse aftales direkte mellem lægen og styrelsen.
Stk. 2.  Der ydes ikke særskilt honorering for arbejde  

 ud over den normerede arbejdstid.
Såfremt aftalt overarbejde i et kvartal dog  

 i alt overstiger 35 timer, honoreres de overskydende timer med (månedsløn :  

 169) x 1,50 pr. time.
 Stk. 3.  Ved særlige arbejdsopgaver, som ikke forekommer  

 normalt, kan der mellem overenskomstens parter træffes aftale om ekstra  

 honorering.
Kapitel 6. Uddannelsesforhold § 10.  Læger, der ikke ved ansættelsen har gennemgået  

 et godkendt basiskursus i arbejdsmedicin, forpligter sig hertil og skal søge  

 uddannelsen gennemført ved det først mulige kursus.
Alle kursusomkostninger  

 afholdes af styrelsen.
Stk. 2.  Lægen forpligter sig endvidere til og har ret  

 til at erhverve sig den i øvrigt for stillingen nødvendige uddannelse.
I  

 forbindelse med sådan uddannelse betaler styrelsen rejseomkostninger samt  

 eventuelle kursusafgifter.
Deltagelse i denne uddannelse kan normalt ikke  

 overstige 2 uger årligt, men kan efter aftale forlænges til 3 uger.
 Stk. 3.  Lægen får sædvanlig løn og har ikke pligt til  

 at stille vikar i de under stk. l og stk. 2 omtalte uddannelsesperioder.
 Kapitel 7. Løn- og pensionsforhold.
§ 11.  Bedriftslægen aflønnes efter en lønskala på 10  

 trin.
Højeste løntrin svarer til den til enhver tid gældende løn til en  

 tjenestemandsansat overlæge i lønramme 37 med et særligt tillæg på 58.680,43  

 kr. i grundbeløb (niveau oktober 1984), jfr. aftale af 21. december 1972  

 mellem økonomi- og budgetministeren og Akademikernes Centralorganisation  

 (tjenestemandsudvalget).
Lønnen på 1. - 9. trin beregnes ved at fratrække lønnen på 10. trin Stk. 2.  Læger med mindre end 1 års anciennitet i en  

 slutstilling ( * 1) placeres på 1. løntrin ved ansættelsen.
 Stk. 3.  Læger med 1 eller 2 års anciennitet i en  

 slutstilling placeres på 2. løntrin ved ansættelsen.
 Stk. 4.  Læger med 3 eller 4 års anciennitet i en  

 slutstilling placeres på 3. løntrin ved ansættelsen.
 Stk. 5.  Læger med 5 års anciennitet eller mere i en  

 slutstilling placeres på 5. løntrin ved ansættelsen.
 Stk. 6.  Såfremt en bedriftslæge ved ansættelsen har  

 særlige faglige kvalifikationer i relation til den pågældende stilling, kan  

 vedkommende lønindplaceres på et højere anciennitetstrin end overenskomsten i  

 øvrigt berettiger til, såfremt overenskomstens parter er enige herom.
Stk. 7.  For hvert års ansættelse som bedriftslæge  

 rykkes 1 trin op i lønskalaen.
Læger, der ansættes i stillinger, hvortil der  

 i stillingsopslaget har været stillet særlige uddannelses- og  

 autorisationsmæssige krav, udover hvad der efter lovgivningen kræves for at  

 varetage funktionen som bedriftslæge, indplaceres fra ansættelsen på 10.  

 løntrin.
 Stk. 8.  Den i stk. 1 fastsatte løn udgør nettolønnen.  

 Herudover indbetales til pensionsformål 15 pct. af nettolønnen til Lægernes  

 Pensionskasse.
Kapitel 8. Befordringsgodtgørelse § 12.  For tjenstlig benyttelse af eget  

 befordringsmiddel, herunder befordringen mellem flere afdelinger, ydes  

 godtgørelse efter de for tjenestemænd til enhver tid gældende regler og  

 satser for godtgørelse for benyttelse af eget befordringsmiddel.
Kapitel 9. Ferie § 13.  Bedriftslægen har ret til ferie i henhold til  

 ferielovens bestemmelser.
Kapitel 10. Ikrafttræden og opsigelse § 14.  Overenskomsten træder i kraft den 1. april  

 1987, og kan af hver af parterne opsiges skriftlig med 3 måneders varsel til  

 en 31. marts, dog tidligst 31. marts 1989.
 Stk. 2.  Overenskomstens bestemmelse om arbejdstidens  

 længde (§ 9) kan dog tidligst opsiges til 31. marts 1991.
København, den 10. november 1987 Praktiserende Lægers Finansministeriet Organisation P.
M.
V.
 E.B.
Poul Schiøler C.
E.
Johansen O.
Baggesen Protokollat vedrørende fortolkning af § 11, stk. 4 Der er mellem parterne enighed om, at læger, der ved ansættelsen har haft  

 4 års ansættelse i slutstilling og indplaceres på 3. løntrin, efter 1 års  

 ansættelse som bedriftslæge rykker op på 5. løntrin.
København, den 10. november 1987 Praktiserende Lægers Finansministeriet Organisation P.
M.
V.
 E.B.
Poul Schiøler C.
E.
Johansen O.
Baggesen P R O T O K O L L A T i tilknytning til overenskomst af 10. november 1987 mellem  

 Finansministeriet og Praktiserende Lægers Organisation om løn- og  

 ansættelsesvilkår for bedriftslæger i DSB.
Parterne er i tilknytning til  

 ovennævnte overenskomst enige om følgende:
l.
Inden for det område, overenskomsten omfatter, kan der, så længe den er  

 gældende, ikke iværksættes arbejdsstandsning, medmindre der er hjemmel hertil  

 i overenskomsten.
 2. Enhver uenighed om overenskomstens forståelse kan  

 af hver af parterne søges bilagt ved mægling, eventuelt ved voldgift efter  

 nedenstående regler:
Såfremt en af parterne forlanger det, skal striden søges bilagt ved et  

 mæglingsmøde mellem parterne, der afholdes snarest muligt og senest inden 14  

 dage efter indkaldelse herom.
Opnås der ikke ved denne mægling en løsning af  

 striden, kan sagen af hver af parterne, inden en frist af 14 dage, henvises  

 til endelig afgørelse ved en voldgiftsret, der består af 5 medlemmer, hvoraf  

 2 vælges af Finansministeriet og 2 af Praktiserende Lægers Organisation, samt  

 en opmand, der vælges af voldgiftsrettens medlemmer.
Parternes udpegning af  

 voldgiftsmænd skal ske senest inden 14 dage efter modtagelse af  

 voldgiftsbegæringen, medmindre andet aftales.
Valg af opmand skal ske senest  

 inden 14 dage efter udpegning af voldgiftsmændene.
Såfremt der ikke opnås  

 enighed om valget af opmanden, anmodes arbejdsrettens formand om at udpege  

 denne.
 Mæglingsmøder i sager om arbejdsstandsning, der ikke er omfattet af pkt.  

 5, jfr. pkt. l, afholdes senest l dag efter indkaldelse herom.
 3. Sager rejst efter overenskomstens § 5, stk. 4, jfr.  

 stk. 3, behandles efter bestemmelserne i pkt. 2.
 4. Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er tilvejebragt, eller arbejdsstandsning er iværksat i  

 overensstemmelse med reglerne i pkt. 5.
5. Er en ny overenskomst ikke afsluttet ved  

 overenskomstens udløb kan enhver af parterne - organisationen kollektivt på  

 sine medlemmers vegne - iværksætte arbejdsstandsning, idet beslutningen herom  

 meddeles den anden part ved særlig og anbefalet skrivelse med mindst l måneds  

 varsel.
Denne skrivelse skal angive arbejdsstandsningens karakter og nærmere  

 omfang.
Arbejdsstandsning kan kun iværksættes fra den l. i en måned.
Som  

 arbejdsstandsning betragtes strejke, lockout, blokade og boykot.
København, den 10. november 1987 Praktiserende Lægers Finansministeriet Organisation P.
M.
V.
 E.B.
Poul Schiøler C.
E.
Johansen O.
Baggesen (* 1) Ved læger i slutstillinger forstås læger med hovedbeskæftigelse i  

 ikke tidsbegrænsede lægelige funktioner - f.eks. alment praktiserende læger  

 og overlæger.
