Ikke godkendt andelsselskab - Selskab ikke godkendt som andelsselskab, da ejerkredsen  

 var sammenfaldende Ligningsrådet blev anmodet om bindende  

 forhåndsbesked om følgende spørgsmål:
Kan et påtænkt andelsselskab, der skal drive  

 finansiel virksomhed og fungere som administrationsselskab for fem selskaber,  

 som også driver finansiel virksomhed, beskattes som en kooperativ  

 virksomhed efter selskabsskattelovens § 1, stk. 1, nr. 3 a eller nr. 4? Sagens omstændigheder var følgende:
 Ejerforholdene var således:
De fem selskaber Ejerkreds A GmbH RV 100 pct.
B ApS JV 100 pct.
C ApS JV 100 pct.
D ApS RV 100 pct.
E ApS JV 20 pct.
Det kooperative formål med andelsselskabet var at  

 opnå stordriftsfordele i forbindelse med handel med optioner, futures,  

 terminsforretninger m.v. og at spare omkostninger.
Som vederlag for det  

 udførte arbejde skulle andelsselskabet have en procentdel af  

 nettoomsætningen med de enkelte anpartsselskaber.
Det var tanken, at  

 ægtefællerne R og JV skulle ansættes som direktører  

 i selskabet.
 Overskuddet ud over normal forrentning af andelskapitalen  

 og et eventuelt likvidationsprovenu ville vedtægtsmæssigt blive  

 fordelt mellem andelshaverne på grundlag af deres omsætning med  

 andelsselskabet.
 Selskabsskattelovens § 1, stk. 1, pkt. 4, omfatter  

 produktions- og salgsforeninger, hvorved forstås foreninger, som har  

 til formål at bearbejde, forædle eller sælge medlemmernes  

 produkter.
 De lokale skattemyndigheder var af den opfattelse, at  

 denne bestemmelse ikke omfatter tjenesteydelser, og at andelsselskabet derfor  

 alene af den grund ikke kan beskattes efter den  

 nævntelovbestemmelse.
 Selskabsskattelovens § 1, stk. 1, pkt. 3 a, omfatter  

 indkøbsforeninger, hvorved forstås foreninger, som har til  

 formål at indkøbe, fremskaffe eller fremstille varer eller  

 levere tjenesteydelser, som medlemmerne udelukkende benytter i deres  

 virksomhed.
De lokale skattemyndigheder anså det for tvivlsomt,  

 om den aktivitet, som andelsselskabet skulle udøve, kunne anses for at  

 være omfattet af det kooperative formål, som loven  

 forudsætter.
Hertil kom, at selskabet ikke ville opfylde den  

 betingelse, som er anført i cirkulære nr. 136 af 7-11 1988, pkt.  

 6, at de enkelte medlemmer af kooperationen skal have sådanne  

 modstridende interesser, at de kan anses for økonomisk  

 uafhængige medlemmer.
Der henvistes i den forbindelse til, at fire ud  

 af de fem anpartsselskaber ejes 100 pct. af ægtefællerne.
 Ligningsrådet kunne tilslutte sig udtalelserne fra  

 de lokale skattemyndigheder og besvarede herefter det stillede  

 spørgsmål benægtende.
