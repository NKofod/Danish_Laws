 Herved bekendtgøres lov nr. 100 af 31. marts 1926 om  

 Forenings-Registeret, med de ændringer der følger af lov nr. 851 af 23.  

 december 1987.
 § 1.  I Erhvervs- og Selskabsstyrelsen (Registeret for  

 Foreninger) kan - efter stedfunden anmeldelse - optages her i landet  

 hjemmerhørende foreninger eller sammenslutninger med lovligt øjemed, for så  

 vidt de ikke kan optages i andre af staten oprettede registre.
 Stk. 2.  Ved optagelse i registeret opnås eneret til  

 benyttelse af foreningens eller sammenslutningens navn, kendetegn og sådanne  

 betegnelser, hvorunder foreningen eller sammenslutningen drives eller dens  

 afdelinger kendes.
 Stk. 3.  I registeret kan optages oplysning om  

 foreningens eller sammenslutningens bestyrelse, direktion (forretningsførere)  

 og prokurister samt oplysning om, hvorledes foreningen eller sammenslutningen  

 ifølge vedtægterne underskriftsmæssigt forpligtes, derunder særskilt for så  

 vidt angår afhændelse og pantsættelse af fast ejendom.
 Stk. 4.  De nærmere regler om registerets indretning og  

 førelse samt om betalingen for registrering og bekendtgørelse af de modtagne  

 anmeldelser og for meddelelse af oplysninger fra registeret fastsættes af  

 industriministeren.
 Stk. 5.  Krænkelse af den ved optagelse i registeret  

 opnåede eneret straffes med bøde indtil 2.000 kr.
 § 1 a.  Henlægger industriministeren sine beføjelser  

 efter loven til Erhvervs- og Selskabsstyrelsen, kan ministeren fastsætte  

 regler om klageadgangen, herunder at klager ikke kan indbringes for højere  

 administrativ myndighed.
§ 2.  Strafforfølgningen foretages efter begæring af  

 den forurettede.
Stk. 2. Under den rejste strafforfølgning kan der efter  

 påstand af den forurettede tilkendes denne skadeserstatning.
Stk. 3.  Sager angående overtrædelse af denne lov  

 behandles som politisager.
Angår sagen krænkelse af en forening eller  

 sammenslutning, hvis formål er at værne erhvervsinteresser, behandles den i  

 København ved Sø- og Handelsretten.
 § 3.  Ved nærværende lov, der træder i kraft straks,  

 ophæves lov nr. 285 af 6. maj 1921 om Forenings-Registeret.
 Lov nr. 851 af 23. december 1987 indeholder følgende  

 ikrafttrædelsesbestemmelse:
 Loven træder i kraft den 1. januar 1988.
