§ 1 I bekendtgørelse nr. 33 af 25. januar 1980 om EF-statsborgeres adgang til  

 at udøve virksomhed som tandlæge i Danmark affattes § 2, stk. 3 således:
»Ansøgere, som fremlægger et i en af de øvrige medlemsstater udstedt  

 eksamensbevis, certifikat eller andet kvalifikationsbevis som  

 specialtandlæge, som ikke opfylder mindstekravene i artikel 2, 3 og 4 i  

 EF-direktiv nr. 78/ 687, men som vedrører en specialtandlægeuddannelse  

 påbegyndt før dette direktivs gennemførelse i den pågældende medlemsstat, er  

 berettigede til at opnå den i stk. 1 nævnte tilladelse efter nærmere af  

 sundhedsstyrelsen fastsatte betingelser, der skal være i overensstemmelse med  

 artikel 7, stk. 2 i EF-direktiv nr. 78/ 686 og artikel 1 i EF-direktiv nr.  

 81/ 1057 (optaget som bilag til denne bekendtgørelse).« § 2 Bekendtgørelsen træder i kraft ved offentliggørelsen i Lovtidende.
