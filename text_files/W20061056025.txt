Klage over tvangsfiksering på grund af forulempelse af personale Sundhedsvæsenets Patientklagenævn fandt, at betingelserne for at tvangsfiksere den 21. marts 2006 var opfyldte, idet der var en nærliggende fare for, at patienten selv eller andre ville lide skade på legeme eller helbred.
 Sundhedsvæsenets Patientklagenævn fandt derimod ikke, at betingelserne for at tvangsfiksere den 23. marts 2006, den 28. marts 2006 og den 30. marts 2006 var opfyldte, idet det efter Psykiatrilovens § 14, stk. 2, nr. 2, er en betingelse for at tvangsfiksere på grund af forulempelse, at patienten forfølger eller på anden lignende måde groft forulemper andre medpatienter.
