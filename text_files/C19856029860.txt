Radioanlæg og radiotjeneste m.v. i ikke-konventions lastskibe Pr. 1. juni 1985 er alle lastskibe på 20 tons og derover, som ikke er  

 omfattet af den internationale konvention om sikkerhed for menneskeliv på  

 søen, 1974, (SOLAS 74), gjort radiopligtige og skal opfylde de regler, der er  

 angivet i Skibstilsynets meddelelser C, kapitel IV.
Overgangsbestemmelser I overgangsbestemmelserne, kapitel IV, regel 11, er det fastsat, at  

 bestemmelserne er gældende i fuldt omfang for nye skibe, som sættes i drift  

 på eller efter datoen for forskrifternes ikrafttræden (1. juni 1985).
 For eksisterende skibe, som er udrustet med radioanlæg, er forskrifterne  

 først gældende i fuldt omfang ved nyinstallationer eller udskiftning af  

 eksisterende anlæg.
 For eksisterende skibe, som ikke er udrustet med radioanlæg, skal  

 forskrifterne være opfyldt senest 2 år efter ikrafttrædelsestidspunktet (dvs.  

 1. juni 1987).
 Syn og certifikater m.v.
I bekendtgørelse nr. 351 af 26. juni 1981 med senere ændringer om syn og  

 certifikater m.v. er det i § 12, Radio- og radaranlæg, foreskrevet, at  

 ethvert skib, der skal være udrustet med radio- eller radaranlæg, skal  

 underkastes radio- og radarsyn med mellemrum af højst 12 måneder regnet fra  

 sidste tilsvarende syn.
Da omhandlede skibe ikke er omfattet af  

 internationale konventioner med hensyn til syn og radiosikkerhedscertifikater  

 og således bl.a. ikke har mulighed for i udlandet at få syn ved fremmed  

 myndighed, indføres, jfr. nævnte bekendtgørelses § 2, følgende synspraksis:
Om bord i skibet udfyldes, eventuelt med assistance fra en teknisk  

 ekspert, rapport R.4 (evt.
R.4.E engelsksproget udgave), Radiosyn, i 2  

 eksemplarer.
Det ene eksemplar af rapporten indsendes til direktoratet for  

 statens skibstilsyn, medens det andet eksemplar vedlægges skibets tilsynsbog,  

 hvor der samtidig i afsnit III indføres bemærkning om, at rapporten er  

 indsendt.
Ved revision af de fremsendte rapporter samt uanmeldte kontrolsyn  

 vil statens skibstilsyn føre tilsyn med, at forskrifterne overholdes.
 Der vil ikke blive udstedt radiosikkerhedscertifikater for de skibe, der  

 er omfattet af disse bestemmelser.
 Som indledning vil direktoratet udsende meddelelse med oplysningsskema  

 vedrørende hvert enkelt skib.
 Når disse skemaer er tilbagesendt til direktoratet i udfyldt stand, eller  

 der er forløbet mere end 2 måneder fra udsendelsen, vil direktoratet  

 fremsende rapportskema R.4 (R.4.E.). Herefter vil nyt rapportskema R.4  

 (R.4.E.) blive fremsendt en gang årligt.
 Det bemærkes i øvrigt, at 1. hovedsyn på radioanlæg vil blive foretaget af  

 statens skibstilsyn.
 Undladelse af at afholde synet (udfylde rapporten) betyder, jfr.  

 bekendtgørelse nr. 351 af 26. juni 1981, § 22, stk. 4, at sejlads med skibet  

 ikke må finde sted, når der er forløbet mere end 12 måneder fra sidste  

 rapports udfyldelse.
