Fremsat den 27. oktober 2004 af  

 kirkeministeren (Tove Fergo) Forslag til Lov  

 om ændring af lov om begravelse og ligbrænding (Delegation af  

 kompetence) § 1 I lov nr. 346 af 26. juni 1975 om begravelse og  

 ligbrænding (begravelsesloven) foretages følgende ændringer:
 1.  


  

 § 3, stk. 2,  

  

 affattes således:
»  

 Stk. 2.  

  

 Asken skal nedsættes på en af de i § 2,  

 stk. 1, nævnte begravelsespladser eller anbringes på et andet af  

 stiftsøvrigheden godkendt sted.
Stiftsøvrighedens afgørelse kan påklages til  

 kirkeministeren.« 2.  

  

 I  

  

 § 3  

  

 indsættes som stk. 3:
»  

 Stk. 3. Stiftsøvrigheden kan tillade, at der  

 forholdes med asken på anden sømmelig måde end nævnt i stk. 2, når der  

 foreligger et bestemt udtalt ønske herom fra afdøde.
Stiftsøvrighedens  

 afgørelse  

 kan påklages til kirkeministeren.« 3.  


  

 § 15  

  

 affattes således:
»  

 § 15.  

  

 Bestyrelsen for en folkekirkelig kirkegård kan  

 med provstiudvalgets tilladelse, jf. dog stk. 2, overlade en del af  

 denne  

 til brug for et trossamfund uden for folkekirken.
Provstiudvalgets afgørelse  

 kan påklages til stiftsøvrigheden.
Stiftsøvrighedens afgørelse kan ikke  

 indbringes for anden administrativ myndighed.
Stk. 2.  

  

 Med kirkeministerens tilladelse  

 kan kommunalbestyrelsen overlade en del af en kommunalt bestyret kirkegård  

 til  

 et trossamfund uden for folkekirken.« 4.  


  

 § 18  

  

 affattes således:
»  

 § 18.  

  

 Loven gælder ikke for Færøerne og Grønland.  

 Loven kan ved kongelig anordning sættes i kraft på Færøerne med de  

 afvigelser,  

 som de særlige færøske forhold tilsiger.« § 2 Loven træder i kraft den 1. april 2005.
§ 3 Loven gælder ikke for Færøerne og Grønland.
Loven kan  

 ved kongelig anordning sættes i kraft på Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1.Baggrund for lovforslaget Siden begravelseslovens ikrafttræden den 1. januar 1976 har  

 Kirkeministeriet meddelt tilladelse til spredning af asken efter afdøde  

 personer over det åbne hav, til deling af afdøde personers aske og til  

 nedsættelse af askeurner på privat ejendom.
Hjemmelen til disse dispositioner  

 findes i lovens § 3, stk. 2, hvorefter kirkeministeren kan  

 godkende,  

 at asken anbringes på et andet sted end folkekirkens kirkegårde eller andre  

 begravelsespladser, eller tillade, »at der forholdes med asken på anden  

 sømmelig måde, når der foreligger et bestemt udtalt ønske herom fra afdøde.«  

 Der er til dels tale om en videreførelse af den praksis, som har været fulgt  

 af  

 Justitsministeriet inden lovens ikrafttræden.
Antallet af ansøgninger om spredning af aske over åbent hav  

 har været stigende gennem de senere år, fra ca. 100 i 1990 til 1042 i 2003.  

 Det  

 kræves, at der foreligger et bestemt udtalt ønske fra den person, hvis aske  

 ønskes spredt. Ønsket kan være fremsat skriftligt eller mundtligt.
Der gives  

 tilladelse til spredning af aske over det åbne hav.
Hermed sidestilles visse  

 fjorde og bugter.
Det afgørende er, at der det pågældende sted er den  

 fornødne  

 strøm, således at asken hurtigt bliver opløst i vandet.
Af samme grund gives  

 der ikke tilladelse til nedsænkning af askeurner i havet, heller ikke hvis de  

 er fremstillet af et letopløseligt materiale.
Efter fast praksis meddeler  

 ministeriet heller ikke tilladelse til spredning af aske over landjorden,  

 indsøer og vandløb.
Ansøgninger om askespredning skal ikke være særligt  

 motiverede for at blive imødekommet.
Tilladelser gives såvel i tilfælde, hvor  

 der er ansøgt om spredning af aske efter en afdød person, som i tilfælde hvor  

 en person i levende live ansøger om, at den pågældendes aske til sin tid  

 spredes over havet.
Tilladelse gives på det vilkår, at spredning af asken ikke  

 vækker opsigt.
Askespredning skal ikke foretages af særligt autoriserede  

 personer, men kan udføres af afdødes pårørende.
Der føres ikke kontrol med,  

 at  

 en askespredning gennemføres, ligesom der ikke fastsættes en frist, inden for  

 hvilken askespredningen skal have fundet sted.
Disse forhold har ikke givet  

 anledning til problemer.
Antallet af sager om deling af asken efter afdøde personer  

 er forholdsvis begrænset og har i perioden 2000  2004 udgjort i alt ca.  

 100.  

 Det drejer sig eksempelvis om asken efter personer, der er opvokset i  

 udlandet,  

 men som har levet det meste af deres liv i Danmark.
I sådanne tilfælde  

 tillader  

 ministeriet, at asken deles, således at en del af asken nedsættes på en  

 kirkegård her i landet, mens resten af asken føres til en kirkegård i  

 udlandet.  

 Der gives også tilladelse, når asken ønskes delt med henblik på, at en del af  

 asken nedsættes på en kirkegård, mens den resterende del af asken spredes  

 over  

 havet.
Ministeriet giver derimod ikke tilladelse til deling af en aske med  

 henblik på nedsættelse på 2 eller flere kirkegårde her i landet.
Begrundelsen  

 herfor er, at Danmark udgør et så begrænset område, at det ikke forekommer  

 rimeligt at imødekomme ansøgninger om askedeling i sådanne tilfælde.
Hvad angår ansøgninger om nedsættelse af askeurner på  

 privat ejendom, er antallet ligeledes begrænset.
I perioden 1992-2003 har  

 antallet ikke oversteget 25 årligt.
Som anført i bemærkningerne til  

 lovforslagets § 1, nr. 1, forudsættes det i ministeriets praksis, at  

 ejendommen har en vis størrelse (mindst 5000 m2  

 ), og i almindelighed  

 også at ejendommen ejes af den afdøde persons slægt.
Tilladelse til  

 nedsættelse  

 af askeurner på privat ejendom gives på de vilkår, der er omtalt i  

 bemærkningerne  

 til lovforslagets § 1, nr. 1.
2. Lovforslagets indhold Formålet med den foreslåede lovændring er udelukkende at  

 overføre dele af Kirkeministeriets kompetence i medfør af begravelsesloven  

 til  

 stiftsøvrigheder og provstiudvalg.
Herudover tilsigter lovforslaget ikke at  

 ændre den hidtidige retstilstand med hensyn til, hvordan der forholdes med  

 asken efter en afdød person som beskrevet under afsnit 1.
2.1. Nedsættelse af askeurne på privat grund Det er i begravelseslovens § 1 bestemt, at lig enten  

 skal begraves eller brændes.
Begravelse skal ifølge § 2, stk.1, ske på  

 folkekirkens kirkegårde eller andre begravelsespladser, der er godkendt af  

 kirkeministeren.
Asken efter afdøde personer skal efter § 3,  

 stk. 2,  

 1. pkt., ligeledes nedsættes på folkekirkens kirkegårde eller andre  

 begravelsespladser, godkendt af kirkeministeren.
Ifølge begravelseslovens § 3, stk. 2, 1. pkt.,  

 kan asken også anbringes på et andet af kirkeministeren godkendt sted.
Med  

 hjemmel i denne bestemmelse er der praksis for, at kirkeministeren tillader,  

 at  

 urnen med asken efter en afdød person under visse betingelser nedsættes på  

 privat ejendom.
 Som et led i decentralisering af dele af Kirkeministeriets  

 sagsområde foreslås det, at kompetencen i disse sager flyttes fra  

 kirkeministeren til landets stiftsøvrigheder, jf. lovforslagets § 1, nr.  

 1.
Lolland-Falsters Stiftsøvrighed har peget på det ønskelige  

 i, at der i loven optages bestemmelser om klageadgang.
Lovforslaget er  

 udformet  

 i overensstemmelse hermed.
2.2. Spredning af aske over åbent hav og deling af  

 aske Ifølge begravelseslovens § 3, stk 2, 2. pkt., kan  

 kirkeministeren tillade, at der forholdes med asken efter en afdød person på  

 anden sømmelig måde, når der foreligger et bestemt udtalt ønske herom fra  

 afdøde.
Med hjemmel i denne bestemmelse er der praksis for, at  

 kirkeministeren  

 tillader, at asken efter afdøde personer spredes over åbent hav.
Ligeledes  

 kan  

 kirkeministeren i medfør af samme bestemmelse tillade, at der foretages  

 deling  

 af afdøde personers aske.
 Udkast til forslag til ændring af Begravelsesloven blev  

 udsendt til høring i juni 2004. Udkastet indeholdt forslag om, at  

 begravelsesmyndigheden træffer afgørelse om spredning af afdøde personers  

 aske  

 over havet i forbindelse med, at begravelsesmyndigheden afgør, om begravelse  

 eller ligbrænding skal finde sted, og om begravelseshandlingen skal være  

 kirkelig eller borgerlig.
Efter den stedfundne høring er der rejst spørgsmål, om den  

 foreslåede decentralisering af kompetencen til begravelsesmyndigheden i sager  

 om spredning af afdøde personers aske over havet ikke er for vidtgående, og  

 om  

 det ikke vil være en mere hensigtsmæssig ordning at lade landets  

 stiftsøvrigheder  

 træffe afgørelse i de pågældende sager.
I overensstemmelse hermed er  

 forslaget  

 ændret således, at stiftsøvrigheden kan tillade, at der forholdes med asken  

 på  

 anden sømmelig måde end nævnt i lovforslagets § 1, nr. 1. I  

 overensstemmelse med hidtil fulgt praksis omfatter »anden sømmelig måde«  

 bl.a.  

 spredning af asken efter afdøde personer.
Det ændrede forslag har været  

 forlagt  

 landets biskopper til udtalelse.
Der er modtaget høringssvar fra syv  

 biskopper,  

 der tilslutter sig det ændrede forslag.
Dog udtrykker biskoppen over Roskilde Stift tvivl med  

 hensyn til, om dette ikke er et så væsentligt landspolitisk spørgsmål om  

 sømmelig begravelsesskik, at det er en opgave, der principielt bør varetages  

 af  

 Kirkeministeriet og ikke fastlægges ud fra lokale normer.
Hertil bemærkes, at  

 der i forbindelse med gennemførelsen af den foreslåede lovændring vil blive  

 udsendt en vejledning til landets stiftsøvrigheder indeholdende nærmere  

 retningslinjer for administrationen af de pågældende sager.
En sådan  

 vejledning  

 vil sikre, at stiftsøvrighederne kommer til at følge en stort set ens  

 praksis.
 I overensstemmelse hermed foreslås det som et led i  

 decentralisering af dele af Kirkeministeriets sagsområde, at kompetencen i  

 disse sager flyttes fra kirkeministeren til landets stiftsøvrigheder, jf.  

 lovforslagets § 1, nr. 2.
Fem stiftsøvrigheder og Landsforeningen af  

 Menighedsrådsmedlemmer har i høringssvarene peget på, at der bør fastsættes  

 en  

 frist for spredning af asken efter afdøde personer.
I sin behandling af sager  

 om askespredning har Kirkeministeriet ikke fastsat en frist, inden for  

 hvilken  

 askespredning skal have fundet sted.
Den hidtidige praksis ses ikke at have  

 givet anledning til problemer, og ministeriet finder derfor ikke, at der er  

 behov for frister for askespredning.
 Med hensyn til klageadgang henvises til bemærkningerne  

 afsnit 2.1.
2.3. Godkendelse af, at der på kirkegårde indrettes  

 særlige afsnit til brug for andre trossamfund I henhold til begravelseslovens § 15 kan bestyrelsen  

 for en folkekirkelig kirkegård med kirkeministerens tilladelse overlade en  

 del  

 af denne til brug for et trossamfund uden for folkekirken.
 Henset til, at landets provstiudvalg træffer afgørelse i en  

 række sager om kirkegårde, anses det for hensigtsmæssigt, at  

 godkendelseskompetencen i henhold til begravelseslovens § 15 lægges ud  

 til  

 provstiudvalgene, jf. lovforslagets § 1, nr.3.
Haderslev Stiftsøvrighed har i sit høringssvar rejst  

 spørgsmål om det hensigtsmæssige i, at godkendelseskompetencen i henhold til  

 lovens § 15 foreslås henlagt til provstiudvalgene.
Det anføres, at  

 provstiudvalgene repræsenterer for små områder i forhold til stiftet, og at  

 den  

 pågældende opgave varetages bedre af stiftsøvrighederne.
Med lovforslaget  

 foreslås som nævnt, at godkendelseskompetencen flyttes til provstiudvalgene,  

 hvilket skal ses i sammenhæng med, at der i lov om folkekirkens  

 kirkebygninger  

 og kirkegårde er tillagt provstiudvalgene vigtige beføjelser i sager om  

 kirkegårde.
Set i dette perspektiv vil provstiudvalgene være kvalificerede  

 til  

 at træffe afgørelse i sager om overladelse af en del af en kirkegård til brug  

 for trossamfund uden for folkekirken.
Den danske Præsteforening har gjort gældende, at  

 kompetencen i de pågældende sager ikke bør udøves af folkekirkelige organer,  

 men som hidtil af kirkeministeren.
Hertil bemærkes, at overladelse af en del  

 af  

 en folkekirkeligt administreret kirkegård til brug for et trossamfund uden  

 for  

 folkekirken forudsætter, at menighedsrådet som bestyrer af kirkegården  

 beslutter dette.
Tilsynet med de folkekirkeligt administrerede kirkegårde  

 udøves af folkekirkelige myndigheder, nemlig provstiudvalgene, og det  

 forekommer derfor hensigtsmæssigt, at de samme myndigheder får tillagt  

 godkendelseskompetencen  

 i henhold til lovens § 15.
Den danske Præsteforening og Danmarks Provsteforening har i  

 høringssvarene anført, at den foreslåede ændring vil indebære en forøgelse af  

 provsternes og provstiudvalgenes arbejde.
Hertil bemærkes, at  

 provstiudvalgenes  

 og dermed provsternes arbejdsbyrde næppe bliver forøget i nævneværdig grad  

 som  

 følge af den foreslåede ændring af § 15. Bestemmelsen forudsætter  

 allerede  

 i dag, at provstiudvalget vurderer menighedsrådets beslutning om at overlade  

 en  

 del af kirkegården til et trossamfund uden for folkekirken, inden sagen  

 videresendes til Kirkeministeriet.
 Med hensyn til klageadgang henvises til bemærkningerne  

 afsnit 2.1. og til lovforslag § 1, nr. 3.
 Københavns Kommune har peget på, at  

 godkendelseskompetencen, for så vidt angår kommunalt bestyrede kirkegårde,  

 ikke  

 bør tillægges provstiudvalget, men bør forblive hos kirkeministeren.  

 Lovforslaget er udformet i overensstemmelse hermed, jf. lovforslag § 1,  

 nr. 3.
3. Økonomiske og administrative konsekvenser for  

 stat, kommuner og amtskommuner Lovforslaget har ikke økonomiske og administrative  

 konsekvenser for stat, kommuner eller amtskommuner.
 Lovforslaget har endvidere ikke konsekvenser for de  

 kirkelige kasser.
4. Økonomiske og administrative konsekvenser for  

 erhvervslivet Lovforslaget har ikke økonomiske eller administrative  

 konsekvenser for erhvervslivet.
5. Miljømæssige konsekvenser Lovforslaget har ikke miljømæssige konsekvenser.
6. Administrative konsekvenser for borgerne Lovforslaget indebærer, at ansøgningerne behandles af en  

 myndighed, som er tættere på borgerne.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder Udkast til lovforslaget blev i juni 2004 sendt til høring  

 hos følgende:
 Samtlige biskopper, stiftsøvrighederne, Landsforeningen af  

 Menighedsrådsmedlemmer,  

 Den danske Præsteforening, Danmarks Provsteforening, Danmarks  

 Kordegneforening,  

 KL, Københavns Kommune, Frederiksberg Kommune.
 Der er modtaget høringssvar fra: Samtlige biskopper,  

 stiftsøvrighederne, Landsforeningen af Menighedsrådsmedlemmer, Den danske  

 Præsteforening, Danmarks Provsteforening, Danmarks Kordegneforening, KL og  

 Københavns Kommune.
 Et ændret lovforslag er den 30. september 2004 sendt til  

 høring hos landets biskopper.
 Der er modtaget høringssvar fra biskopperne med undtagelse  

 af biskoppen over Helsingør, Lolland-Falsters og Fyens stifter.
 Høringssvarene er beskrevet ovenfor i afsnit 1 og i  

 høringsnotatet, som er fremsendt til Folketingets Kirkeudvalg i forbindelse  

 med  

 lovforslagets fremsættelse.
Vurdering af  

 konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ansøgningerne behandles af myndigheder, som er tættere  

 på borgerne.
Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det er i de almindelige bemærkninger afsnit 1 og 2.1.  

 anført, at kirkeministeren i medfør af begravelseslovens § 3,  

 stk. 2,  

 1. pkt., kan give tilladelse til, at urnen med asken efter afdøde personer  

 nedsættes på privat ejendom.
Der er tale om videreførelse af en administrativ  

 praksis, som har været fulgt af Justitsministeriet indtil lovens ikrafttræden  

 den 1. januar 1976.
 Det forudsættes i den administrative praksis, at ejendommen  

 har en vis størrelse (mindst 5000m2  

 ), og i almindelighed også at  

 ejendommen ejes af den afdøde persons slægt.
 En sådan tilladelse gives på vilkår af:
  

 	  

 at der på det sted,  

 hvor urnen nedsættes, ikke anbringes sten, mindesmærke eller andet, der  

 kendetegner stedet som begravelsesplads,   

 	  

 at urnen, der skal  

 bestå af materialer, der er opløselige i vand, f.eks. pap, støbt papirmasse  

 eller lignende, nedgraves i mindst 1 meters dybde, og   

 	  

 at der på  

 ejendommen tinglyses en deklaration, hvorefter den til enhver tid værende  

 ejer  

 forpligter sig til i 10 år fra urnens nedsættelse at regne ikke at grave så  

 dybt, at urnen berøres.
Vedkommende provst skal være påtaleberettiget i  

 henhold  

 til deklarationen.
 Som led i regeringens decentraliseringsarbejde foreslås  

 det, at kompetencen i disse sager flyttes fra kirkeministeren til  

 stiftsøvrighederne, jf. lovforslagets § 1, nr. 1.
Til nr. 2 Som anført i de almindelige bemærkninger afsnit 1. og 2.2.  

 kan kirkeministeren ifølge begravelseslovens § 3 stk. 2, 2. pkt.,  

 tillade, at der forholdes med asken efter afdøde personer på anden sømmelig  

 måde, når der foreligger et bestemt udtalt ønske herom fra afdøde.
Med  

 hjemmel  

 i denne bestemmelse er der praksis for, at kirkeministeren kan tillade, at  

 asken efter afdøde personer spredes over åbent hav, ligesom kirkeministeren  

 kan  

 tillade, at der foretages deling af asken efter en afdød person.
 Ud fra et ønske om at decentralisere sagsgangen foreslås  

 det, at kompetencen til at tillade, at der forholdes med asken på anden  

 sømmelig måde flyttes fra kirkeministeren til stiftsøvrighederne, jf.  

 formuleringen i lovforslagets § 1, nr. 2.
Lovforslaget tilsigter ikke at udvide mulighederne for, hvorledes  

 der kan forholdes med asken efter afdøde personer.
Tilladelse til, at der  

 forholdes med asken på anden sømmelig måde, omfatter således alene tilladelse  

 til spredning af asken efter en afdød person over åbent hav og til deling af  

 asken efter en afdød person.
Der vil fortsat ikke kunne gives tilladelse til  

 spredning af asken efter afdøde personer over landjorden, indsøer eller  

 vandløb, ligesom der ikke vil kunne gives tilladelse til anbringelse af asken  

 i  

 private hjem.
Danmarks Provsteforening har under høringen fremsat forslag  

 om, at »bestemt udtalt ønske fra afdøde« defineres nøjere.
Det er ikke fundet  

 påkrævet, at der i loven optages en definition af »bestemt udtalt ønske fra  

 afdøde«, der i overensstemmelse med praksis omfatter såvel skriftlige som  

 mundtlige tilkendegivelser fra afdøde, og som ikke adskiller sig fra den  

 form,  

 som afdøde i øvrigt har udtrykt sine ønsker i med hensyn til begravelse eller  

 ligbrænding.
Til nr. 3 Der er i lov om folkekirkens kirkebygninger og kirkegårde,  

 jf. lovbekendtgørelse nr. 454 af 11. juni 1992  

1) , som ændret ved  

 § 2 i lov nr. 433 af 1. juni 1994  

2) , ved lov nr. 391 af  

 22. maj 1996  

3)  

  og ved § 3 i lov nr. 437 af  

 10. juni 2003  

4) , og bekendtgørelse nr. 527  

 af 19.  

 juni 1992 som ændret ved bekendtgørelse nr. 123 af 18. marts 1993 og  

 bekendtgørelse nr. 970 af 2. december 2003, om folkekirkens kirkebygninger og  

 kirkegårde, tillagt provstiudvalgene kompetence i en række sager om  

 kirkegårde.
Af § 12, stk. 1, i lov om folkekirkens  

 kirkebygninger og kirkegårde fremgår det bl.a., at der ved enhver kirkegård  

 skal være en af provstiudvalget godkendt vedtægt for orden på kirkegården og  

 dennes benyttelse.
Endvidere skal ændring og regulering af en kirkegårds  

 indretning godkendes af provstiudvalget, jf. § 19, stk. 1, i  

 bekendtgørelsen om folkekirkens kirkebygninger og kirkegårde.
På den baggrund vil det være hensigtsmæssigt, at det er  

 provstiudvalget, og ikke kirkeministeren der i medfør af bestemmelsen i  

 begravelseslovens  

 § 15 skal tillade, at bestyrelsen for en folkekirkelig kirkegård  

 overlader  

 en del af denne til brug for et trossamfund uden for folkekirken.
Ifølge  

 lovforslaget kan provstiudvalgets afgørelse påklages til stiftsøvrigheden.  

 Herved sikres det, at afgørelsen i givet fald kan efterprøves af en højere  

 kirkelig myndighed.
Stiftsøvrighedens afgørelse er ifølge lovforslaget  

 endelig.
Hovedparten af folkekirkens kirkegårde bestyres af  

 vedkommende menighedsråd.
I større byer som København, Århus og Odense  

 bestyres  

 nogle af kirkegårdene af kommunalbestyrelsen.
Da kommunalt bestyrede  

 kirkegårde  

 ikke er undergivet tilsyn fra provstiudvalg eller stiftsøvrighed, foreslås  

 det,  

 at kommunalbestyrelsens beslutning om at overlade en del af en kirkegård til  

 et  

 trossamfund uden for folkekirken fortsat skal godkendes af kirkeministeren.
Til nr. 4 Grønlands Hjemmestyre har kompetencen til at fastsætte  

 landstingsforordninger om kirken i Grønland, herunder om begravelsesvæsenet,  

 jf. senest § 5 i lov nr. 264 af 6. maj 1993 om kirken i Grønland. (  

 Lovforslaget  

 i folketingsåret 1992  1993 var L 196, Forslag til lov om kirken i  

 Grønland,  

 fremsat skriftligt af daværende kirkeminister A.
O.
Andersen den 24. februar  

 1993, FF 5624; lovforslag som fremsat, Till.
A 7037; 1. behandling 12. marts  

 1993, FF 6435; betænkning 13. april 1993, Till.
B 1085; 2. behandling 22.  

 april  

 1993, FF 8482; 3. behandling 29. april 1993, FF 8867; lovforslaget som  

 vedtaget, Till.
C 1087). På denne baggrund præciseres det, at loven ikke  

 gælder  

 for Grønland.
Til § 2 Det foreslås, at loven træder i kraft den 1. april 2005.  

 Hermed sikres det, at der efter Folketingets behandling af lovforslaget i  

 medfør af lovens § 4 kan udarbejdes de fornødne administrative  

 forskrifter  

 samt vejledning til brug for de kirkelige myndigheder.
Til § 3 Med bestemmelsen sikres det, at loven ved kgl. anordning  

 kan sættes i kraft på Færøerne med de ændringer, som de særlige færøske  

 forhold  

 tilsiger.
Bilag 1 Lovforslaget sammenholdt med den gældende  

 lovgivning Gældende formulering Lovforslaget § 1 I lov nr. 346 af 26. juni 1975 om begravelse og ligbrænding  

 (begravelsesloven)  

 foretages følgende ændringer:
§ 3.  

  

 - -  

 - Stk. 2.  

  

 Asken skal nedsættes på en af de i § 2, stk. 1,  

 nævnte begravelsespladser eller anbringes på et andet af kirkeministeren  

 godkendt sted.
Kirkeministeren kan dog tillade, at der forholdes med asken på  

 anden sømmelig måde, når der foreligger et bestemt udtalt ønske herom fra  

 afdøde.
 1.  


  

 § 3, stk. 2  

  

 , affattes således:
»  

 Stk. 2.  

  

 Asken skal nedsættes på en af de i § 2, stk. 1, nævnte begravelsespladser  

 eller anbringes på et andet af stiftsøvrigheden godkendt sted.  

 Stiftsøvrighedens  

 afgørelse kan påklages til kirkeministeren.« 2.  

  

 I  

  

 § 3  

  

 indsættes som  

  

 stk. 3  

  

 :
»  

 Stk. 3.  

  

 Stiftsøvrigheden kan tillade, at der forholdes med asken på anden sømmelig  

 måde, når der foreligger et bestemt udtalt ønske herom fra afdøde.  

 Stiftsøvrighedens afgørelse kan påklages til kirkeministeren.« § 15.  

  

 Bestyrelsen for en folkekirkelig  

 kirkegård kan med kirkeministerens tilladelse overlade en del af denne til  

 brug for et trossamfund uden for folkekirken.
 3.  


  

 § 15  

  

 affattes således:
»  

 § 15.  

  

 Bestyrelsen for en folkekirkelig kirkegård kan med provstiudvalgets  

 tilladelse, jf. dog stk. 2, overlade en del af denne til brug for et  

 trossamfund uden for folkekirken.
Provstiudvalgets afgørelse kan påklages til  

 stiftsøvrigheden.
Stiftsøvrighedens afgørelse kan ikke indbringes for anden  

 administrativ myndighed.
Stk. 2  

. Med  

 kirkeministerens tilladelse kan kommunalbestyrelsen overlade en del af en  

 kommunalt bestyret kirkegård til et trossamfund uden for folkekirken.« § 18.  

  

 Loven gælder ikke for Færøerne og  

 Grønland, men kan ved kgl. anordning sættes i kraft for disse landsdele med  

 de afvigelser, som de særlige færøske og grønlandske forhold tilsiger.
 4.  


  

 § 18  

  

 affattes således:
»  

 § 18.  

  

 Loven gælder ikke for Færøerne og Grønland.
Loven  

 kan ved kongelig anordning sættes i kraft på Færøerne med de afvigelser, som  

 de særlige færøske forhold tilsiger.« 1)  

 Lov om folkekirkens kirkebygninger og kirkegårde blev gennemført i  

 folketingsåret  

 1985-1986 som lov nr. 268 af 22. maj 1983. Lovforslaget var L 154, Forslag  

 til  

 lov om folkekirkens kirkebygninger og kirkegårde, fremsat af daværende  

 kirkeminister Mette Madsen den 29. januar 1986, FF.sp. 5980; forslag som  

 fremsat, A. sp. 4047; 1. behandling 6. februar 1986, FF.sp. 6595; betænkning  

 afgivet 16. april 1986, B. sp. 1301; 2. behandling 22. april 1986, FF.sp.  

 9961;  

 3. behandling 24. april 1986, FF.sp. 10199, forslag som vedtaget, C.sp. 483.  

 Ved lovændringen i folketingsåret 1991-1992 var lovforslaget L88, forslag til  

 lov om ændring af lov om folkekirkens kirkebygninger og kirkegårde, fremsat  

 af  

 daværende kirkeminister Torben Rechendorff den 6. november 1991, FF 1558;  

 lovforslag som fremsat, Till.A 2001; 1. behandling 12. november 1991, FF  

 1904;  

 betænkning 1. april 1992, Till.B 917; 2. behandling 9. april 1992, FF 8903;  

 3.  

 behandling 21. april 1992, FF8965; lovforslaget som vedtaget, Till.C. 701.
2)  

 Lovforslaget i folketingsåret 1993-1994 var L 142, Forslag til lov om ændring  

 af lov om folkekirkens økonomi og lov om folkekirkens kirkebygninger og  

 kirkegårde (folkekirkens deltagelse i mellemkirkeligt arbejde m.v.), fremsat  

 af  

 daværende kirkeminister A.O.
Andersen den 12. januar 1994, FF 4474;  

 lovforslag  

 som fremsat, Till.A 5563; 1. behandling 19. januar 1994, FF 5178; betænkning  

 4.  

 maj 1994, Till.B 1215; 2. behandling 19. maj 1994, FF 11513; 3. behandling  

 24.  

 maj 1994, FF 11698; lovforslaget som vedtaget, Till.C. 1117.
3)  

 Lovforslaget i folketingsåret 1995-1996 var L254, Forslag til ændring om af  

 lov  

 om folkekirkens kirkebygninger og kirkegårde, fremsat af daværende  

 kirkeminister Birte Weiss den 24. april 1996, FF 5710, lovforslaget som  

 fremsat, Till.
A. 4993; 1. behandling 2. maj 1996, FF 6130; betænkning 2. maj  

 1996, Till.B 773; 2. behandling  

 9. maj  

 1996, FF 6553; 3. behandling 14. maj 1996, FF 6553; lovforslaget som  

 vedtaget,  

 Till.C. 711.
4)  

 Lovforslaget i folketingsåret 2002-2003 var L163, Forslag til lov om ændring  

 af  

 lov om folkekirkens økonomi, lov om menighedsråd, lov om folkekirkens  

 kirkebygninger og kirkegårde og lov om ansættelse  

 i stillinger i folkekirken m.v. (Større  

 økonomisk frihed, decentralisering af kompetence m.v.), fremsat af  

 kirkeminister Tove Fergo den 20. februar 2003, Till.A 4196; lovforslag som  

 fremsat Till.A 4168; 1. behandling 12 marts 2003, FF 5683; betænkning 14. maj  

 2003; Till.B 1369; 2. behandling 22. maj 2003, FF 9742; 3. behandling 27. maj  

 2003, FF10038; lovforslaget som vedtaget Till.
C 491.
