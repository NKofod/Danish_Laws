 Som varslet i Meddelelse nr. 1609 af 09.07.92 skal visse ADR-køretøjer,  

 der registreres 1. gang d. 1. juli 1993 eller senere, være udstyret med  

 retardersystem.
 1. Omfattede køretøjer.
 Følgende biler er omfattet:
Lastbiler (både solo-lastbiler og lastbiler, der indgår i vogntog), som a. er omfatter af kravet om ADR-godkendelse, eller b. benyttes til ADR-transport af tankcontainere med en samlet kapacitet på  

 over 3000 l.
 2. Godkendelse ved syn.
 Ved syn af en lastbil med henblik på 1. registrering og godkendelse til  

 ADR-transport skal der forevises en erklæring fra fabrikanten eller dennes  

 repræsentant, der angiver, hvilken vogntogsvægt bilens retardersystem kan  

 afbremse svarende til kravet i randnummer 10 221.
 Oplysninger om største vogntogsvægt for retardersystemet påføres  

 oplysningsbrevet om randnumre, der indsendes til Trafikministeriet.
 Den maksimale vogntogsvægt ved ADR-transport vil komme til at fremgå af  

 ADR-attesten.
