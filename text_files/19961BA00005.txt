Nr BSF 5 Forslag til folketingsbeslutning om ekspropriation af rockerejendomme Fremsat af Helge Adam Møller (KF) Bendt Bendtsen (KF) Brian Mikkelsen (KF)  

 Gitte Seeberg (KF) John Vinther (KF) Tilbagetaget den 4. oktober 1996 den 3. oktober 1996 Folketinget pålægger regeringen inden den 1. november 1996 at fremsætte et lovforslag, der under hensyn til grundlovens § 73 om ekspropriation af hensyn til almenvellet gør det muligt at ekspropriere ejendomme, som er mulige eller sandsynlige mål for sprængstofattentater eller tilsvarende farlige angreb, og hvor et eventuelt attentat eller angreb vil udgøre en fare for uskyldige mennesker i nærliggende beboelse.
Bemærkninger til forslaget »Vi vil ikke acceptere vold og kriminalitet som løsning på noget som  

 helst.
Det er et sygt samfund, der ikke reagerer.«, citat statsminister  

 Poul Nyrup Rasmussen den 11. september 1996 på Socialdemokratiets kongres.
På samme kongres udtaler justitsminister Bjørn Westh: »Vi skal ikke i  

 al den fokusering på de forbandede kriminelle, som sætter andre menneskers  

 liv og lemmer i fare, glemme at hjælpe de mennesker, som det er gået ud  

 over.« De to citater anser forslagsstillerne som en klar tilkendegivelse af, at  

 regeringen nu vil skride til handling mod rockernes aktiviteter.
Det vil også  

 være på høje tid.
For siden rockerkrigens start med mordet i Københavns  

 Lufthavn den 10. marts 1996 har der været mange alvorlige hændelser, herunder  

 drab og drabsforsøg i »krigen« mellem de rivaliserende bander og  

 deres tilhængere.
Der har været anvendt håndgranater, skydevåben,  

 panserværnsraketter, sprængstof og bilbomber mod såvel enkeltpersoner som mod  

 flere af de ejendomme, som er ejet eller lejet af rockere - de såkaldte  

 rockerborge.
Specielt ved attentater og angreb med raketter, sprængstof, bilbomber og  

 maskingeværer har helt uskyldige mennesker været i stor fare for at blive  

 dræbt eller alvorligt kvæstet, senest ved attentaterne henholdsvis natten til  

 den 12. september og natten til den 22. september 1996 i Roskilde.
Først  

 sprang en bilbombe ved et baghus til Hells Angels' klubhus, og eksplosionen  

 var så kraftig, at motordele og andre bildele blev spredt over et større  

 areal.
Vinduer smadredes i området omkring klubhuset, som ligger tæt på  

 villaer og beboelsesejendomme, og der ligger flere skoler i nærheden.
Som  

 kriminalinspektør Jørgen Juul fra Roskilde Politi udtrykkte det: »Det  

 var et sandt held, at bomben ikke kostede menneskeliv.« Lige så mirakuløst kostede attentatet den 22. september 1996 heller ikke  

 menneskeliv.
Her blev ca. 250 skud fra et maskingevær og en riffel affyret  

 mod Hells Angels' klubhus på Holbækvej i Roskilde fra en fodboldbane  

 beliggende på den anden side af vejen.
En Hells Angels-supporter blev såret,  

 men er uden for livsfare.
På den føromtalte socialdemokratiske kongres udtalte statsministeren også:  

 »Grupper, som bevidst sætter sig ud over lov og orden.
Grupper, som  

 bevidst spekulerer i at opnå magt og økonomisk gevinst gennem kriminel  

 virksomhed.
Rockergrupper, der med bomber, krudt og kugler sætter almindelige  

 menneskers liv på spil under indbyrdes rivalisering.
Det vil vi simpelt hen  

 ikke acceptere.
Det er Danmark, vi befinder os i.
Det er ikke Amerika.
Vi vil  

 ikke se voldelige kampe om territorier mellem rivaliserende grupper.
Fra  

 denne kongres til hele Danmark skal lyde: Disse grupper skal ikke have noget  

 territorium overhovedet.« Forslagsstillerne finder, at et egnet middel til at få rockerne væk fra  

 deres territorier i beboede områder er ekspropriation.
Det anses for helt  

 nødvendigt af hensyn til almenvellet - det vil sige de omkringboende borgere  

 - at give mulighed for mod erstatning at fjerne rockere fra de ejendomme  

 eller bygninger, som er beliggende nær ved anden beboelse.
Dette er bl.a.  

 aktuelt i Nykøbing Falster, Roskilde, Stenløse, Aalborg og Odense.
Dette skal  

 også ses i lyset af, at politiet selv udtaler i forbindelse med den sidste  

 bilbombe i Roskilde, at de efterforsker sagen, men ikke kan gøre noget for at  

 forhindre nye bomber i fremtiden.
 Når mange ganske almindelige mennesker hvert år får eksproprieret deres  

 hus og hjem, fordi de er så uheldige, at en ny vej eller bro skal bygges der,  

 hvor de bor, forekommer det helt ubetænkeligt at tillade ekspropriation i de  

 tilfælde, som dette beslutningsforslag omhandler.
Også i juridiske universitetskredse er der nu forståelse for, at det er  

 nødvendigt at flytte rockerborge væk fra beboede områder.
Således udtaler  

 professor i strafferet Gorm Toftegaard Nielsen fra Århus Universitet i  

 Jyllands-Posten den 14. september 1996: »Når det i dag er muligt at  

 flytte virksomheder, der forurener så meget, at de udgør en risiko for  

 befolkningen, så bør det også være muligt at flytte folk, der gentagne gange  

 er skyld i, at der skydes med maskinpistoler og sprænges bomber i deres og  

 uskyldige borgeres nærvær.« »I dag er der imidlertid ikke lovmæssig baggrund for at  

 tvangsforflytte rockere.
Ingen har forudset, at Danmark i 1996 ville have  

 borgerkrigslignende tilstande i enkelte bydele.
Vi står over for et helt nyt  

 problem.
Derfor er det nødvendigt, at Folketinget og regeringen gennemfører  

 en lovændring, så rockerne kan flyttes ud af byerne,» udtaler Gorm  

 Toftegaard Nielsen.
Adjunkt Michael H.
Jensen fra Århus Universitet udtaler i samme avis samme  

 dag: »Der kan eksproprieres i deres ejendom, hvis indgrebet kan  

 begrundes i at forebygge en vis fare for de omkringboende.
Men  

 ekspropriationen skal samtidig henvise til en klar lov . . .« Ved en lov om ekspropriation er det vigtigt at forstå betydningen af ordet  

 »almenvellet« i grundlovens § 73.
Henrik Zahle skriver i Dansk forfatningsret 3,  

 »Menneskerettigheder« fra 1989 om almenvellet bl.a.:  

 »Ekspropriation kan kun ske, hvor »almenvellet kræver det«,  

 grl. § 73, stk. 1, 2. pkt.
Henvisningen til almenvellet bygger historisk på  

 en tro på, at den parlamentariske repræsentation gennem en bred debat ville  

 kunne nå frem til en fælles indsigt i det almene vel.
For et aktuelt og  

 praktisk synspunkt er det afgørende, at loven er dikteret af almene  

 samfundshensyn, men hvad der nærmere følger heraf, kan der være forskellige  

 politiske opfattelser af, og der kan ikke forventes opnået større enighed,  

 end hvad der følger af behovet for et parlamentarisk flertal.
Ekspropriation  

 skal bero på »almene, saglige samfundsmæssige vurderinger«, A.
Ross  

 1980 s. 683. Hensynet til almenvellet må repræsentere et kvalificeret sæt af  

 argumenter, der underbygger indgrebets nødvendighed.
Men nogen indholdsmæssig  

 angivelse af, hvad der ligger inden for almenvellet, er ikke mulig . . .' I Max Sørensens Statsforfatningsret 2. udgave ved Peter Germer fra 1984  

 giver han et bud på, hvordan »almenvellet« kan afgrænses: »En  

 vis negativ afgrænsning af begrebet kan foretages ved at fremhæve dets  

 modsætning.
Det modsatte af almenvellet er private særinteresser.
Hvis en  

 ekspropriation var båret udelukkende af hensyn til sådanne interesser, måtte  

 den siges at være grundlovsstridig.
Men hvis lovgivningsmagten finder, at  

 almene samfundshensyn kræver ekspropriation til et givet formål, er loven  

 ikke grundlovsstridig, blot fordi den også kommer private interesser til  

 gode.
I øvrigt kan det jo meget vel være krævet af almindelige  

 samfundshensyn, at der gribes ind til fordel for visse grupper i samfundet på  

 andres bekostning.« Begrebet almenvellet bliver også behandlet af Peter Germer i  

 Statsforfatningsret, 2. udgave 1995, hvor han bl.a. skriver:
». . . Jørgen Trolle bemærker i sin kommentar til højesteretsdommen i  

 den første håndskriftssag, at når ekspropriation skal være dikteret af  

 almenvellet, må der nok stilles visse krav til størrelsesordenen af den  

 interesse, der tilsigtes tilgodeset.
Hvis man tænker sig, at staten ønskede  

 at erhverve enkelte genstande til sine museer fra private samlinger, kunne et  

 sådant ønske ifølge Trolle næppe komme op til undergrænsen af almenvellet . .  

 .« I Karnovs Lovsamling, 1. bind 14. udgave 1995 kommenteres almenvellet også  

 i note 230 til grundlovens § 73: ». . . I Trolles kommentar til  

 håndskriftssagen fremhæves det, at dommen er udtryk for, at domstolene ikke  

 vil prøve lovgivningsmagtens skøn over hensynet til almenvellet, men alene,  

 om lovgivningsmagten har skønnet ud fra hensyn til almenvellet. . .« »Enhver fysisk eller juridisk person har ret til respekt for sin  

 ejendom.
Ingen må berøves sin ejendom undtagen i samfundets interesse og i  

 overensstemmelse med de betingelser, der er fastsat ved lov og følger af  

 folkerettens almindelige principper.« Sådan lyder det første afsnit i  

 artikel 1 i 1. tillægsprotokol af 20. marts 1952 til Den Europæiske  

 Menneskerettighedskonvention.
I sin kommentar fra 1994 til konventionen anfører Peer Lorenzen m.fl. i en  

 note til 1. artikel om begrebet »samfundets interesse«:  

 »Staten har en vid margin of appreciation ved bedømmelsen af, om en  

 berøvelse af ejendom i klagers konkrete situation har været i samfundets  

 interesse.
De konkrete tiltag behøver efter praksis ikke at være bydende  

 nødvendige, men skal dog være nyttige eller ønskelige.
EMK og EMD vurderer,  

 om staten i det konkrete tilfælde har handlet i god tro (»in good  

 faith«). Statens vurdering skal være »manifestly without  

 foundation«, førend der foreligger en krænkelse. . .' Forslagsstillerne er indforstået med at lade dette forslag bortfalde,  

 såfremt regeringen ved anden lovgivning lige så hurtigt og effektivt kan  

 sikre, at »rockerborge« i nærheden af beboelse kan fjernes.
 Forslagsstillerne kan imidlertid ikke umiddelbart se, at det tilsigtede  

 mål kan nås med mindre indgribende midler end det foreslåede lovindgreb, som  

 således må siges at være i overensstemmelse med proportionalitetsprincippet.
Forslagsstillerne ønsker endelig at fremhæve, at dette forslag skal ses i  

 en større sammenhæng i forbindelse med bekæmpelse af organiseret  

 kriminalitet, herunder rockerkriminalitet.
Der skal gennemføres mange tiltag  

 over for denne type kriminelle, som koldsindigt, hensynsløst og asocialt  

 anvender alle midler for at gennemføre deres ulovligheder.
Dette beslutningsforslag har derfor efter forslagsstillernes opfattelse  

 nær sammenhæng med de beslutningsforslag om bekæmpelse af organiseret  

 kriminalitet og rockerkriminalitet og om en mere effektiv afsoning i fængsler  

 og arresthuse, som blev fremsat i sidste folketingsår som beslutningsforslag  

 nr.
B 102 og B 103, og som snarest vil blive genfremsat.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ekspropriation af  

 rockerejendomme.
(Beslutningsforslag nr.
B 5).
 Jeg henviser til de bemærkninger, der ledsager forslaget, og anbefaler det  

 til Tingets velvillige behandling.
