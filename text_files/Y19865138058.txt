Færøerne er ikke omfattet af EF-traktaten om international  

 turistkørsel I anledning af foreningens brev af 11. marts 1986 (ref: 3523) vedrørende  

 udførelsen af international turistkørsel fra Færøerne til en række EF-lande  

 og Østrig skal det meddeles, at den nævnte kørsel ikke kan finde sted i  

 medfør af EF-reglerne på området, idet Færøerne ikke er omfattet af  

 EF-traktaten.
 Dette gælder i princippet også ASOR-aftalen, der er en aftale mellem EF og  

 en række tredjelande, herunder Østrig.
 Det er videre en følge af lov om international buskørsel, der ikke gælder  

 for Færøerne, at kørslen i princippet heller ikke kan foretages i henhold til  

 regler fastsat af CEMT.
 Som bekendt er international buskørsel imidlertid undergivet et relativt  

 frit system og ministeriet antager derfor, at anvendelsen af ASOR-dokumentet  

 næppe - uanset ovenstående - giver anledning til praktiske problemer i  

 relation til de fleste lande.
 Såfremt der opstår problemer udbeder ministeriet sig underretning herom,  

 således at spørgsmålet kan blive inddraget i de bilaterale drøftelser med de  

 respektive lande.
