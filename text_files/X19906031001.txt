Finanstilsynet har i 4 tilfælde meddelt tilladelse til registrering af  

 warrants i værdipapircentralen Finanstilsynet har efter anmodning tilladt registrering af warrants i  

 Værdipapircentralen.
 Efter § 1, stk. 3, i lov om en værdipapircentral kan Finanstilsynet give  

 tilladelse til registrering af »andre lignende aktiver« end de i  

 stk. 1 og 2 nævnte (børsnoterede aktier og obligationer m.v.).
Tilsynet har behandlet fire ansøgninger, som kan inddeles i 2 typer:  

 enkeltstående warrants og obligationslån med tilknyttede warrants.
Tilladelse  

 til registreringer i Værdipapircentralen er givet i alle fire tilfælde under  

 forudsætning af, at warrants'ne børsnoteres og vil kunne handles særskilt.  

 Tilsynet har endvidere lagt vægt på, at registreringer i Værdipapircentralen  

 har kunnet ske uden større systemmæssige ændringer, og at betingelserne for  

 warrants'ne har været klare og præcise, såvel i forhold til indehavernes  

 retsstilling som for omsætningen af aktiverne.
 På baggrund af disse ansøgninger er der givet Værdipapircentralen en  

 begrænset bemyndigelse til selv at afgøre, om fremtidige ansøgninger om  

 registrering bør imødekommes.
