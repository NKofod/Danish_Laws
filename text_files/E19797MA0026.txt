 Der var rejst forskellige spørgsmål vedrørende afgrænsningen i lovens § 2,  

 stk. 3, punkt h, mellem udlejning af fast ejendom og udlejning af værelser i  

 hoteller mv. og i virksomheder, der udlejer for kortere tidsrum end 1 måned.
Nævnet traf afgørelse om, - at hotellers langtidsudlejning af værelser til boligformål i  

 vinterhalvåret - uanset udlejningen sker på månedsbasis - er omfattet af  

 afgiftspligten, - at udlejning af værelser i villaer på langtidskontrakt uden nogen form  

 for servering i tilknytning hertil, kombineret med afgiftspligtig  

 værelseudlejning i nogle måneder i turistsæsonen, indtil videre er undtaget  

 fra afgiftspligten (på nærmere fastsatte betingelser), - at værelseanvisning, foretaget af turistkontorer samt andre  

 virksomheder, er omfattet af afgiftspligten, - at feriehoteller, der er opdelt i ejerlejligheder, og som udlejes via en  

 forpagter eller af ejeren selv, er omfattet af afgiftspligten, og - at udlejning for kortere tidsrum end 1 måned af ferielejligheder (som  

 oftest beliggende i sommerhusområder) uden nogen direkte forbindelse med  

 restaurationsvirksomhed eller lignende er omfattet af afgiftspligten.
 Se også Mn.56.
