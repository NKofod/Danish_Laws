Formålet med registeret er registrering af forhold i selskaber, erhvervsdrivende fonde m.v., som ifølge lovgivningen skal registreres i Erhvervs- og Selskabsstyrelsen, herunder registrering af årsregnskaber, koncernregnskaber, årsberetninger, revisionsberetninger m.v., hvornår de er modtaget m.v. i det omfang lovgivningen kræver det, registrering af udøvere af liberale erhverv, der ifølge lovgivningen skal registreres i Erhvervs- og Selskabsstyrelsen, videregivelse af de i registeret beroende offentligt tilgængelige oplysninger ved hjælp af udskrifter og kopier fremsendt på papir, på maskinlæsbart medie eller elektronisk samt videregivelse af oplysningerne via on-line opkoblinger til styrelsens informationssystem, registrering, betalingskontrol og bogføring af betalingsmidler, udfærdigelse af statistikker samt administrative opgaver under Erhvervs- og Selskabsstyrelsens i øvrigt, herunder administration, sagsbehandling elektronisk lagring af indgående og udgående skrivelser med tilknytning til registerets opgaver og elektronisk arkivering af visse oplysninger i et passivt register.
Personkreds: Registeret må kun indeholde oplysninger om danske og udenlandske selskaber, fonde og foreninger m.v. og den dertil knyttede relaterede personkreds.
Derudover må registeret indeholde oplysninger om personer, der udøver anmeldelsespligtige liberale erhverv samt fakturaoplysninger om kunder til styrelsens ydelser.
Endelig må registeret indeholde al dokumentation, der modtages og genereres i forbindelse med løbende sagsbehandling.
 Ikrafttrædelsesdato: 01/10/1996. Erstatter tidligere forskrifter.
