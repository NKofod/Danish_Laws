 Finansministeriet og Foreningen af Yngre Læger har indgået vedlagte  

 overenskomst af 27. august 1990, der træder i stedet for overenskomsten af  

 30. december 1987.
 Man skal, for så vidt angår bemærkninger til overenskomsten som sådan samt  

 til overenskomstens enkelte bestemmelser, henvise til de til overenskomsten  

 mellem Finansministeriet og Foreningen af Yngre Læger om løn- og øvrige  

 ansættelsesvilkår for underordnede sygehuslæger knyttede bemærkninger, jf.  

 Finansministeriets cirkulæreskrivelse af 13. august 1990.
 Tvivlsspørgsmål vedrørende overenskomsten forventes forelagt  

 Finansministeriet.
Finansministeriet, Administrations- og Personaledepartementet, Den 17. september 1990 P.M.V.
 E.B.
Jonna Rudkilde Frederiksen OVERENSKOMST FOR KLINISKE ASSISTENTER PÅ SYGEHUSAFDELINGER § 1. Kliniske assistenter på sygehusafdelinger kan ansættes  

 primært med henblik på varetagelse af forskningsopgaver under vejledning af  

 afdelingens overlæge (en af afdelingens overlæger) eller den til afdelingen  

 eventuelt knyttede kliniske professor eller anden dertil af overlægen  

 (overlægerne) eller professoren udpeget kvalificeret person.
 Stk. 2. Ansættelse sker for 1 år med adgang til forlængelse med 1 år ad  

 gangen i indtil 4 år.
 § 2.  For kliniske assistenter gælder i øvrigt nedenstående  

 bestemmelser i overenskomsten om løn- og øvrige ansættelsesvilkår for  

 underordnede sygehuslæger:
a.
Kapitel II (arbejdstid).
b.
Kapitel III (aflønningsregler) for så vidt angår § 14. Løn stk. 1, 2,  

 3, 4, 5, 6, 7, 8, 9a og 10.
 § 15.  Procentregulering.
 § 16.  Pension og lønudbetaling.
c.
Kapitel IV, for så vidt angår § 17.  Privat virksomhed.
 § 21.  Ferie og frihed i studieøjemed mv.
 § 22.  Graviditet, barsel og adoption.
 § 23.  Befordringsgodtgørelse samt time- og dagpenge.
 § 24.  Lønfonden.
 § 25.  Løn under sygdom.
 § 26.  Aftjening af værnepligt.
 § 29.  Naturalydelser.
 § 30.  Efterløn.
 § 31.  Opsigelse.
 Stk. 2. Uden for Storkøbenhavn har de kliniske assistenter ret til bolig  

 efter reglerne i sygehusoverenskomstens § 27 med undtagelse af de kliniske  

 assistenter, der er ansat i tilknytning til de kliniske professorer ved Århus  

 og Odense universiteter.
 § 3. Overenskomsten har virkning fra 1. april 1989 og kan af hver  

 af parterne opsiges skriftligt med 3 måneders varsel til en 31. marts, dog  

 tidligst 31. marts 1991.
København, den 27. august 1990 Foreningen af Yngre Læger  

 Finansministeriet Lise Møller/ P.M.V.
 Mads Gaub E.B.
