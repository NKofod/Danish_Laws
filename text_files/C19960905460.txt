FORORD Denne vejledning for indsats ved akutte uheld med farlige stoffer på  

 landjorden mv. udsendes af Beredskabsstyrelsen med henvisning til  

 bemærkningerne til dimensioneringsbekendtgørelsens § 12. Den erstatter  

 Justitsministeriets vejledning nr. 159 af 15. september 1991, som hermed  

 ophæves.
 Den er udarbejdet for at give de kommunale beredskabschefer og  

 indsatsledere, politiets alarmeringscentraler, Beredskabskorpsets  

 beredskabscentre samt andre myndigheder og institutioner et overblik over  

 myndighedernes opgaver og samabejde ved uheld med farlige stoffer.
 Det er Beredskabsstyrelsens ønske, at vejledningen kan bidrage til en  

 målrettet og fleksibel indsats ved disse ofte komplicerede uheld.
Marts 1996 Beredskabsstyrelsen Lovgrundlag mv.
 I medfør af § 14 i beredskabsloven, lov nr. 1054 af 23. december 1992, er  

 det i § 1 i Indenrigsministeriets bekendtgørelse nr. 730 af 10. august 1994  

 om det kommunale redningsberedskabs organisation, virksomhed, materiel og  

 dimensionering (»dimensioneringsbekendtgørelsen«) fastsat, at det  

 kommunale redningsberedskab skal kunne yde en forsvarlig indsats bl. a. ved  

 akutte uheld med farlige stoffer på landjorden, i søer, i vandløb samt i  

 havne.
I dimensioneringsbekendtgørelsens § 12 er det fastsat, - hvilket opsamlings- og tætningsmateriel, personlig udrustning og  

 fornødent værktøj det kommunale redningsberedskab skal råde over for at kunne  

 yde en forsvarlig indsats ved akutte uheld med flydende, luftformige eller  

 faste stoffer (farlige stoffer), som er til fare for omgivelserne på  

 landjorden, i søer, i vandløb samt i havne, - hvilket opsamlings- og tætningsmateriel, personlig udrustning og  

 fornødent værktøj, de beredskabsstationer og beredskabscentre, hvorfra der  

 skal kunne ydes en udvidet indsats ved akutte uheld med farlige stoffer, skal  

 råde over, - hvorledes førsteudrykningen skal bemandes, og hvornår førsteudrykningen  

 senest skal afgå fra beredskabsstationen, og - at førsteudrykningen i visse tilfælde kan reduceres.
 Kravene til materiellet m.v. fremgår af dimensioneringsbekendtgørelsens  

 bilag 2, der er optaget i denne vejledning som bilag 2.
 Det i bilag 2 nævnte materiel m.v. kan erstattes af andet materiel m.v.,  

 der mindst opfylder de samme beredskabsmæssige krav.
 Fx vil materiel m.v., som har samme rumfangsmæssige opsamlingskapacitet,  

 eller som er fremstillet af andre materialer, der mindst lever op til de  

 samme beredskabsmæssige krav med hensyn til bl.a. resistens, soliditet m.v.,  

 også kunne anvendes.
Det fremgår af beredskabslovens § 7, at det statslige regionale  

 redningsberedskab (de statslige regionale beredskabscentre) skal yde  

 assistance til det kommunale redningsberedskab, hvis det skønnes påkrævet på  

 grund af karakteren eller omfanget af en ulykke eller en katastrofe.
Denne  

 bestemmelse omfatter også uheld, der kan medføre udslip og spredning i  

 miljøet af farlige stoffer.
 Beredskabslovens § 7 og § 14 samt dimensioneringsbekendtgørelsens § 1, §  

 12 og §§ 17 - 19 er gengivet i vejledningens bilag 1.
 Justitsministeriet har i en cirkulæreskrivelse fastsat bestemmelser om  

 alarmeringscentralernes alarmering af det kommunale redningsberedskab,  

 herunder lederen af den tekniske indsats på skadestedet.
 Ordet »indsatslederen« anvendes i det følgende som betegnelse  

 for lederen af den tekniske indsats på skadestedet.
Definitioner Ved farlige stoffer forstås i denne sammenhæng flydende, luftformige eller  

 faste stoffer, som i den konkrete situation er til fare for omgivelserne på  

 landjorden, i søer, i vandløb samt i havne.
 Ved akutte uheld forstås i denne sammenhæng ethvert umiddelbart  

 indsatskrævende spild eller udslip af farlige stoffer i forbindelse med  

 fremstilling, anvendelse, opbevaring, bortskaffelse eller transport.
Alarmering Ved akutte uheld med farlige stoffer skal der foretages anmeldelse til  

 alarmeringscentralen på 1-1-2.
 Alarmeringscentralen alarmerer følgende:
- beredskabsstationen/indsatsmandskabet, medmindre kommunalbestyrelsen har  

 bestemt, at alarmeringen skal foretages via en døgnbemandet vagtcentral, - politiet på det sted, hvor uheldet er sket, - indsatslederen, medmindre kommunelbestyrelsen har bestemt, at der alene  

 indsættes reduceret udrykning uden indsatsleder, jf.  

 dimensioneringsbekendtgørelsens § 12, stk. 4. Indsatslederen skal ikke  

 alarmeres særskilt, hvis alarmeringen af vedkommende sker fra  

 beredskabsstationen eller en døgnbemandet vagtcentral i samme alarmopkald som  

 indsatsmandskabet, - såfremt meldingen vedrører udrykningsområdet for en  

 hjælpeberedskabsstation, alarmeres tillige dennes indsatsmandskab, medmindre  

 kommunalbestyrelsen har bestemt, at alarmeringen skal foretages via en  

 døgnbemandet vagtcentral, og - såfremt det af meldingen fremgår, at personer er kommet til skade,  

 alarmeres tillige ambulancetjenesten.
 Alarmeringscentralen underretter den amtskommunale/kommunale  

 miljømyndighed i henhold til aftale mellem amtsrådet/kommunalbestyrelsen og  

 alarmeringscentralen herom.
Ved uheld med farlige stoffer, hvor spildet eller udslippet umiddelbart  

 kan fjernes eller uskadeliggøres af de tilstedeværende og derfor ikke anses  

 at kunne blive til fare for omgivelserne, er det ikke nødvendigt at tilkalde  

 redningsberedskabet.
Der skal derfor ikke foretages anmeldelse til  

 alarmeringscentralen på 1-1-2.
 Ved uheld med stoffer, der ikke er omfattet af definitionen for akutte  

 uheld med farlige stoffer, men som kan være farlige i anden sammenhæng (fx  

 nedsivning i jorden) skal der ikke foretages anmeldelse til  

 alarmeringscentralen på 1-1-2. Medmindre et sådant spild eller udslip  

 umiddelbart kan fjernes eller uskadeliggøres af de tilstedeværende, skal den  

 amtskommunale/kommunale miljømyndighed underrettes med henblik på at aftale  

 omfanget af oprydning m.v.
Ledelse Ved akutte uheld med farlige stoffer varetages den tekniske ledelse af  

 indsatsen - som ved brandslukning m.v. - af den kommunale indsatsleder  

 (»indsatslederen«), jf. dimensioneringsbekendtgørelsens § 17 (se  

 bilag 1). Indsatslederen træffer afgørelse om tilkaldelse af yderligere  

 indsatsstyrker, jf. nedenfor under afsnittet »Beredskabets  

 opbygning«.
 Den samlede indsats ved større skader koordineres på dette område som i  

 øvrigt ved større fredstidsskader af politimesteren/Politidirektøren i  

 København.
 Politiet har ansvaret for de politimæssige opgaver og skal desuden bistå  

 ved alarmering og underretning af de myndigheder og instanser, som det  

 skønnes nødvendigt at tilkalde eller underrette efter forhandling med  

 indsatslederen.
Når indsatslederen skønner, at redningsberedskabets indsats er gennemført,  

 skal den endelige indsats, herunder oprydningen, overgives til  

 miljømyndigheden.
Hvis der er indgået aftale om opgavefordeling på  

 miljøområdet mellem amtsrådet og kommunalbestyrelsen, overgives den endelige  

 indsats i overensstemmelse hermed.
Beredskabets opbygning Beredskabet til indsats ved akutte uheld med farlige stoffer er opbygget i  

 3 trin.
 Trin 1-beredskaberne og trin 2-beredskaberne ved de kommunale  

 redningsberedskaber er etableret i medfør af § 12 i  

 dimensioneringsbekendtgørelsen, jf. bilag 1. Trin 2-beredskaberne og trin  

 3-beredskaberne ved de statslige regionale beredskabscentre er etableret i  

 medfør af beredskabslovens § 7, jf. bilag 1.
 Trin 1 er et førsteudrykningsberedskab, der indsættes ved alle  

 akutte uheld med farlige stoffer.
Et sådant beredskab findes på alle beredskabsstationer (kommunale  

 redningsberedskaber eller private redningsvæsener, der har indgået aftale med  

 kommunalbestyrelsen herom). Det omfatter en automobil- sprøjte suppleret med  

 lettere opsamlings- og tætningsmateriel samt personlig udrustning til  

 mandskabet og værktøj.
Se bilag 2, pkt. 1.
 Trin 2 supplerer trin 1 eller fungerer som førsteudrykning.
Trin 2-beredskabet findes på et antal beredskabsstationer og på de  

 statslige regionale beredskabscentre, hvorfra der kan ydes en udvidet indsats  

 ved akutte uheld med farlige stoffer.
Beredskabet omfatter en  

 automobilsprøjte eller andet tilsvarende køretøj suppleret med sværere  

 opsamlings- og tætningsmateriel, forskelligt specialudstyr og personlig  

 udrustning til mandskabet og værktøj.
Se bilag 2, pkt. 2.
 Trin 3 supplerer trin 1 og 2 ved større, sjældne, komplekse eller  

 mandskabskrævende uheld.
 Beredskabet findes på de statslige regionale beredskabscentre og omfatter  

 fortrinsvis specialudstyr og store personelstyrker.
 Der bør desuden - udover trin 1, 2 eller 3 - i en akut situation kunne  

 tilkaldes forskelligt supplerende materiel, som fx slamsugere, tankvogne,  

 lastvogne og entreprenørmateriel.
 Ved melding om et akut uheld med farlige stoffer afsendes  

 førsteudrykningen (trin 1 eller trin 2) bemandet med vagthavende  

 indsatsleder, 1 holdleder og et brandmandskab på mindst 5 personer.
 Det er indsatslederen, der afgør, om førsteudrykningen skal suppleres ved  

 tilkaldelse af trin 2- og/eller trin 3-beredskabet.
 Det er tillige indsatslederen, der træffer bestemmelse om tilkaldelse af  

 andre ressourcer til supplering af beredskabets trin 1, 2 eller 3.
 Hvis det klart fremgår af meldingen, at uheldet vedrører et mindre spild  

 af et kendt stof, dvs. et stof som kan håndteres med sikkerhed, kan  

 førsteudrykningen reduceres til 1 holdleder og et brandmandskab på 3  

 personer.
Indsatsen Indsatsen omfatter blandt andet:
- foreløbig vurdering af udslippets farlighed - redning af personer - rensning af forurenede personer - fastlæggelse af sikkerhedsafstand - evakuering af truede områder - information til truede personer - standsning af udbredelse - standsning af udstrømning - identifikation af de farlige stoffer - opsamling eller uskadeliggørelse Den endelige oprydning på skadestedet er derimod ikke omfattet af  

 indsatsen.
Indsats ved uheld med farlige stoffer kan kræve særlig personlig  

 beskyttelse af mandskabet.
Afhængig af bl.a. stoffernes farlighed anvendes  

 kemikalieindsatsdragt, beskyttelsesdragt eller normal indsatsbeklædning.
 Alle personer og alt materiel, der har været i kontakt med farlige stoffer  

 eller med forurenede personer, skal kontrolleres og eventuelt renses.
 Indsatslederen bør være opmærksom på, om der i forbindelse med farlige  

 stoffers udslip i luften skal rettes henvendelse til Statens Luftfartsvæsen  

 med henblik på orientering af luftfarten.
Ved såvel mistænkt som konstateret tilstedeværelse af radioaktive stoffer  

 kontaktes Statens Institut for Strålehygiejne.
Samtidig gennemføres  

 indsatsen, idet redningsberedskabet bør være særlig opmærksom på steder, hvor  

 der er særligt store mængder radioaktive stoffer, og hvor der som følge heraf  

 på forhånd er truffet nærmere aftale mellem Statens Institut for  

 Strålehygiejne og de kommunale myndigheder, fx industrielle  

 strålesteriliseringsanlæg og strålebehandlingsanlæg på sygehuse.
Disse steder  

 vil man kunne undlade indsats i rummet med kilderne, hvis der ikke kan gives  

 sagkyndig vejledning.
 Hvis farlige stoffer er løbet i afløbssystemet, eller der er fare herfor,  

 skal indsatslederen foretage følgende:
- underrette kloakvæsenet og - tilkalde den amtskommunale/kommunale miljømyndighed.
 Hvis farlige stoffer er strømmet ud i/befinder sig i søer eller vandløb  

 eller er sivet ned i jorden, eller der er fare herfor, foretages:
 - tilkaldelse af den amtskommunale/kommunale miljømyndighed.
 Redningsberedskabet bør være opmærksom på eventuelle aftaler om  

 opgavefordelingen på miljøområdet mellem amtsrådet og kommunalbestyrelsen, fx  

 om oprydning på skadestedet.
 Indsatslederen kan søge supplerende oplysninger og rådgivning, herunder  

 hjælp til stofidentifikationen og indsatsens gennemførelse under afsnittet  

 »Information til indsatsledere om farlige stoffer«.
Økonomi Indsatsen skal gennemføres på hurtigste og sikreste måde uden hensyntagen  

 til, hvem der skal afholde de dermed forbundne udgifter.
I øvrigt gælder de  

 almindelige regler om ansvar, erstatning m.v. med de eventuelle fravigelser,  

 der følger af miljølovgivningen.
 Ifølge praksis på miljøområdet afholdes udgiften til indsatsen normalt af  

 skadevolderen, men kan om nødvendigt foreløbigt afholdes af kommunen.
 Ifølge tekstanmærkning nr. 50, stk. 3, til § 23 på finansloven bemyndiges  

 miljøministeren i tilfælde af katastrofer forårsaget af produktion,  

 anvendelse, oplagring og transport af gifte og andre sundhedsfarlige stoffer  

 til at afholde alle fornødne udgifter ved ydelse af bistand til bekæmpelse af  

 disse katastrofer.
Information til indsatsledere om farlige stoffer Til brug for indsatsledere samt andre myndigheder og instanser er der  

 opbygget et informationssystem om farlige stoffer, som består af tre  

 niveauer, og som kan være til hjælp ved identifikation og beskrivelse af de  

 farlige stoffer samt ved indsatsens gennemførelse a: »Håndbog for indsatsledere, Farlige stoffer«.
 b: Indsatskort for kemikalieuheld.
 c: Kemikalieberedskabsvagten.
 Informationssystemets pkt. a og b udgives af Beredskabsstyrelsen, der også  

 sørger for ajourføring ved hjælp af et revisionsudvalg bestående af  

 repræsentanter for Foreningen af Kommunale Beredskabschefer, Miljøstyrelsen  

 og Beredskabsstyrelsen.
»Håndbog for indsatsledere, Farlige stoffer« er en  

 håndbog til brug ved redningsberedskabets førsteindsats ved akutte uheld med  

 farlige stoffer.
I skemaform gives oplysninger om en række farlige stoffers  

 egenskaber.
For hver af disse stoffer henvises til en indsatsgruppe, der  

 indeholder oplysninger om stofgruppens farlige egenskaber, anbefaling af  

 personlig beskyttelse samt råd om indsats ved spild og ved brand.
»Indsatskort for kemikalieuheld« er en samling af  

 indsatskort, som giver mere detaljerede oplysninger om de enkelte kemiske  

 stoffer.
De mere udtømmende oplysninger er typisk til brug ved uheld med  

 større spild eller ved uheld af længere varighed.
Hvert stof er beskrevet på  

 to A4-sider med oplysninger om farlige egenskaber, personlig beskyttelse og  

 indsats på forsiden samt symptombeskrivelse og behandlingsanvisninger  

 suppleret med transportoplysninger og fysisk-kemiske data på bagsiden.
Kemikalieberedskabsvagten er en telefonisk rådgivningsordning, som  

 er døgnbemandet med kemikere fra Beredskabsstyrelsen.
Telefonnummer for  

 kontakt til kemikalieberedskabsvagten fremgår af bilag 4.
 Ved uheld med farlige stoffer, hvor der er brug for rådgivning til  

 supplering af det skriftlige informationsmateriale (punkt a og b) eller ved  

 særligt omfattende uheld, kan henvendelse ske til kemikalieberedskabsvagten,  

 som kan rådgive ved:
- transportuheld, hvori der indgår farligt gods - brand, hvori der indgår farlige stoffer eller udvikles farlig røg - udslip af farlige stoffer - identifikation af stoffer, specielt analyse af ukendte stoffer - klassificering efter bestemmelserne for vejtransport af farligt gods.
Herudover kan kemikalieberedskabsvagten ifølge en aftale med Foreningen af  

 Danske Kemiske Industrier formidle kontakt mellem redningsberedskabet og  

 sagkyndige fra danske, kemiske industrier.
Aftalen indebærer endvidere, at  

 kemikalieberedskabsvagten fungerer som nationalt center ved formidling af  

 international rådgivning mellem europæiske redningsberedskaber og kemiske  

 virksomheder ved uheld med danske produkter i udlandet henholdsvis  

 udenlandske produkter i Danmark.
 Der findes i øvrigt to andre statslige rådgivningsordninger, som har  

 døgnvagt, og som kan benyttes i kemikalieberedskabet: Giftinformationen og  

 Statens Institut for Strålehygiejne.
Giftinformationen rådgiver læger om behandling af akutte  

 forgiftninger af mennesker.
Endvidere ydes generel klinisk toksikologisk  

 rådgivning i forbindelse med for eksempel offentlige myndigheders  

 forebyggelsesarbejde.
En særlig aktivitet er opretholdelse af en  

 receptsamling, hvor producenter og forhandlere frivilligt kan indsende  

 oplysninger om deres produkter.
Disse produktoplysninger er til brug ved  

 formål af lægelig karakter.
 Statens Institut for Strålehygiejne skal inddrages, når der er  

 tale om uheld med radioaktive stoffer med henblik på rådgivning, bl. a. om  

 kontrolmålinger, og eventuel assistance til efterfølgende oprydning på  

 skadestedet.
Bilag 1 Uddrag af beredskabsloven og dimensioneringsbekendtgørelsen 1. Beredskabsloven, lov nr. 1054 af 23. december 1992 § 7: Det statslige regionale redningsberedskab skal yde assistance  

 til det kommunale redningsberedskab, hvis det skønnes påkrævet på grund af  

 karakteren eller omfanget af en ulykke eller katastrofe, herunder  

 krigshandlinger.
 § 14: Indenrigsministeren fastsætter regler om  

 redningsberedskabets organisation, virksomhed, materiel og dimensionering.
2. Indenrigsministeriets bekendtgørelse nr. 730 af 10.  

 august 1994 om det kommunale redningsberedskabs organisation, virksomhed,  

 materiel og dimensionering § 1: Det kommunale redningsberedskab skal kunne yde en forsvarlig  

 indsats ved brand eller overhængende fare for brand, ved  

 sammenstyrtningsulykker, togulykker, flyulykker til lands, skibsulykker ved  

 kaj, naturkatastrofer og akutte uheld med farlige stoffer på landjorden, i  

 søer, i vandløb samt i havne.
Det kommunale redningsberedskab skal endvidere  

 kunne modtage, indkvartere og forpleje evakuerede og andre nødstedte.
 Stk. 2 .  Det kommunale redningsberedskab skal tillige  

 kunne yde en øjeblikkelig og mere omfattende indsats mod følgerne af  

 krigshandlinger, jf. beredskabslovens § 12, stk. 2, i følgende kommuner:
 Stk. 3 .  Indenrigsministeren udpeger de kommuner, der  

 er omfattet af stk. 2.
 § 12: Beredskabet skal med henblik på at kunne yde en forsvarlig  

 indsats ved akutte uheld med flydende, luftformige eller faste stoffer  

 (farlige stoffer), som er til fare for omgivelserne på landjorden, i søer, i  

 vandløb samt i havne, råde over opsamlings- og tætningsmateriel, personlig  

 udrustning og fornødent værktøj i overensstemmelse med de krav, der fremgår  

 af bilag 2, pkt. 1.
 Stk. 2 .  Beredskabsstationer, hvorfra der skal kunne  

 ydes en uvidet indsats ved akutte uheld med farlige stoffer, der er mere  

 omfattende end de uheld, der er nævnt i stk. 1, skal råde over opsamlings- og  

 tætningsmateriel, personlig udrustning og fornødent værktøj i  

 overensstemmelse med de krav, der fremgår af bilag 2, pkt. 2.
 Stk. 3 .  Førsteudrykningen ved de uheld, der er nævnt i  

 stk. 1 og 2, skal udover indsatslederen bemandes med 1 holdleder og et  

 brandmandskab på mindst 5 personer og skal kunne afgå fra beredskabsstationen  

 i overensstemmelse med de regler, der er fastsat i § 10, stk. 3.
 Stk. 4 .  Ved en melding om et akut uheld med farlige  

 stoffer, hvor det klart fremgår af meldingen, at uheldet vedrører et mindre  

 spild af et kendt stof, kan førsteudrykningen reduceres til 1 holdleder og et  

 brandmandskab på 3 personer.
 § 17: Det påhviler kommunalbestyrelsen ved ulykker m.v., jf. § 1,  

 at sørge for varetagelsen af den tekniske ledelse af indsatsen på  

 skadestedet.
 Stk. 2 .  Den tekniske ledelse af indsatsen kan  

 varetages enten af en person, der er ansat af kommunalbestyrelsen, eller,  

 såfremt kommunalbestyrelsen i henhold til beredskabslovens § 13, stk. 1, har  

 indgået aftale med andre om denne indsatsledelse, af en anden person med de  

 fornødne uddannelsesmæssige kvalifikationer.
 § 18: Indsatslederen skal afgå fra sit opholdssted til skadestedet  

 i et særskilt køretøj inden 1 minut efter alarmens modtagelse og skal under  

 normale omstændigheder møde på skadestedet før førsteudrykningen, jf. § 6.
 Stk. 2 .  Indsatslederens køretøj, jf. stk. 1, skal  

 afhængig af de lokale forhold, herunder mødeplaner for objekter, der  

 indebærer en særlig risiko i tilfælde af brand eller uheld med farlige  

 stoffer, medføre nødvendigt informationsmateriale og udstyr samt personlig  

 udrustning i overensstemmelse med de krav, der fremgår af bilag 1.
 § 19: Indsatslederen skal tilkalde assistance fra en anden  

 kommunes redningsberedskab, det statslige regionale redningsberedskab eller  

 et privat redningsvæsen, hvis det skønnes påkrævet på grund af ulykkens  

 karakter og omfang.
 Stk. 2 .  Indsatslederen udøver sin kommando gennem  

 holdlederne for det fremmødte mandskab.
Bilag 2 Materiel m.v. til indsats ved akutte uheld med farlige stoffer 1. (Trin 1) Opsamlingsmateriel:
2 stk. opsamlingsbakker, 30-40 liter, plast 1 stk. lav opsamlingsbakke, 10-20 liter, plast 5 stk. opsamlingstromler, 100 liter, plast eller 1 stk. opsamlingskar, selvrejsende, a mindst 500 liter 4 stk. plastspande, 10-15 liter 2 stk. aluminiumsplader, ca. 1,8 m x 0,5 m 1 stk. håndøse, kunststof 1 stk. håndpumpe, 40-100 liter/min., gnistfri.
 Tætningsmateriel:
2 stk. flydespærringer (længde efter forholdene) 2 stk. kloakafdækningsposer med måtte 1 stk. nylonpresenning, 4 x 4 m 1 stk. 10 mm nylontov, 15 m 1 rulle svær plastfolie (polyethylen) 1 stk. 80 mm bånd, 10 m, med spænde 1 sæt træpropper 1 sæt trækiler 1 rulle klæbebånd 1 stk. kniv.
 Personlig udrustning:
2 par støvler af plast eller gummi 2 par handsker af plast eller gummi 2 stk. forklæder af plast eller gummi eller vandtætte busseronner med  

 hætte 2 stk. waders af plast eller gummi 2 stk. beskyttelsesdragter: Stænktætte overtræksdragter af plast eller  

 gummi.
 Værktøj:
2 stk. koste 4 stk. skovle, gnistfri 2 stk. gummiskrabere 2 stk. advarselstavler med stander og undertavle:  

 »Eksplosionsfare« 8 stk. afspærringsliner a 5 m 8 stk. jordspyd 2 stk. eksplosionssikre lygter 1 stk. værktøjskasse med diverse værktøj 1 stk. førstehjælpskasse opsugningsmaterialer (fx til olie) 2. (Trin 2):
 På beredskabsstationer, hvorfra der kan ydes en udvidet indsats ved akutte  

 uheld med farlige stoffer, forefindes følgende materiel:
 Opsamlingsmateriel:
2 stk. opsamlingsbakker, 30-40 liter, plast 1 stk. lav opsamlingsbakke, 10-20 liter, plast 4 stk. 3 (m3) opsamlingskar 4 stk. plastfoliepresenninger med gummisnøre til afdækning af kar 4 stk. plastspande, 10-15 liter 2 stk. aluminiumsplader, ca. 1,8 m x 0,5 m 10 stk. plastposer 1 stk. håndøse, kunststof 1 stk. håndpumpe, 40-100 liter/min., gnistfri 1 stk. lænsepumpe (el, benzin, turbine) eksplosionssikret 1 stk. tragt 3 stk. jordforbindelseskabler med spyd 9 m sugeslange (dimension efter pumpetype) 1 stk. sugehoved (dimension efter sugeslange) 1 stk. sugerør med justergreb 1 stk. skimmer (dimension efter sugeslange) 1 stk. trykrør med sikurv 2 stk. siskovle eller ketsjere Diverse overgangsstykker efter behov 1 stk. 90 grader C-bøjning 4 stk.
C-slanger.
 Tætningsmateriel:
Flydespærringer efter behov 4 stk. kloakafdækningsposer med måtte 1 stk. nylonpresenning, 4 x 4 m 1 stk. 10 mm nylontov, 15 m 1 rulle svær plastfolie (polyethylen) 1 stk. 80 mm bånd, 10 m, med spænde 1 sæt træpropper 1 sæt trækiler 4 ruller klæbebånd 1 stk. kniv.
 Personlig udrustning:
4 par støvler af plast eller gummi 2 par waders af plast eller gummi 4 par handsker af plast eller gummi 4 stk. beskyttelsesdragter: stænktætte overtræksdragter af plast eller  

 gummi 2 stk. kemikalieindsatsdragter: Gastætte totalbeskyttelsesdragter Værktøj:
4 stk. koste 4 stk. skovle, gnistfri 4 stk. gummiskrabere 2 stk. advarselstavler med stander og undertavler:  

 »Eksplosionsfare« 16 stk. afspærringsliner a 5 m 12 stk. jordspyd 4 stk. eksplosionssikre lygter 1 stk. brandtæppe 1 stk. pulverslukker Diverse gnistfrit værktøj 2 stk. kloakdækselnøgler 1 stk. eksplosimeter 1 stk. gassporepumpe med gassporerør 1 rulle universalindikatorpapir 1 sæt genoplivningsudstyr 1 stk. førstehjælpskasse Opsugende og neutraliserende midler Bilag 3 Oversigt over placering af trin 2- og trin-3 beredskaberne (de med kursiv angivne beredskaber råder over såvel trin 2 som trin 3) Jylland:
Bilag 4 Kemikalieberedskabsvagten:
 Farlige stoffer:
Identifikation, indsats, personlig beskyttelse, håndtering af  

 kemikalieforurenede personer Mobiltelefon (NMT) 30 43 15 21 (døgnvagt) Personsøger (OPS) 50 13 75 22 Beredskabsstyrelsen, Kemisk Laboratorium, Telefon 35 37 18 07, Telefax 35 36 56 20.
 Postadresse: Universitetsparken 2, 2100 København Ø.
Varemodtagelse og besøg: Nørre Alle 67, 7. etage, 2100 København Ø.
 Giftinformationen:
 Giftige stoffer:
Virkning på mennesker, behandling af kemikalieskadede patienter Telefon 35 45 71 22 (inden for normal arbejdstid) Telefon 35 45 35 45 (uden for normal arbejdstid) Giftinformationen, Arbejdsmedicinsk Klinik, Rigshospitalet.
 Telefon 35 45 71 22, Telefax 35 45 73 49.
 Tagensvej 20, 2200 København N.
Statens Institut for Strålehygiejne Radioaktive stoffer:
Identifikation, indsats, personlig beskyttelse, håndtering af radioaktivt forurenede personer, transport af radioaktive stoffer.
Telefon 44 88 91 19 (inden for normal arbejdstid) Telefon 44 94 37 73 (uden for normal arbejdstid) Sundhedsstyrelsen, Statens Institut for Strålehygiejne Telefon 44 88 91 19, Telefax 44 53 27 73.
 Frederikssundsvej 378, 2700 Brønshøj.
 Redningsberedskabet og det civile beredskab.
