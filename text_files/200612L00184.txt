Fremsat den 14. marts 2007 af Flemming Hansen Forslag til Lov om et Energiteknologisk  

 Udviklings- og Demonstrationsprogram Formål § 1.  

  

 Lovens formål er at understøtte de  

 energipolitiske målsætninger om forsyningssikkerhed, hensyn til det globale  

 klima og et renere miljø samt omkostningseffektivitet.
Loven skal samtidig  

 fremme udnyttelse og udvikling af erhvervspotentialer på området til gavn for  

 vækst og beskæftigelse.
 § 2.  

  

 Der oprettes et Energiteknologisk  

 Udviklings- og Demonstrationsprogram (EUDP), som skal virke for udvikling,  

 demonstration og markedsintroduktion af ny energiteknologi.
Stk. 2.  

  

 EUDP skal 1)  

 	  

 yde tilskud til  

 fortrinsvis udvikling og demonstration, 2)  

 	  

 aktivt fremme  

 samarbejde mellem offentlige og private aktører og 3)  

 	  

 styrke samspillet med  

 internationale aktiviteter og programmer inden for energiteknologi.
Stk. 3.  

  

 Samarbejdet mellem offentlige og private aktører  

 skal bidrage til udarbejdelsen af strategier for udvikling af effektive og  

 miljøvenlige energiteknologier og systemer, der omfatter hele  

 udviklingskæden  

 fra forskning til markedsintroduktion.
Samarbejdet skal endvidere bidrage  

 til,  

 at der identificeres konkrete indsatsområder, som kan danne basis for  

 projektansøgninger og etablering af projektkonsortier.
Bestyrelse og sekretariat § 3.  

  

 EUDP ledes af en uafhængig bestyrelse,  

 der består af en formand og 6 medlemmer.
Formanden og medlemmerne udpeges af  

 transport- og energiministeren i deres personlige egenskab.
Formanden skal  

 have  

 en erhvervsmæssig baggrund.
 Stk. 2.  

  

 1 medlem af bestyrelsen udpeges efter indstilling  

 fra miljøministeren. 1 medlem udpeges efter indstilling fra ministeren for  

 videnskab, teknologi og udvikling.
Stk. 3.  

  

 Bestyrelsen udpeges for en periode af 4 år.  

 Genudpegning kan ske én gang.
Hvis formanden eller et medlem udtræder af  

 bestyrelsen før periodens udløb, kan afløseren udpeges for mindre end 4 år.
 Stk. 4.  

  

 Transport- og energiministeren kan træffe  

 bestemmelse om honorar til formanden og bestyrelsesmedlemmerne.
 § 4.  

  

 Bestyrelsen træffer beslutning om alle  

 forhold vedrørende EUDP, herunder om prioritering og udmøntning af  

 tilskudsmidler.
 Stk. 2.  

  

 Lov om offentlighed i forvaltningen, forvaltningsloven  

 og lov om Folketingets Ombudsmand finder anvendelse på EUDPs  

 virksomhed.
 § 5.  

  

 Transport- og energiministeren stiller  

 sekretariatsbistand til rådighed for bestyrelsen og bestyrelsesformanden.  

 Transport- og energiministeren ansætter lederen af sekretariatet efter  

 indstilling fra bestyrelsesformanden.
 Stk. 2.  

  

 Bestyrelsen kan bemyndige formanden eller  

 sekretariatet til at varetage særlige opgaver eller træffe afgørelse på  

 bestyrelsens vegne i nærmere bestemt omfang.
 § 6.  

  

 Bestyrelsen udarbejder en  

 forretningsorden, som godkendes af transport- og energiministeren.  

 Forretningsordenen offentliggøres i Lovtidende.
 Stk. 2.  

  

 Bestyrelsen afgiver årligt en beretning til  

 transport- og energiministeren om sin virksomhed.
 Stk. 3.  

  

 Bestyrelsen offentliggør de kriterier, som indgår i  

 vurderingen af ansøgninger om tilskud.
Tilskud § 7.  

  

 Bestyrelsen kan efter ansøgning give  

 tilskud til udviklings- og demonstrationsprojekter og forskningsprojekter,  

 der  

 understøtter forberedelsen af udvikling og demonstration.
Tilskud kan gives  

 til  

 projekter, der tilgodeser hensynet til teknologiudvikling i Danmark og  

 gennemføres af offentlige eller private erhvervsvirksomheder eller  

 videninstitutioner med hjemsted i Danmark.
 Stk. 2.  

  

 Tilskud gives blandt andet til længerevarende  

 projekter eller projektforløb, som udføres i samarbejde mellem flere  

 virksomheder eller i samarbejde mellem virksomheder og videninstitutioner.
 Stk. 3. Ved vurderingen af, om der skal gives tilskud,  

 tages udgangspunkt i generelle kriterier, hvori der ud over lovens formål  

 lægges vægt på projektforslagets faglige kvalitet og på ledelsesmæssige og  

 organisatoriske forhold.
 Stk. 4.  

  

 Ved vurderingen af ansøgninger lægges endvidere  

 vægt på de indsatsområder, som identificeres, og de strategier, som  

 udarbejdes  

 inden for rammerne af samarbejdet mellem offentlige og private aktører.
 § 8.  

  

 Bestyrelsen kan give tilskud til  

 udgifter til konkrete initiativer, der afholdes som led i udviklingen af  

 samarbejde mellem offentlige og private aktører.
§ 9.  

  

 Bestyrelsen kan betale kontingent til  

 internationalt forskningssamarbejde og bidrag til internationale programmer  

 for  

 forskning, udvikling, demonstration og innovation.
Bestyrelsens fordeling af  

 midler til internationale fora skal godkendes af transport- og  

 energiministeren.  

 Ministeren kan fastsætte regler herom.
Administrative bestemmelser § 10.  

  

 Bestyrelsen kan efter denne lov give  

 tilskud inden for de bevillinger, der fastsættes på de årlige finanslove.
 Stk. 2.  

  

 Det er en betingelse for tilskud, at aktiviteten  

 ikke er påbegyndt, før der er afgivet tilsagn om tilskud.
 § 11.  

  

 Aktiviteter inden for rammerne af EUDP  

 koordineres med andre ordninger, initiativer og myndigheder, der støtter  

 eller  

 fremmer forskning, udvikling, demonstration, innovation og erhvervsudvikling  

 på  

 energiområdet eller energi- og miljøområdet.
 Stk. 2.  

  

 Bestyrelsen skal indhente forskningsfaglig  

 rådgivning hos Det Strategiske Forskningsråd efter lov om  

 forskningsrådgivning  

 m.v.
 § 12.  

  

 Bestyrelsen kan ikke gøre krav på  

 immaterielle rettigheder, som opnås på grundlag af aktiviteter, hvortil der  

 er  

 givet tilskud.
§ 13.  

  

 Transport- og energiministeren kan fastsætte  

 regler for lovens gennemførelse og administration, herunder om 1)  

 	  

 opnåelse af tilskud, 2)  

 	  

 tilsyn, regnskaber og  

 revision vedrørende aktiviteter, hvortil der gives tilskud, 3)  

 	  

 offentliggørelse af  

 resultaterne af de aktiviteter, hvortil der gives tilskud, samt 4)  

 	  

 evaluering af  

 programmet.
 Stk. 2.  

  

 Transport- og energiministeren kan fastsætte regler  

 om tilskud til aktiviteter, der kan få tilskud efter anden lovgivning,  

 herunder  

 om at der ikke kan gives tilskud i henhold til denne lov.
 Stk. 3.  

  

 Revision af de aktiviteter, som udføres i  

 forbindelse med et projekt, hvortil der gives tilskud, skal udføres af en  

 statsautoriseret eller registreret revisor, Revisionsdirektoratet for  

 Københavns Kommune, Kommunernes Revisionsafdeling eller andre kommunale  

 revisionsorganer.
Bortfald og tilbagebetaling af tilskud § 14.  

  

 Tilskud i henhold til denne lov  

 bortfalder helt eller delvist, hvis 1)  

 	  

 tilskudsmodtageren har  

 givet urigtige eller vildledende oplysninger eller fortiet oplysninger af  

 betydning i forbindelse med afgørelsen om tilskud eller under  

 projektforløbet, 2)  

 	  

 vilkår for tilskud  

 ikke opfyldes, eller 3)  

 	  

 projektet ikke er  

 afsluttet inden for den frist, der er fastsat i afgørelsen om tilskud.
 Stk. 2.  

  

 I forbindelse med en afgørelse om bortfald af  

 tilskud efter stk. 1 kan transport- og energiministeren bestemme, at  

 udbetalte  

 tilskud helt eller delvist skal tilbagebetales.
Stk. 3.  

  

 Hvis et udbetalt tilskud helt eller delvist skal  

 tilbagebetales, opkræves det skyldige beløb til betaling senest 14 dage  

 senere.  

 Tilbagebetales det skyldige beløb ikke rettidigt, tillægges beløbet rente  

 efter  

 forfaldsdagen svarende til den rente, der er fastsat i rentelovens § 5. Den  

 tillagte rente udgør dog mindst 50 kr.
For rykkerskrivelser efter første  

 påkrav  

 betales 100 kr.
 Stk. 4.  

  

 Transport- og energiministeren kan fastsætte regler  

 om de i stk. 1-3 nævnte forhold.
 Stk. 5.  

  

 Transport- og energiministeren kan bemyndige  

 bestyrelsen til at træffe afgørelser om bortfald eller tilbagebetaling af  

 tilskud i henhold til stk. 1 og 2.
 § 15.  

  

 Transport- og energiministeren kan  

 fastsætte regler om, at tilskud helt eller delvist skal tilbagebetales i  

 tilfælde,  

 hvor tilskudsmodtageren på baggrund af tilskuddet har opnået en kommerciel  

 indtjening.
Klage § 16.  

  

 Bestyrelsens afgørelser efter denne  

 lov eller regler udstedt i henhold til loven kan ikke indbringes for anden  

 administrativ myndighed, jf. dog stk. 2.
Stk. 2.  

  

 Klager over retlige spørgsmål i forbindelse med  

 bestyrelsens afgørelser efter denne lov eller regler udstedt i henhold til  

 loven kan indbringes for Energiklagenævnet.
En afgørelse kan ikke indbringes  

 for domstolene, før den endelige administrative afgørelse foreligger.
 Stk. 3.  

  

 Klage efter stk. 2 skal være indgivet skriftligt  

 inden 4 uger efter, at afgørelsen er meddelt.
 Stk. 4.  

  

 Søgsmål til prøvelse af en afgørelse truffet af  

 Energiklagenævnet efter denne lov eller regler udstedt i henhold til loven  

 skal  

 være anlagt inden 6 måneder efter, at afgørelsen er meddelt den pågældende.  

 Er  

 afgørelsen offentligt bekendtgjort, regnes fristen altid fra bekendtgørelsen.
 Stk. 5.  

  

 Transport- og energiministeren kan fastsætte regler  

 om betaling af gebyr ved indbringelse af en klage for Energiklagenævnet.
 Stk. 6.  

  

 Transport- og energiministeren kan fastsætte regler  

 om Energiklagenævnets sammensætning ved behandling af klager efter stk. 2.
 Stk. 7.  

  

 Energiklagenævnets formand kan efter nærmere aftale  

 med nævnet træffe afgørelse på nævnets vegne i sager, der behandles efter  

 denne  

 lov eller regler udstedt i henhold til loven.
§ 17.  

  

 Medmindre højere straf er forskyldt  

 efter den øvrige lovgivning straffes med bøde den, der 1)  

 	  

 giver urigtige eller  

 vildledende oplysninger eller fortier oplysninger af betydning i forbindelse  

 med ansøgning om tilskud eller 2)  

 	  

 anvender tilskud i  

 strid med vilkår for tilskuddets anvendelse.
 Stk. 2.  

  

 I regler, som udstedes i henhold til loven, kan der  

 fastsættes bødestraf for overtrædelse af reglerne eller vilkår fastsat i  

 henhold til reglerne.
 Stk. 3.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.v.
§ 18.  

  

 Transport-  

 og  

 energiministeren fastsætter tidspunktet for lovens ikrafttræden.
Ministeren  

 kan  

 fastsætte, at dele af loven træder i kraft før andre dele af loven.
 Stk. 2.  

  

 Transport- og energiministeren kan ophæve lov nr.  

 1024 af 23. december 1998 om statstilskud til forskning og teknologisk  

 udvikling på energiområdet.
 § 19.  

  

 Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Indledning Regeringen fremlagde den 19. januar 2007 sin plan for en  

 visionær dansk energipolitik.
Det er regeringens vision, at Danmark på lang  

 sigt helt skal frigøre sig fra fossile brændsler  kul, olie og gas.
I  

 stedet  

 skal anvendes vedvarende energi.
Anvendelsen af fossile brændsler indebærer på længere sigt  

 væsentlige problemer med faldende pålidelighed i energiforsyningen og med en  

 tiltagende drivhuseffekt.
Problemerne med faldende pålidelighed i  

 energiforsyningen hænger sammen med, at de store forekomster af olie og  

 naturgas er koncentreret i meget få og ofte ustabile regioner i verden.  

 Problemerne med en tiltagende drivhuseffekt har store menneskelige og  

 økonomiske omkostninger, som truer udviklingsmulighederne i store dele af  

 verden.
 Regeringens langsigtede vision og de udmeldte konkrete mål skal  

 realiseres gennem en styrket indsats på de centrale områder: Effektiv  

 produktion og forbrug af energi, vedvarende energi og sidst, men ikke mindst,  

 udvikling af nye, mere effektive teknologier.
Regeringen vil tilbyde optimale betingelser for videreudvikling  

 af danske forskningsmiljøer inden for energiteknologi.
Ambitionen er at  

 opbygge  

 internationalt konkurrencedygtige projektkonsortier med deltagelse af de  

 bedste  

 danske forskningskompetencer fra virksomheder og forskningsinstitutioner.
Som  

 led heri oprettes med dette lovforslag et nyt statsligt finansieret  

 Energiteknologisk Udviklings- og Demonstrationsprogram (EUDP).
Danmark har et solidt udgangspunkt for at håndtere de  

 langsigtede udfordringer og stor erfaring med at udvikle nye og effektive  

 energiteknologier og tage dem i anvendelse.
Det er afgørende, at nye  

 løsninger  

 er omkostningseffektive og understøtter fortsat vækst, høj beskæftigelse og  

 konkurrenceevne.
Allerede nu er eksporten af dansk energiteknologi og -viden  

 stærkt stigende, og den udgjorde i 2005 knap 40 mia. kr., en stigning på over  

 20 pct. i forhold til året før.
Med energiområdets enorme investeringsbehov  

 og  

 det kraftigt voksende globale marked for effektiv og miljøvenlig  

 energiteknologi er der et stort potentiale for, at denne udvikling  

 fortsætter.
Det forudsætter fokus på finansiering  

 af udvikling og især demonstration i form af  

 afprøvning og dokumentation  

 af forskningsresultater eller energiteknologiers funktion i pilotanlæg eller  

 fuld  

 realistisk størrelse.
Demonstration udgør  

 i stigende  

 grad det svage led i udviklingskæden fra forskning til erhvervsmæssig  

 udnyttelse af nye løsninger.
Demonstration af energiteknologi er meget  

 bekostelig og gennemføres i sagens natur på et tidspunkt, hvor teknologiens  

 muligheder for efterfølgende kommercialisering endnu er meget usikre.
Derfor  

 er  

 offentlig medfinansiering af demonstration ofte en forudsætning for at  

 tiltrække risikovillig kapital.
Et vigtigt element er at sikre et tæt internationalt  

 samarbejde, ikke mindst i EU-regi.
Også Europa-Kommissionen har i det netop  

 offentliggjorte bud på en europæisk energipolitik formuleret ambitiøse mål om  

 at øge forsyningssikkerhed og mindske udledningen af drivhusgasser.  

 Regeringen  

 afgav allerede i oktober 2006 efter aftale med et bredt flertal i Folketinget  

 en udtalelse til Kommissionen, som bl.a. lægger op til en væsentligt øget  

 europæisk indsats for udvikling af nye energiteknologier som et vigtigt  

 redskab  

 til at opnå sådanne mål.
 Finansieringen af EUDP indgår i målet om, at det offentlige  

 i 2010 samlet skal bruge 1 pct. af bruttonationalproduktet til forskning og  

 udvikling, jf. aftalen om udmøntningen af globaliseringspuljen af 2. november  

 2006 mellem regeringen og partierne bag velfærdsaftalen (S, DF, RV).  

 Dette  

 mål opfylder Det Europæiske Råds konklusioner fra marts 2002 (den  

 såkaldte  

 Barcelona-målsætning), der samtidig indeholder et mål om, at det offentlige  

 og  

 det private tilsammen bruger mindst 3 pct. af BNP i 2010. I forbindelse med  

 udmøntningen af globaliseringspuljen aftaltes samtidigt, at bevillingerne til  

 energiforskning skulle øges, særligt med henblik på etablering af et EUDP, og  

 at der skulle afsættes et særligt beløb til et program for udvikling af 2.  

 generations biobrændstoffer, der skal administreres inden for rammerne af  

 EUDP.  

 Det er regeringens hensigt, at stigningen i bevillingerne til forskning,  

 udvikling og demonstration af energiteknologi skal fortsætte.
2. Lovforslagets hovedindhold Lovforslagets hovedformål er at understøtte de energipolitiske  

 målsætninger om forsyningssikkerhed, hensyn til det globale klima og miljø  

 samt  

 omkostningseffektivitet og samtidig fremme de erhvervsmæssige potentialer på  

 området til gavn for vækst og beskæftigelse.
Det sker ved, at der etableres  

 et  

 Energiteknologisk Udviklings- og Demonstrationsprogram (EUDP) under  

 transport-  

 og energiministerens ressorttilsyn og under ledelse af en uafhængig  

 bestyrelse,  

 der udpeges af ministeren.
 EUDP er en nyskabelse, der skal spille en central rolle som et  

 omdrejningspunkt for udvikling og markedsintroduktion af ny, effektiv og  

 miljøvenlig energiteknologi i Danmark og fremme vækst og beskæftigelse på  

 basis  

 af erhvervsmæssige og vidensmæssige styrkepositioner.
Det betyder for det første, at bestyrelsen i sin prioritering  

 af tilskud til udvikling og demonstration eller demonstrationsforberedende  

 forskning skal lægge afgørende vægt på, at de pågældende teknologier eller  

 systemer efterfølgende kan produktudvikles og anvendes på markedet.
Det  

 forudsætter, at ansøgninger så vidt muligt gør rede for, hvordan det støttede  

 projekt skal følges op.
Dermed lægges der op til, at de deltagende  

 erhvervsvirksomheder indgår aftaler om samarbejde eller dannelsen af  

 projektkonsortier, og at virksomhederne er indstillet på at stille ressourcer  

 til rådighed også i den efterfølgende drifts- eller forretningsfase.
De  

 involverede videninstitutioner indgår i dette samarbejde efter nærmere  

 aftale.  

 Niveauet for EUDPs tilskud til konkrete udviklings- og  

 demonstrationsprojekter  

 vil variere afhængig af, hvor tæt projektet vurderes at være på en  

 efterfølgende kommercialisering.
Der stiles generelt mod en væsentlig privat  

 medfinansiering.
Det betyder for det andet, at bestyrelsen med sit kendskab til  

 aktørerne på energimarkedet går aktivt ind i organiseringen og  

 videreudviklingen af samarbejdet mellem offentlige og private aktører i form  

 af  

 strategiske partnerskaber på alle relevante områder, herunder ved  

 finansiering  

 af særlige aktiviteter, der kan støtte op herom.
Partnerskaberne kan bestå af  

 flere virksomheder eller efter behov af virksomheder og videninstitutioner  

 samt  

 investorer og myndigheder.
Partnerskaberne skal arbejde for at identificere  

 behov, teknologiske og erhvervsmæssige potentialer og konkrete  

 indsatsområder,  

 hvor udvikling og demonstration kan føre til efterfølgende kommercialisering.  

 EUDP  

 skal således generelt bidrage til, at der kan dannes projektkonsortier, der  

 på  

 et internationalt konkurrencedygtigt niveau kan arbejde videre med sådanne  

 indsatsområder.
Bestyrelsen sørger for, at der følges op på den videre  

 udnyttelse af de støttede projekters resultater frem mod markedsintroduktion  

 og  

 kommercialisering med henblik på effektvurdering og identifikation af nye  

 indsatsområder.
Det betyder for det tredje, at EUDP skal sikre, at samarbejdet  

 om teknologiudviklingen sker med størst mulig åbenhed og offentlighed samt  

 størst mulig videndeling og tillid mellem de involverede parter.
Samtidig  

 skal  

 samarbejdet hele tiden udvikles og udvides.
Behovsanalyser og identificerede  

 potentialer skal danne grundlag for løbende udvikling af generelle strategier  

 for teknologiområder og kombination af områder, som omfatter hele  

 udviklingskæden fra forskning til anvendelse.
Strategierne er en vigtig  

 bestanddel af EUDPs prioritering af egne tilskudsmidler, og de bruges  

 og  

 stilles til rådighed i relation til andre nationale og internationale  

 ordninger  

 og samarbejder.
Det er et selvstændigt formål, at EUDP i international  

 sammenhæng understøtter danske synspunkter om prioriteringen af udvikling og  

 anvendelse af vedvarende energi og energieffektive løsninger.
EUDP  

 viderefører  

 og intensiverer indsatsen under det eksisterende Energiforskningsprogram med  

 at  

 fremme og styrke danske virksomheders og videninstitutioners muligheder for  

 at  

 indgå i relevant internationalt samarbejde og få del i de betydelige  

 forsknings-  

 og udviklingsmidler, der findes bl.a. under EUs 7. rammeprogram.
Denne  

 indsats  

 sker i samarbejde med Videnskabsministeriet.
Der kan inden for rammerne af  

 EUDP  

 betales kontingent til internationalt forskningssamarbejde og bidrag til  

 internationale programmer for forskning, udvikling, demonstration og  

 innovation.
Særlige indsatsområder under EUDP kan bl.a. være udvikling af   

 	  

 biomasseteknologier  

 og -systemer til transport og energi,   

 	  

 vindkraft og andre  

 vedvarende energi-teknologier,   

 	  

 brint og brændselscelleteknologier,   

 	  

 lavenergibygninger,   

 	  

 energieffektive  

 løsninger, herunder i slutforbruget, samt fleksibelt energiforbrug,   

 	  

 samlede  

 energisystemer (integration af teknologier), herunder transport af energi,   

 	  

 mere effektive  

 indvindingsmetoder for olie og gas og   

 	  

 mere effektiv og  

 miljøvenlig produktion i øvrigt (el og varme), herunder CO2  

 -deponering.
 Der kan være potentialer i udvikling af energiteknologier i  

 kombination eller i kombination med andre teknologier f.eks. på it-området.
 Der er på forhånd afsat en særlig pulje fra 2007-2010 til at  

 støtte projekter med henblik på udvikling af 2. generations bioethanol.
 Med den skitserede profil adskiller EUDP sig væsentligt fra  

 energiforskningsaktiviteterne i regi af Det Strategiske Forskningsråd (DSF)  

 under  

 Videnskabsministeriet, der lægger tyngden på egentlige forskningsaktiviteter.  

 I  

 forhold til Højteknologifonden adskiller EUDP sig navnlig ved at være en  

 målrettet og integreret del af energipolitikken og erhvervsudviklingen på  

 energiområdet, mens Højteknologifonden skal fremme den teknologiske udvikling  

 generelt.
EUDP skal som omdrejningspunkt for den energiteknologiske  

 udvikling sikre fornøden sammenhæng, koordinering og samarbejde med disse  

 ordninger.
Bl.a. skal en dialog med DSF sikre, at EUDP bygger videre på  

 eksisterende forsknings- og udviklingsaktiviteter og tendenser på  

 energiområdet.
Tilsvarende skal der samarbejdes og koordineres med  

 innovations-  

 og venturemiljøer, der agerer i den efterfølgende kommercialiseringsfase, som  

 f.eks.
Vækstfonden.
EUDP er med sin profil også en indlysende samarbejdspartner med  

 de nye universiteter, der er dannet pr. 1. januar 2007 bl.a. som  

 sammenlægninger med tidligere sektorforskningsinstitutioner Endelig skal EUDP samarbejde med andre myndigheder, der har  

 opgaver i relation til fremme af effektiv og miljøvenlig energiteknologi.
EUDP ledes af en uafhængig bestyrelse, som træffer beslutning  

 om alle forhold vedrørende EUDP.
Bestyrelsen sammensættes, så ledelsen kan  

 varetages optimalt, og indsatsen kan prioriteres, så den støtter mest muligt  

 op  

 om lovens formål.
Bestyrelsen betjenes af et sekretariat, som stilles til  

 rådighed af transport- og energiministeren.
På baggrund af de store omkostninger,  

 der ofte er forbundet med demonstration, er der et behov for, at EUDP også  

 foretager en række større satsninger.
For yderligere at styrke  

 demonstrationsindsatsen og markere arbejdsdelingen med den mere  

 forskningsfokuserede indsats i Det Strategiske Forskningsråd lægges det  

 eksisterende Energiforskningsprogram (EFP) sammen med EUDP, således at der  

 ikke  

 længere gives tilsagn efter EFP, når EUDP træder i kraft.
De hidtidige  

 erfaringer og samarbejdsrelationer, der er etableret under EFP, vil indgå i  

 udviklingen af EUDP.
 EUDPs tilskudsmidler udmøntes i fri konkurrence.  

 Tilskud kan gives til projekter, der tilgodeser hensynet  

 til teknologiudvikling i Danmark og gennemføres af offentlige eller private  

 virksomheder med hjemsted i Danmark.
Lovforslaget indeholder desuden bestemmelser om bortfald og  

 tilbagebetaling af tilskud, klage og straf.
Tilskud kan f.eks. bortfalde,  

 hvis  

 tilskudsmodtageren har givet urigtige eller vildledende oplysninger, som har  

 haft betydning for afgørelsen om tilskud.
Der kan klages over retlige  

 spørgsmål  

 i forbindelse med bestyrelsens afgørelser.
Klager kan f.eks. vedrøre  

 inhabilitet.
Der vil være mulighed for bødestraf, hvis en ansøger om tilskud  

 f.eks.  

 giver urigtige oplysninger af betydning for vurderingen af ansøgningen, eller  

 hvis en tilskudsmodtager anvender tilskud i strid med vilkår for tilskuddets  

 anvendelse.
3. Økonomiske og administrative konsekvenser for det  

 offentlige På baggrund af den politiske aftale af 2. november 2006 om  

 globaliseringspuljen er bevillingen til udbygning af dansk energiforskning og  

 -udvikling blevet øget.
Der er således afsat 110 mio. kr. i 2007, 132 mio.  

 kr.  

 i 2008, 133 mio. kr. i 2009 og 102 mio. kr. i 2010. Af disse midler er 50  

 mio.  

 kr. pr. år afsat til et særligt udviklings- og demonstrationsprogram for  

 bioethanol.
 Generelt kan særlige driftsudgifter til fremme af  

 tilskudsordningen, herunder til udvikling, etablering og drift af  

 administrative edb-systemer vedrørende ordningen, til evaluering af ordningen  

 og til ekstern sagkyndig og administrativ bistand, afholdes inden for  

 tilsagns-  

 og udbetalingsrammen.
 I finansloven for 2007 er der til administration af de nye  

 initiativer i perioden 2007-2010 overført henholdsvis 2,4 mio. kr., 2,6 mio.  

 kr., 2,4 mio. kr. og 1,5 mio. kr. til Energistyrelsen.
 Ifølge lovforslaget er der klageadgang til Energiklagenævnet  

 over retlige spørgsmål i forbindelse med EUDPs bestyrelses afgørelser.  

 Energistyrelsen vurderer, at omfanget af klager vil være så begrænset, at  

 udgifterne forbundet med opgavevaretagelsen vil kunne afholdes inden for  

 Energiklagenævnets allerede givne finanslovsrammer.
 Lovforslaget medfører ingen økonomiske eller administrative  

 konsekvenser for kommuner og regioner.
 4. Økonomiske og administrative konsekvenser for  

 erhvervslivet m.v.
Lovforslaget ventes generelt at have en positiv effekt for erhvervslivet,  

 idet der skabes bedre økonomiske og organisatoriske rammer for understøttelse  

 af danske styrkepositioner på det energiteknologiske område, bl.a. ved at  

 erhvervslivet inddrages aktivt i beslutningsprocessen.
Forslaget styrker et  

 samspil mellem offentlige og private aktører i både det offentliges og  

 erhvervslivets interesse.
Der påføres ikke erhvervslivet direkte omkostninger  

 eller forpligtelser ved lovforslagets gennemførelse, men det forventes, at  

 erhvervslivet som udgangspunkt selv finansierer driften af de  

 interessentnetværk,  

 partnerskaber og projektkonsortier, som forventes oprettet og videreudviklet  

 i  

 forbindelse med EUDP.
Lovforslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering (CKR) med henblik  

 på en vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
CKR vurderer ikke, at forslaget  

 indeholder administrative konsekvenser i et omfang, der berettiger, at det  

 bliver forelagt et virksomhedspanel.
5. Miljømæssige konsekvenser Programmets formål er at støtte udvikling og demonstration af  

 nye effektive og miljøvenlige energiteknologier som led i opfyldelsen af de  

 langsigtede energipolitiske mål om forsyningssikkerhed og ikke mindst  

 hensynet  

 til det globale miljø og reduktion af CO2  

 -udslip.
Arbejdet med at  

 leve op til Kyotoprotokollen og nye kommende forpligtelser og de deraf  

 følgende  

 satsninger på energieffektivisering og vedvarende energi betyder samlet, at  

 markedet for effektiv og miljøvenlig energiteknologi vil vokse kraftigt i de  

 kommende år.
EUDP styrker indsatsen for at udvikle sådanne teknologier på  

 basis  

 af danske kompetencer og styrkepositioner og understøtter således danske og  

 internationale klimaforpligtelser til gavn både for den danske klimaindsats  

 og  

 for vækst og eksport.
Generelt forventes lovforslaget således at fremme en  

 bæredygtig udvikling.
6. Administrative konsekvenser for borgerne Lovforslaget vurderes ikke at medføre administrative  

 konsekvenser for borgerne.
7. Forholdet til EU-retten I det omfang tilskud efter loven indebærer statsstøtte, vil  

 tilskudsprogrammet blive administreret i overensstemmelse med  

 EU-rammebestemmelserne  

 for statsstøtte til forskning og udvikling og innovation (2006/C 323/01).
 Lovforslaget notificeres i overensstemmelse med EUs  

 statsstøtteregler til Europa-Kommissionen.
8. Høring Lovforslaget har været i høring hos:
 BankInvest, Brancheforeningen for Biogas, Brancheforeningen for  

 Decentral Kraftvarme, Danmarks Grundforskningsfond, Danmarks  

 Naturfredningsforening, Danmarks Vindmølleforening, Dansk Brint Forening,  

 Dansk  

 Energi, Dansk Energi  Net, Dansk Fjernvarme, Dansk Gasteknisk Center,  

 Dansk  

 Industri, Det Strategiske Forskningsråd, Det Økologiske Råd, Det Økonomiske  

 Råd, DONG Energy, DTU  Danmarks Tekniske Universitet, EGJ Udvikling,  

 Energi  

 Industrien, Energitjenesten, Forbrugerrådet, Foreningen Danske  

 Kraftvarmeværker, Foreningen af Registrerede Revisorer, Foreningen af  

 Rådgivende Ingeniører, Foreningen af Slutbrugere af Energi, Forskningscenter  

 RISØ, Hydrogen Innovation & Research Center  Herning,  

 Højteknologifonden,  

 IA Rådet, Ingeniørforeningen i Danmark (IDA), Koordinationsudvalget for  

 forskning, Københavns Universitet, Landbrugsraadet, North Sea Operators  

 Committee-Denmark, Novozymes, Offshore Center Danmark, Organisationen for  

 Vedvarende Energi  OVE, REFUs medlemmer, Roskilde  

 Universitetscenter, Rådet  

 for Teknologi og Innovation, SDE  Sammenslutningen af Danske  

 Energiforbrugere,  

 Syddansk Universitetscenter, Teknologirådet, Teknologisk Institut,  

 Varmepumpefabrikantforeningen,  

 Vattenfall A/S, Vindmølleindustrien, Vækstfonden, Aalborg Universitet og  

 Aarhus  

 Universitet.
 Høringssvarene er sendt til Folketinget ledsaget af de  

 kommentarer, som udtalelserne har givet anledning til.
Samlet  

 vurdering af lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og regioner Ingen Årlig merudgift for staten er indbudgetteret på  

 finansloven for 2007.
Administrative konsekvenser for stat, kommuner og  

 regioner Ingen Årlig merudgift for staten er indbudgetteret på  

 finansloven for 2007.
Økonomiske konsekvenser for erhvervslivet Lovforslaget ventes generelt at have en positiv effekt  

 for erhvervslivet.
 Der påføres ikke erhvervslivet direkte omkostninger  

 eller forpligtelser ved lovforslagets gennemførelse.
Administrative konsekvenser for erhvervslivet Ingen Ingen Miljømæssige konsekvenser Gennem udviklingen af nye effektive og miljøvenlige  

 energiteknologier bidrager lovforslaget til varetagelsen af hensynet til det  

 globale miljø og reduktion af CO2  

 -udslip.
Forslaget fremmer  

 således generelt en bæredygtig udvikling.
Ingen Administrative konsekvenser for borgerne Ingen Ingen Forholdet til EU-retten Lovens tilskudsprogram vil blive administreret i  

 overensstemmelse med EU-rammebestemmelserne for statsstøtte til forskning og  

 udvikling og innovation (2006/C 323/01).
 Lovforslaget notificeres i overensstemmelse med EUs  

 statsstøtteregler til Europa-Kommissionen.
Bemærkninger til lovforslagets enkelte bestemmelser Til § 1 Lovforslagets overordnede formål er at understøtte de  

 energipolitiske målsætninger om forsyningssikkerhed, hensyn til det globale  

 klima og et renere miljø samt omkostningseffektivitet.
Det er samtidig  

 lovforslagets formål at udnytte og udvikle erhvervspotentialer på  

 energiområdet  

 til gavn for vækst og beskæftigelse.
De energipolitiske målsætninger  

 fastlægges  

 af regering og Folketing.
Hensynet til forsyningssikkerhed, klima og miljø  

 samt  

 omkostningseffektivitet hænger indbyrdes sammen og skal derfor tilgodeses i  

 sammenhæng.
Disse hensyn hænger igen sammen med de erhvervsmæssige  

 potentialer  

 på området, der først og fremmest skal basere sig på eksisterende  

 vidensmæssige  

 og erhvervsmæssige styrkepositioner.
Til § 2 Det fremgår af  

  

 stk. 1,  

  

 at der oprettes et nyt Energitekologisk  

 Udviklings- og Demonstrationsprogram (EUDP), som skal virke for udvikling,  

 demonstration og anvendelse af ny teknologi på energiområdet.
Det  

 eksisterende  

 Energiforskningsprogram (EFP) lægges sammen med det nye program med forventet  

 virkning fra 2008, jf. bemærkningerne til § 18. Efter sammenlægningen med  

 EUDP  

 vil der ikke blive startet nye projekter op under EFP.
 EUDP har ifølge  

  

 stk. 2  

  

 tre hovedaktiviteter, der gensidigt  

 understøtter hinanden.
For det første er EUDP et tilskudsprogram, der støtter  

 forskning og navnlig udvikling og demonstration af nye, mere effektive og  

 miljøvenlige energiteknologier både i produktions-, distributions- og  

 forbrugsleddet  

 med henblik på at fremme efterfølgende kommercialisering.
Der kan f.eks. være  

 tale om teknologier baseret på vedvarende energi.
Programmet administreres  

 inden for rammerne af den såkaldte Barcelona-målsætning, jf. afsnit 1 i de  

 almindelige bemærkninger.
For det andet skal EUDP aktivt fremme samarbejde mellem  

 offentlige og private aktører.
Udtrykket offentlige og private  

 aktører dækker  

 bl.a. over virksomheder, videninstitutioner, investorer og myndigheder.
Der  

 kan  

 både være tale om samarbejde mellem private aktører, f.eks. to eller flere  

 virksomheder, og samarbejde mellem både offentlige og private aktører, f.eks.  

 en videninstitution og en virksomhed.
I praksis vil det være sekretariatet,  

 der  

 efter bestyrelsens nærmere anvisning aktivt og i en åben proces formidler og  

 bidrager til organisering af dette samarbejde.
Formål og samarbejdsformer  

 beskrives nærmere i bemærkningerne til stk. 3.
Endelig skal EUDP for det tredje styrke samspillet med  

 internationale forsknings-, udviklings-, demonstrations- og  

 innovationsaktiviteter.  

 Den internationale dimension har afgørende betydning i forhold til den  

 energipolitiske og erhvervspolitiske dagsorden i Danmark og dermed også i  

 forhold til udvælgelsen af projekter og prioriteringerne af indsatsen inden  

 for  

 rammerne af samarbejdet mellem offentlige og private aktører.
Det  

 internationale samarbejde beskrives nærmere i bemærkningerne til § 9.
Stk. 3  

  

 vedrører indholdet af samarbejdet mellem  

 offentlige og private aktører.
Det fremgår af  

  

 stk. 3, 1. pkt.,  

  

 at  

 samarbejdet mellem offentlige og private aktører skal bidrage til  

 udarbejdelsen  

 af strategier for udvikling af effektive og miljøvenlige energiteknologier og  

 systemer, som omfatter hele udviklingskæden fra forskning til  

 markedsintroduktion.
Ifølge  

  

 2. pkt. skal samarbejdet samtidig bidrage  

 til, at der identificeres konkrete indsatsområder, som kan danne basis for  

 projektansøgninger og etablering af projektkonsortier.
 Ved at fremme et strategisk samarbejde mellem offentlige og  

 private aktører, stimuleres dannelsen af parallelle miljøer, der kan  

 konkurrere  

 om teknologiudvikling inden for bestemte indsatsområder eller for at nå  

 bestemte mål.  

 Dette er især relevant  

 i  

 forbindelse med afgrænsede og målrettede satsninger med en relativ kort  

 kommercialiseringshorisont.
Samlet set er det  

 danske  

 forsknings- og udviklingsmiljø dog for lille til, at der inden for hvert  

 enkelt  

 teknologiområde kan opstå en effektiv konkurrencesituation mellem et større  

 antal danske aktører.
Større satsninger, der skal støtte op om ambitiøse og  

 langsigtede  

 mål for udvikling og efterfølgende kommercialisering, vil ofte blive  

 tilrettelagt  

 i et mere omfattende samarbejde mellem relevante virksomheder,  

 videninstitutioner, investorer og myndigheder i form af strategiske  

 partnerskaber.
Der henvises også til bemærkningerne til § 7, stk. 2.
 Partnerskaber vil og bør typisk udvikle sig fra  

 interessentnetværk over projektkonsortier til integrerede samarbejder.
Et interessentnetværk  

  

 er et uforpligtende  

 interessefællesskab mellem flere virksomheder eller virksomheder og  

 videninstitutioner samt investorer og myndigheder om et emne, som søges  

 fremmet.
Netværket rummer i sig selv ingen økonomisk eller organisatorisk  

 forpligtelse til også at deltage i virkeliggørelsen af disse interesser.  

 Interessentnetværk  

 kan imidlertid analysere behov, identificere kunder og teknologisk og  

 erhvervsmæssigt relevante indsatsområder og projekter.
De kan ligeledes på  

 baggrund heraf  

 udvikle strategier for både forskning,  

 udvikling, demonstration og innovation inden for de respektive områder  

 og med vægten på såvel faglige som kommercielle udviklingsmuligheder.
EUDP  

 stiler efter oprettelsen af interessentnetværk på alle fokusområder.
I  

  

 projektkonsortiet  

  

 er parter i et interessentnetværk  

 blevet enige om en arbejdsdeling inden for rammerne af et konkret samarbejde  

 om  

 f.eks. afprøvning og markedsintroduktion af en bestemt teknologi, og de  

 danner  

 en projektorganisation til formålet.
Det er vigtigt, at navnlig flere  

 virksomheder deltager i de enkelte konsortier, således at samarbejdsaspektet  

 kan  

 indgå som en stigende del af konsortiets arbejdsform, bidrage til  

 vidensdeling  

 og bringe specialisterne sammen på tværs af virksomhederne.
Projektkonsortiet  

 er således en dynamisk enhed, der måske starter med en velafgrænset  

 specialistopgave fordelt mellem et antal virksomheder, men som udvikler sig  

 med  

 nye satsninger i takt med, at viden deles, og den gensidige tillid opbygges.
Integrerede samarbejder  

  

 forudsætter, at deltagende  

 virksomheder har opnået et sådant niveau af tillid på såvel personniveau som  

 virksomhedsniveau,  

 at virksomhederne indgår i hinandens kompetenceområder og processer og danner  

 et udviklingsmiljø på tværs af de traditionelle kompetencer.
Et sådant  

 integreret samarbejde er især relevant i projektforløb, hvor bestemte mål  

 skal  

 nås, men løsningerne endnu er ukendte og ikke udviklede.
Det praktiske udgangspunkt for EUDPs arbejde med at udvikle  

 partnerskaber er de allerede etablerede mere eller mindre formelle  

 samarbejder  

 på forskellige niveauer navnlig inden for vind, brint/brændselscelleområdet,  

 biobrændstoffer og energieffektivisering i bygninger.
Energistyrelsen er  

 ligeledes i samarbejde med Teknologirådet ved at afslutte et projekt om en  

 innovationsstrategi på energiområdet, som skal give erfaringer om, hvordan  

 der kan  

 skabes innovation i praksis.
Som der fremgår, er det et væsentligt formål med  

 partnerskaberne, at der udvikles strategier for både forskning, udvikling,  

 demonstration, innovation og markedsintroduktion inden for rammerne af de  

 respektive partnerskaber.
Strategierne skal lægge vægt på såvel faglige som  

 kommercielle udviklingsmuligheder.
Samtidig skal strategierne så vidt muligt  

 kunne bidrage til at påvirke internationale prioriteringer, f.eks. i EU, i  

 retning af danske kompetencer og styrkepositioner.
Strategierne kan blive retningsgivende både i forhold til andre  

 forsknings- og udviklingsordninger på energiområdet og i forhold til  

 potentielle investorer.
Det er centralt, at strategierne bygger videre på de  

 nyeste forskningstendenser og styrkepositioner.
Derfor skal strategiarbejdet  

 koordineres med de forsknings- og innovationsstrategier og prioriteringer,  

 der  

 udarbejdes i Videnskabsministeriet og af de relevante rådgivende organer som  

 Det Strategiske Forskningsråd og Rådet for Teknologi og Innovation.
Også  

 andre relevante  

 aktører, herunder de relevante myndigheder, skal inddrages, jf.  

 bemærkningerne  

 til § 11.
 Strategier kan som omtalt udvikles allerede i de tidlige faser  

 af partnerskaber, hvor der endnu er tale om interessentnetværk, men der er  

 tale  

 om en løbende og dynamisk proces, hvor strategiarbejdet udvikler sig i takt  

 med, at interessentnetværk udvikler sig til projektkonsortier og integrerede  

 samarbejder.
Der foreligger allerede i dag delstrategier på en række  

 teknologiområder, der er udarbejdet af Energistyrelsen i samarbejde med  

 relevante aktører.
Bestyrelsen kan indtil videre basere sig på disse  

 delstrategier, og de kan videreudvikles af partnerskaberne.
De foreliggende  

 strategier vedrører brændselsceller, brintteknologier, effektiv  

 energianvendelse, vind, flydende biobrændstoffer, biomasse til kraft-varme,  

 solceller og bølgekraftteknologi.
Der er ligeledes igangsat et arbejde om en  

 styrket indsats på indvindingsområdet.
 Både strategier og identificerede indsatsområder vil give et  

 væsentligt bidrag til bestyrelsens prioritering af anvendelsen af  

 tilskudsmidlerne.
Bestemmelserne om samarbejde mellem offentlige og private  

 aktører giver ikke selvstændig hjemmel til kommunalt engagement og deltagelse  

 i  

 de aktiviteter, der er omhandlet af loven.
Kommunal deltagelse i sådanne  

 aktiviteter forudsætter derfor, at kommunen har den fornødne hjemmel på andet  

 grundlag, herunder eksempelvis i el-, varme- eller naturgasforsyningslovene.
Til § 3 Det foreslås i  

  

 stk. 1,  

  

 at EUDP ledes af en uafhængig bestyrelse,  

 der består af i alt 7 medlemmer (inkl. en formand). Antallet er baseret på en  

 afvejning af bestyrelsens funktions- og beslutningsdygtighed og hensynet til,  

 at de fornødne kompetencer er repræsenteret.
Bestyrelsen skal træffe  

 beslutning  

 om alle forhold vedrørende EUDP, jf. § 4. For at undgå tvivl om bestyrelsens  

 integritet i forhold til opgaverne foreslås det, at både formanden og  

 medlemmerne udpeges af transport- og energiministeren i deres personlige  

 egenskab og ud fra deres kvalifikationer, og ikke ud fra et tilhørsforhold  

 til  

 særlige organisations-, erhvervs- eller myndighedsinteresser.
 Bestyrelsen er uafhængig af transport- og energiministeren.  

 Ministeren kan således ikke omgøre bestyrelsens beslutninger og kan ikke  

 afsætte de udpegede medlemmer inden for deres funktionsperiode.
 Ved udpegelsen af bestyrelsesmedlemmerne vil der i videst  

 muligt omfang blive lagt vægt på at undgå forudsigelig inhabilitet i forhold  

 til potentielle kommende satsninger.
 Udpegelsen vil ske i overensstemmelse med lov om ligestilling  

 af kvinder og mænd.
Formanden skal have en erhvervsmæssig baggrund, jf. stk. 1,  

 sidste pkt.
Ved udpegelsen af de øvrige medlemmer vil der blive lagt vægt på,  

 at bestyrelsen både skal kunne vurdere nye teknologiers og systemers effekter  

 i  

 form af bidrag til forsyningssikkerhed, hensyn til det globale miljø og  

 omkostningseffektivitet og kunne varetage sine opgaver med at prioritere og  

 udmønte tilskud, fremme samarbejde mellem offentlige og private aktører og  

 styrke samspillet med internationale aktiviteter og programmer inden for  

 energiteknologi.
Det forudsætter, at bestyrelsesmedlemmerne tilsammen har bred  

 indsigt i energiområdet bl.a. med hensyn til produktion, distribution,  

 system,  

 forbrug og regulering, i erhvervsforhold bl.a. med hensyn til  

 forretningsplanlægning,  

 finansiering og markedsdannelse, i miljøforhold bl.a. med hensyn til  

 teknologiers miljøpotentiale og miljøvurderinger, herunder i forhold til  

 CO2  

 -reduktioner,  

 og i forskningsforhold bl.a. med hensyn til forskningsmæssig status og behov  

 i  

 forhold til afprøvning af teknologier i større skala.
Det forudsætter desuden  

 indsigt i internationale forhold på de pågældende områder.
Mindst halvdelen  

 af  

 medlemmerne forventes at have en erhvervsmæssig baggrund.
 I medfør af  

  

 stk. 2  

  

 indstiller miljøministeren og videnskabsministeren  

 hver især 1 medlem til bestyrelsen.
 Miljøministerens indstillingsret skal ses på baggrund af den  

 særlige betydning, som tillægges hensynet til det globale klima og et renere  

 miljø som del af de langsigtede energipolitiske målsætninger.  

 Videnskabsministerens  

 indstillingsret er begrundet i, at udviklings- og demonstrationsindsatsen  

 skal  

 bygge videre på og dermed hænge sammen med den relevante strategiske  

 forskning  

 under Videnskabsministeriet.
 Det foreslås i  

  

 stk. 3,  

  

 at bestyrelsen udpeges for en  

 periode på 4 år med mulighed for forlængelse i yderligere én periode.  

 Bestemmelsen afvejer hensynet til kontinuitet, som tilsiger en  

 funktionsperiode  

 af en vis længde, og hensynet til fornyelse og dynamik, som tilsiger en vis  

 tidsbegrænsning.
I tilfælde af formandens eller et medlems udtræden af  

 bestyrelsen i funktionsperioden kan ministeren udpege et nyt medlem for en  

 fuld  

 periode eller frem til udløbet af det oprindelige medlems funktionsperiode.  

 Bestemmelsen giver således en vis fleksibilitet.
Hvis et medlem udpeges for  

 et  

 kortere tidsrum, kan den pågældende genudpeges til yderligere to perioder.
Det kan vise sig hensigtsmæssigt, at der kan udbetales et  

 honorar f.eks. til formanden for bestyrelsen.
I medfør af s  

  

 tk. 4  

  

 kan  

 transport- og energiministeren derfor træffe bestemmelse om honorering af  

 formanden og af bestyrelsesmedlemmerne.
Til § 4 Stk. 1  

  

 fastlægger bestyrelsens beslutningskompetence.  

 Bestyrelsen træffer således beslutning om alle forhold vedrørende EUDP.
Det  

 er  

 særligt fremhævet, at bestyrelsen skal træffe afgørelse om de prioriteringer,  

 der lægges til grund for den ønskede indsats, og som indgår i udmeldinger om  

 tilskudsmuligheder.
Det er ligeledes fremhævet, at bestyrelsen træffer de  

 konkrete afgørelser om tildeling af tilskud.
Bestyrelsen er uafhængig, jf.  

 bemærkningerne til § 3. Den er derfor ikke underlagt instruktionsbeføjelse,  

 hvilket også gælder sekretariatet i sin betjening af bestyrelsen.
Med hensyn  

 til klage henvises til § 16.
Ifølge  

  

 stk. 2,  

  

 finder lov om offentlighed i  

 forvaltningen, forvaltningsloven og lov om Folketingets Ombudsmand anvendelse  

 på EUDPs virksomhed.
I praksis kan f.eks. forvaltningslovens regler om  

 inhabilitet, vejledning, begrundelse og klagevejledning være relevante, når  

 bestyrelsen træffer afgørelser om tilskud.
Til § 5 Transport- og energiministeren stiller et sekretariat til  

 rådighed for bestyrelsen og bestyrelsesformanden, jf.  

  

 stk. 1.  

  

 Sekretariatet vil blive placeret i Energistyrelsen.
Dette sikrer den  

 nødvendige  

 sammenhæng med energipolitikken, og der kan drages fordel af styrelsens  

 viden,  

 kompetence og samarbejdsrelationer såvel nationalt som internationalt,  

 herunder  

 i forbindelse med administrationen af det hidtidige Energiforskningsprogram.
Sekretariatet betjener bestyrelsen i alle sager, der vedrører  

 bestyrelsens virksomhed, og er i den forbindelse underlagt bestyrelsens  

 instruktionsbeføjelse.
Sekretariatet afgiver bl.a. indstillinger om  

 prioriteringer og konkret udmøntning af tilskudsmidler.
Betjeningen vedrører  

 således forhold inden for energiteknologi, energipolitik, finansiering,  

 markedsindsigt, miljøkonsekvenser, forskning og andre forhold, som  

 bestyrelsen  

 måtte efterspørge til varetagelse af sine opgaver.
Sekretariatet er efter  

 bestyrelsens nærmere anvisning den drivende og udfarende kraft i udfoldelsen  

 af  

 EUDP.
Sekretariatet inddrager andre relevante myndigheder efter nærmere  

 aftale,  

 herunder Miljøministeriet (særligt i forhold til klima- og miljøtekniske  

 spørgsmål) og Videnskabsministeriet, jf. også § 11.
 Lederen af sekretariatet ansættes af transport- og  

 energiministeren efter indstilling fra bestyrelsesformanden.
For at lette bestyrelsens arbejde foreslås det i  

  

 stk. 2  

  

 ,  

 at bestyrelsen kan delegere sin beslutningskompetence til sekretariatet, der  

 i  

 så fald træffer afgørelse på bestyrelsens vegne.
Det forudsættes, at  

 delegation  

 kun sker i forbindelse med administrative afgørelser af ikkeprincipiel  

 karakter.
Det foreslås ligeledes, at formanden kan bemyndiges til at træffe  

 afgørelse på bestyrelsens vegne.
Der kan eksempelvis indføres en  

 bagatelgrænse  

 for, hvad der kræver den samlede bestyrelses tilstedeværelse, og der kan  

 sikres  

 beslutningsdygtighed i hastesager.
De omtalte muligheder vil blive nærmere  

 reguleret i forretningsordenen, jf. lovforslagets § 6.
Til § 6 Bestyrelsen foreslås efter  

  

 stk. 1  

  

 selv at udarbejde en  

 forretningsorden, der skal godkendes af transport- og energiministeren og  

 offentliggøres i Lovtidende.  

 Forretningsordenen skal  

 omfatte forhold som bestyrelsens beslutningsdygtighed, inhabilitet,  

 afstemningsregler  

 og mødefrekvens m.v.  

 Forretningsordenen vil også omfatte den nærmere  

 kompetencefordeling mellem bestyrelsen og sekretariatet, jf. § 5, stk. 2.
Det foreslås i  

  

 stk. 2  

  

 , at bestyrelsen afgiver en årlig  

 beretning til transport- og energiministeren.
Beretningen skal give et  

 overblik  

 over status for EUDPs samlede virksomhed i forhold til lovens formål,  

 herunder  

 prioriteringen af indsatsen, EUDPs involvering i partnerskaber mellem  

 offentlige og private aktører, udmøntningen af midlerne for det forudgående  

 år,  

 fremdrift i igangværende projekter, evaluering af projekter samt status for  

 internationalt samspil.
Beretningen vil blive offentliggjort på EUDPs  

 hjemmeside.
 Det forventes, at afgivelsen af redegørelsen følges op af et  

 generelt orienterende møde mellem bestyrelsesformanden og ministeren.
Ifølge  

  

 stk. 3  

  

 skal bestyrelsen offentliggøre de  

 kriterier, som indgår i vurderingen af ansøgninger om tilskud.
Der vil blive  

 redegjort for kriterierne i forbindelse med indkaldelse af ansøgninger, og  

 offentliggørelse i øvrigt forventes at ske eksempelvis på EUDPs  

 hjemmeside  

 eller i form af publikationer.
Bestemmelsen skal sikre, at alle har adgang  

 til  

 viden om, hvad bestyrelsen lægger vægt på, når den træffer afgørelse om  

 tilskud.
Kriterierne skal leve op til kravene i § 7, stk. 3 og 4. Det  

 fremgår af § 7, stk. 3, at der skal tages udgangspunkt i generelle kriterier,  

 hvori der ud over lovens formål lægges vægt på projektforslagets faglige  

 kvalitet og på ledelsesmæssige og organisatoriske forhold.
Ifølge § 7, stk.  

 4, skal  

 der lægges vægt på de indsatsområder og strategier, som udvikles inden for  

 rammerne af samarbejdet mellem offentlige og private aktører.
Til § 7 Stk. 1  

  

 fastsætter, at bestyrelsen kan give tilskud til  

 udviklings- og demonstrationsprojekter samt til forskningsprojekter, der  

 understøtter forberedelsen af udvikling og demonstration.
 Der skal fortrinsvis gives tilskud til udvikling og  

 demonstration i form af udvikling, afprøvning og dokumentation af  

 forskningsresultater eller af teknologier eller samspil mellem teknologier og  

 systemer i prototyper, pilotanlæg, større målestok eller i fuld realistisk  

 størrelse.
Tilskud kan ligeledes gives til forskning, der understøtter  

 eller forbereder demonstration.
Navnlig ved længerevarende afprøvningsforløb  

 vil det typisk være nødvendigt at vende tilbage til laboratoriet undervejs i  

 forløbet for at supplere med ny forskning eller udvikling til brug for den  

 videre fremdrift i projektet.
Der kan eksempelvis være tale om afgrænsede  

 forsøg, modellering eller samfundsvidenskabelige undersøgelser som baggrund  

 for  

 beslutninger om en videre teknologiudvikling.
 Der kan også gives tilskud til særlig formidling eller  

 information om relevant anvendelig teknologi ud over den formidlingsindsats,  

 der sker som led i gennemførelsen af de støttede projekter.
Der kan kun gives tilskud til projekter, der falder inden for  

 rammerne af målsætningen om, at det offentlige i 2010 skal anvende 1 pct. af  

 BNP til forskning og udvikling, jf. omtalen af aftalen om udmøntningen af  

 globaliseringspuljen og den såkaldte Barcelona-målsætning i afsnit 1 i de  

 almindelige bemærkninger.
Demonstration af, at en række anlæg kan integreres  

 i  

 det samlede energisystem, vil eksempelvis være omfattet heraf, mens der ikke  

 gives tilskud i tilfælde, hvor den pågældende teknologi allerede er teknisk  

 afprøvet eller dokumenteret, og formålet således er at udvikle markedet eller  

 udføre førproduktionsplanlægning.
De konkrete udviklings- og demonstrationsprojekter gennemføres  

 på områder, hvor der er energipolitiske behov, og hvor der er grundlag for  

 kommercialisering.
Det er bestyrelsen, som fastlægger den overordnede  

 prioritering af udmøntningen af tilskudsmidlerne på baggrund af strategierne  

 og  

 indsatsområderne, der fastlægges som led i samarbejdet mellem offentlige og  

 private aktører, jf. bemærkningerne til § 2, stk. 3.
Tilskud skal gives til private og offentlige virksomheder og  

 videninstitutioner, der af hensyn til spørgsmål om jurisdiktion skal have  

 hjemsted i Danmark.
Tilskudsvirksomheden under EUDP skal tilgodese  

 teknologiudviklingen i Danmark.
Dette vil typisk føre til, at projekter  

 gennemføres i Danmark, men der kan være særlige grunde til at gennemføre et  

 projekt eller dele af et projekt i udlandet.
Tilskud forventes som hovedregel givet på grundlag af en eller  

 flere årlige indkaldelser af projektforslag inden for rammerne af nærmere  

 angivne prioriteringer og inden for annoncerede tidsfrister.
Eventuelt kan  

 der  

 indkaldes forstudier.
Ansøgninger kan også indkaldes på grundlag af  

 forudgående  

 interessetilkendegivelser.
Der kan i særlige tilfælde løbende ansøges om  

 tilskud uden for disse ansøgningsrunder.
Endvidere kan der i særlige tilfælde  

 rekvireres udførelse af projekter, der er nødvendige for den videre udvikling  

 inden for et teknologiområde.
 Der stiles generelt mod en væsentlig privat  

 medfinansiering.  

 Niveauet kan variere afhængig af deltagerkredsen og af,  

 hvor tæt et projekt vurderes at være på en efterfølgende kommercialisering.  

 Loftet for tilskud fra EUDP vil være de maksimale  

 støtteprocenter, der fremgår af EUs statsstøtteregler for forskning,  

 udvikling  

 og innovation.
Det er som tidligere nævnt besluttet på forhånd at reservere en  

 særlig pulje under EUDP på 50 mio. kr. årligt i 4 år til udvikling af 2.  

 generations bioethanol.
Tilsvarende kan der træffes beslutning om, at EUDP  

 skal  

 anvende særlige puljer eller en del af de bevilgede midler til andre på  

 forhånd  

 definerede målrettede teknologiske satsninger eller særlige programmer.  

 Bestyrelsen kan også selv beslutte at prioritere og udmelde sådanne  

 satsninger  

 eller programmer.
 Efter  

  

 stk. 2  

  

 gives tilskud bl.a. til udviklings- og  

 demonstrationsprojekter i længerevarende forløb, hvor både etableringen og  

 afprøvningen kan strække sig over flere år.
Gennemførelsen af sådanne længevarende projekter skal således indgå  

 i den samlede prioritering af indsatsen.
Men det forventes, at bestyrelsen  

 samtidig fremmer relevante, mindre omfattende og mere præcist afgrænsede  

 projekter, der bl.a. kan have en kortere kommercialiseringshorisont og ofte  

 gennemføres af mindre virksomheder.
Længerevarende projekter er især relevante, når teknologier  

 f.eks. til vedvarende energi skal indpasses i forskellige systemer med  

 lagring,  

 distribution og fleksibel anvendelse.
Formålet er både at sikre en betydelig  

 tyngde og at skabe en vis fleksibilitet i selve udviklingsforløbet.
De  

 enkelte  

 projekter kan opdeles i faser, som gør det muligt at foretage ændringer  

 undervejs, og der skal opstilles milepæle eller delmål, som gør det muligt at  

 vurdere, om projekterne skrider planmæssigt fremad, eller om de bør justeres  

 eller indstilles.
Tilskud kan også begrænse sig til en del af en større  

 satsning, der i tilfælde af succes kan følges op med ansøgning om en  

 fortsættelse.
 Længerevarende forløb kræver typisk samarbejde mellem flere  

 virksomheder eller virksomheder og videninstitutioner bl.a. baseret på  

 aftaler  

 om medfinansiering, projektledelse, ejerrettigheder m.v., dvs. i form af et  

 projektkonsortium eller inden for rammerne af integrerede samarbejder, jf.  

 bemærkningerne til § 2, stk. 3.
 Der er ikke tale om et absolut krav i relation til samarbejde  

 mellem flere aktører, idet der også kan være ansøgere, der er i stand til at  

 gennemføre et længerevarende projektforløb alene.
Stk. 3  

  

 fastsætter, at der ved vurderingen af, om der  

 skal gives tilskud, tages udgangspunkt i kriterierne, der fastlægges af  

 bestyrelsen.
Den særlige henvisning til lovens formål og til faglig kvalitet  

 betyder, at de væsentligste kriterier for tildeling af tilskud vil være  

 projektforslagenes relevans og mulige effekt i forhold til  

 forsyningssikkerhed,  

 klima og miljø samt omkostningseffektivitet og i forhold til udnyttelse af  

 konkret erhvervsmæssigt potentiale.
Det erhvervsmæssige potentiale kan eksempelvis dokumenteres  

 gennem markedsanalyser og forretningsplaner med finansieringsanalyser,  

 eventuelt af foreløbig karakter.
Der skal være en begrundet forventning om,  

 at  

 projekterne ikke vil blive gennemført uden offentlig støtte.
Samtidig vil der  

 blive lagt vægt på, at projektet følges op i et videre forløb frem mod  

 markedsintroduktion.
Der skal således gøres rede for, hvordan det samlede  

 forløb og ikke kun den udviklings- eller demonstrationsdel, der søges tilskud  

 til, planlægges gennemført med en effektiv organisation og kompetent ledelse.  

 Dette kan eksempelvis dokumenteres ved en skriftlig aftale herom mellem  

 parterne.
 Det forventes, at bestyrelsen i arbejdet med at fastlægge  

 overordnede kriterier for tildeling af tilskud vil tage udgangspunkt i den  

 tværgående strategi for forskning, udvikling og demonstration på  

 energiområdet,  

 som Det Rådgivende Forskningsudvalg (REFU) har udgivet i april 2006.  

 Strategien  

 understreger de erhvervsmæssige styrkepositioner og potentialer som afgørende  

 faktorer ved prioriteringen af tilskud på tværs af de enkelte  

 teknologiområder.
 Bestyrelsen skal aktivt arbejde for, at EUDP tiltrækker private  

 investorer, der på baggrund af fokuseringen på de markedsmæssige muligheder  

 vil  

 finde det mere attraktivt at medfinansiere projekterne og skyde kapital ind i  

 den opfølgende fase mod markedsintroduktion og kommercialisering.
I medfør af stk. 4 vil der ved vurderingen og prioriteringen af  

 ansøgninger, der opfylder kriterierne efter stk. 3, blive taget udgangspunkt  

 i  

 de indsatsområder og strategier, der forventes udviklet inden for rammerne af  

 partnerskaberne mellem offentlige og private aktører.
Strategierne vil i vidt  

 omfang pege på længerevarende udviklingsforløb og forventes derfor også at  

 indeholde milepæle, road maps m.v.
Der foreligger allerede i dag en række  

 delstrategier, der er udarbejdet af Energistyrelsen i samarbejde med  

 relevante  

 aktører, jf. bemærkningerne til § 2, stk. 3.
Til § 8 Bestyrelsen kan ifølge bestemmelsen give tilskud til konkrete  

 initiativer, der afholdes som led i udviklingen af samarbejde mellem  

 offentlige  

 og private aktører.
Bestemmelsen  

 understøtter således EUDPs aktive rolle i  

 styrkelsen af dette samarbejde.
Der er både tale om et tættere samarbejde  

 mellem virksomheder indbyrdes og mellem virksomheder og videninstitutioner,  

 der  

 ikke hidtil har haft et sådant samarbejde.
Der kan være behov for, at der for  

 eksempel i en indkøringsfase efter ansøgning gives tilskud fra EUDP til  

 særlige  

 aktiviteter i forbindelse hermed, således at samarbejdet kan etableres,  

 konkretiseres og udvikles, indtil parterne selv tager over.
Et eksempel er tilskud til behovsanalyser og strategiudvikling.  

 Et andet eksempel er oprettelse og vedligeholdelse af hjemmeside og  

 gennemførelse af formidlingsaktiviteter m.v.
Et tredje eksempel er  

 konsulentbistand i forbindelse med gennemførelsen af organisationsprojekter  

 m.v.
Tilskud skal i relevant omfang koordineres med Miljøministeriets indsats  

 til fremme af miljøeffektive teknologier.
 Eventuelle driftsomkostninger forventes dækket af de deltagende  

 parter.
Til § 9 Bestemmelsen  

 viderefører Energiforskningsprogrammets  

 hjemmel til at betale kontingent og bidrag til internationale programmer for  

 forskning, udvikling, demonstration og innovation.
Bestemmelsen er navnlig  

 relevant i forhold til forskningssamarbejdet i IEA og EU og til de fælles  

 programmer under Nordisk Energiforskning.
Bidrag til netværkssamarbejde, de  

 såkaldte ERA-NET, kan ligeledes blive relevant.
Bestyrelsens fordeling af midler til internationale fora skal  

 godkendes af transport- og energiministeren.
Det fremgår af bestemmelsen, at  

 ministeren kan fastsætte regler om fordelingen af midler til internationale  

 fora.
Det forventes, at ministeren bl.a. fastsætter regler om, at bestyrelsen  

 kun kan fordele midler til internationale fora, hvis den har sikret sig, at  

 bevillingerne vil blive fordelt i åben konkurrence.
Ved fastsættelsen af  

 reglerne vil der blive taget udgangspunkt i overvejelserne bag § 30 a i lov  

 nr.  

 418 af 8. maj 2006 om ændring af lov om forskningsrådgivning m.v., der  

 handler  

 om Det Frie Forskningsråds og Det Strategiske Forskningsråds deltagelse i  

 internationalt samarbejde.
 Den internationale opmærksomhed på udvikling af  

 energiteknologier er vokset markant de senere år.
 Europa-Kommissionen har i januar 2007 lanceret sit  

 sammenhængende energi- og klimastrategiske udspil med henblik på at bekæmpe  

 klimaændringerne og forbedre EUs energiforsyningssikkerhed og  

 konkurrenceevne.  

 Udspillet er drøftet på EUs topmøde i starten af marts 2007. I  

 udspillet  

 indgår også en stærk satsning på forskning og teknologi for at nå målene, og  

 Kommissionen vil senere i 2007 fremlægge en konkret, strategisk  

 energiteknologiplan.
EUs budget for energiforskning og udvikling øges i perioden 2007-2013  

 med 50 pct. gennem 7. rammeprogram for forskning, teknologisk udvikling og  

 demonstration og programmet Intelligent Energi  Europa.
Kommissionen  

 foreslår  

 en yderligere forøgelse af midlerne.
Fra dansk side støttes, at der arbejdes  

 hen imod en fordobling af midlerne i 7. rammeprogram til vedvarende energi og  

 energieffektivisering fra 2010, og at der satses på at udvikle  

 teknologiplatforme for vedvarende energi og energieffektivisering.
 Kommissionen lægger bl.a. op til, at teknologifremme sker ved  

 udnyttelse af de europæiske teknologiplatforme inden for energiområdet,  

 herunder egentlige fælles teknologinitiativer med industri, forskning,  

 medlemslandene og EU, samt gennem dannelsen af et nyt europæisk teknologisk  

 institut.
 Bestyrelsen skal bl.a. arbejde for, at partnerskaberne mellem  

 offentlige og private aktører også kommer til at spille en rolle i forhold  

 til  

 EUs teknologiplatforme og initiativer, således at den internationale  

 udvikling  

 kan påvirkes målrettet og koordineret, og således at de internationale  

 forhold  

 kan indgå i det løbende strategiarbejde, jf. bemærkningerne til § 2, stk. 3.  

 Partnerskaberne kan også fremme samarbejde om overførsel af dansk  

 energiteknologi i forbindelse med Kyoto-protokollens projektbaserede  

 mekanismer  

 (Joint Implementation og Clean Development Mechanism (CDM)). Miljøstyrelsen  

 og  

 Udenrigsministeriet har oprettet et særligt Klimaforum til koordinering af  

 dansk køb af projektbaserede kreditter.
Energistyrelsen afholder allerede i dag i samarbejde med  

 Energinet.dk og Videnskabsministeriet koordinerende møder med relevante  

 danske  

 aktører.
Det eksisterende samarbejde inden for bygningsområdet og brint og  

 brændselscelleområdet fungerer allerede som nationale platforme.
Et dansk  

 netværk vedrørende fremtidens elnet er under etablering.
 Selve udmøntningen af midlerne under 7. rammeprogram, der  

 indebærer fordeling af ca. 340 millioner euro årligt til ikkenukleare  

 energiformål, foretages af Kommissionen, der rådgives af en programkomité,  

 hvor  

 Danmark er repræsenteret af Videnskabsministeriet og Energistyrelsen.  

 Programmets  

 prioriteringer er i vidt omfang sammenfaldende med danske ønsker og  

 kompetencer.
 Af særlig interesse for EUDP er dernæst EUs støtte til  

 ikketeknologiske energiprojekter via programmet Intelligent Energi   

 Europa  

 (IEE).  Fra 2007 bliver IEE et delprogram i EUs nye rammeprogram  

 for  

 konkurrence og innovation (CIP). Budgettet for IEE påregnes øget gradvist fra  

 dagens 55 millioner euro per år til en fordobling i 2013. Programmet vil  

 formentlig blive udmøntet med en mere kommerciel fokus gennem finansielle  

 institutioner, således at der opstår nye muligheder for at finansiere  

 opfølgning på et demonstrationsforløb og dermed også for at samfinansiere den  

 nødvendige demonstration.
Energistyrelsen står også for den hjemlige koordination af  

 aktiviteter i forhold til Det Internationale Energiagenturs (IEA) Komite for  

 Energiforskning og Teknologi (CERT). Her er der mere end 40 aftaler mellem  

 IEA-medlemslande om samarbejde vedrørende forskning, udvikling og  

 demonstration, kaldet Implementing Agreements, med dansk deltagelse i cirka  

 halvdelen.
Formålet med disse aftaler er at fremme energieffektivitet og  

 teknisk pålidelighed, give adgang til opdaterede vurderinger af  

 energiteknologiers formåen, mindske miljøvirkninger fra energisektoren og  

 samarbejde med lande uden for IEA.
Et særligt samarbejde finder sted i Nordisk Energiforskning  

 (NEF), der finansieres af regeringerne i Finland, Island, Norge, Sverige og  

 Danmark, der har bevilget pengene fra Energiforskningsprogrammet.
Midlerne  

 udmøntes af en bestyrelse med repræsentation fra alle landene.
Der er generel overensstemmelse mellem danske prioriteringer og  

 prioriteringerne i NEF, og samarbejdet giver adgang til yderligere viden  

 eksempelvis om integration af energimarkedet, vedvarende energi,  

 energieffektivitet, brint/brændselsceller og konsekvenser af klimaændringer  

 på  

 energiområdet.
Dermed kan der også identificeres styrkepositioner på fælles  

 nordisk basis, så samspillet mellem offentlige og private aktører kan udvides  

 til aktører i andre nordiske lande.
Endelig skal EUDP støtte op om muligheder for bilateralt  

 samarbejde om fremme af energiteknologi.
Eksempelvis aftalte transport- og  

 energiministeren i efteråret 2006 med den amerikanske energiminister at  

 styrke  

 samarbejdet fra erhvervsliv til erhvervsliv konkret ved i første omgang at  

 afholde to teknologiseminarer i løbet af 2007. Et andet eksempel er et  

 strategisk samarbejde mellem Danmark og Canada om udvikling af brint og  

 brændselscelleteknologier, initieret af Energistyrelsen.
Dansk deltagelse i internationalt samarbejde efter § 9 skal  

 understøtte lovens formål og koordineres og målrettes med henblik på at opnå  

 maksimalt udbytte af de muligheder, der ligger i de internationale ordninger.  

 EUDP bør ligeledes inden for rammerne af partnerskaberne mellem offentlige og  

 private aktører fremme en målrettet indsats for bilateralt samarbejde om  

 teknologiudvikling m.v. med andre relevante markeder, f.eks.
USA, Canada og  

 Kina.
Bestyrelsen skal give en status for det internationale  

 samarbejde i den årlige beretning til transport- og energiministeren, jf. §  

 6, stk.  

 2, hvori indgår en redegørelse for de afholdte omkostninger i forbindelse  

 hermed.
Det hidtidige niveau efter Energiforskningsprogrammet har været på  

 ca.  

 10 mio. kr. årligt fordelt på ca. 3,5 mio. kr. til aktiviteter inden for IEA  

 og  

 ca. 6,5 mio. kr. som bidrag til forskningspuljen i Nordisk Energiforskning.
Til § 10 Stk. 1  

  

 fastlægger rammerne for tilsagn om tilskud.  

 Tilsagn om tilskud gives i henhold til den tilsagnsramme, der fastsættes på  

 de  

 årlige finanslove.
Det fremgår af  

  

 stk. 2,  

  

 at selve de aktiviteter, der  

 søges tilskud til, ikke må være igangsat på det tidspunkt, hvor tilsagnet  

 gives.
Bestemmelsens formål er at undgå, at der ydes støtte til aktiviteter,  

 som alligevel ville være blevet udført for andre midler.
Til § 11 Bestemmelsen fastslår generelt, at aktiviteter inden for  

 rammerne af EUDP skal koordineres med andre ordninger, initiativer og  

 myndigheder, der støtter eller fremmer forskning, udvikling, demonstration,  

 innovation og erhvervsudvikling på energiområdet eller energi- og  

 miljøområdet  

 kombineret, enten organisatorisk eller indholdsmæssigt, f.eks. med hensyn til  

 klima.
Det forbrugerfinansierede PSO-program, der administreres af den  

 systemansvarlige offentlige virksomhed under Transport- og Energiministeriet,  

 Energinet.dk, vedrører forskning, udvikling og demonstration af specifikt  

 miljøvenlige elproduktionsteknologier.
Koordinationen med denne ordning sker  

 i  

 overensstemmelse med bekendtgørelse nr. 1463 af 19. december 2005 om  

 systemansvarlig virksomhed og anvendelse af eltransmissionsnettet m.v., som  

 bl.a. foreskriver, at hvert års indsatsområder forudgående skal godkendes af  

 transport- og energiministeren.
Det andet forbrugerfinansierede PSO-program, der administreres  

 af Dansk Energi Net på vegne af netselskaberne, vedrører forskning, udvikling  

 og demonstration af elbesparelser.
Dette program er reguleret i  

 bekendtgørelse  

 nr. 856 af 1. oktober 2001 om netvirksomhedernes forsknings- og  

 udviklingsaktiviteter vedrørende effektiv energianvendelse, hvorefter bl.a.  

 de  

 konkrete projekter skal godkendes af Energistyrelsen.
 Samspillet mellem EUDP og de PSO-finansierede aktiviteter  

 forventes videreført i overensstemmelse med de regler og den praksis, der har  

 udviklet sig mellem PSO-ordningerne og Energiforskningsprogrammet.  

 EUDP-sekretariatet  

 vil orientere bestyrelsen om udviklingen i disse ordninger.
Det Strategiske Forskningsråd (DSF) forvalter bl.a. en pulje  

 til energi og miljø. Disse midler er målrettet strategisk forskning, men ikke  

 udvikling og demonstration, således som det er formålet med EUDP.
I  

 modsætning  

 til, hvad der var tilfældet med det hidtidige Energiforskningsprogram, er der  

 således som udgangspunkt ikke noget overlap mellem de to ordninger, men EUDP  

 kan forventes at bygge videre på bl.a. de forskningsresultater, der udvikles  

 inden for rammerne af DSF.
Det forventes, at formændene eller repræsentanter for  

 bestyrelsen for EUDP og for DSF mødes regelmæssigt med henblik på at sikre  

 det  

 fornødne samspil inden for rammerne af de respektive ordninger.
Disse møder  

 forberedes af sekretariaterne, for DSFs vedkommende Forsknings- og  

 Innovationsstyrelsen.
Samspillet skal ikke gribe ind i de respektive  

 bestyrelsers beslutningskompetence, men de respektive ordninger kan f.eks.  

 tilbydes deltagelse i aktiviteter af fælles interesse, herunder udvikling af  

 offentligt-private partnerskaber og arbejdet med behovsanalyser og  

 forskningsstrategier.
Højteknologifonden støtter bredt højteknologisk forskning, der  

 styrker innovationskraften inden for danske kerneområder som både energi,  

 medico, landbrug, sundhed, fødevarer, miljø, transport og traditionel  

 industri-  

 og serviceproduktion.
Udvalgte fokusteknologier er bio-, nano-, it- og  

 kommunikationsteknologi.
Fonden støtter ud fra kriterier om, at projekter  

 skal  

 have åbenbart erhvervsmæssigt potentiale og faglig kvalitet, at resultaterne  

 skal kunne overføres til praktisk anvendelse, at projekterne skal gennemføres  

 i  

 et samarbejde mellem mindst en offentlig forskningsinstitution og en privat  

 virksomhed, samt at de medfinansieres af de deltagende parter.
EUDP er med sit formål og sin organisation en integreret del af  

 den samlede energipolitik og af erhvervsudviklingen på energiområdet.
De  

 omtalte kriterier for Højteknologifondens virksomhed er dog gennemgående  

 parallelle med kriterierne for at opnå tilskud fra EUDP, og  

 Højteknologifonden  

 har i de 2 første år af sin virksomhed anvendt omkring en fjerdedel af sine  

 midler til energirelaterede projekter.
Derfor vil der være stor værdi i en løbende erfaringsudveksling  

 mellem EUDP og Højteknologifonden om udvikling af strategier og udvikling af  

 partnerskaber mellem offentlige og private aktører.
Et særligt relevant emne  

 er  

 kriterier og indikatorer for måling af effekten af de gennemførte projekter i  

 forhold til målsætningen om efterfølgende kommercialisering.
Både  

 Højteknologifonden  

 og Forsknings- og Innovationsstyrelsen har sat et arbejde i gang om  

 effektvurderinger, og EUDP vil indgå i et samarbejde herom og siden tilpasse  

 de  

 udviklede kriterier til de særlige markeds- og finansieringsforhold på  

 energiområdet, jf. også bemærkningerne til § 13, stk. 1, nr. 4.
Bestyrelsen og sekretariatet skal ligeledes i administrationen  

 af EUDP være opmærksomme på den virksomhed, der udøves af Rådet for Teknologi  

 og Innovation under Videnskabsministeriet, der primært støtter de godkendte  

 teknologiske servicevirksomheder (GTS) og forskellige aktiviteter i form af  

 bl.a. innovationskonsortier, tværgående højteknologinetværk og  

 erhvervs-ph.d.er  

 og udarbejder relevante strategier i den sammenhæng.
Det forudsættes, at der  

 i  

 fornødent omfang tages initiativ til gensidige orienteringer og samspil både  

 med Rådet og med de involverede GTSer og andre miljøer.
 Også det Rådgivende Udvalg for Fødevareforskning er en vigtig  

 samarbejdspartner i forhold til indsatsområder, der både vedrører energi og  

 fødevareproduktion  

 og produktion af biomasse til energiformål.
Mens de ovenfor omtalte ordninger i alt væsentligt agerer i det  

 prækommercielle område, arbejder Vækstfonden på grundlag af en kommerciel  

 investeringsstrategi.
Udviklingsaktiviteter finansieres ved 1) direkte  

 investeringer, fortrinsvis inden for biotek og it, men også miljø og energi,  

 2)  

 investeringer i andre ventureselskaber, f.eks. med hensyn til energi i New  

 Energy Solutions, der administreres af Bankinvest og 3) låne- og  

 garantivirksomhed.
Vækstfonden har netop udarbejdet en analyse af perspektiverne  

 for venturekapital i energisektoren i Danmark, som konkluderer, at der er et  

 potentiale for mere iværksættelse og flere venture investeringer over  

 tid,  

 men at en modning af området forudsætter en øget adgang til offentlig  

 medfinansiering af demonstrationsforløb.
EUDPs virksomhed kan betragtes  

 som en  

 del af denne modning, idet EUDP gennem sin virksomhed netop kan reducere  

 risikoen for de kapitalinvesteringer, som normalt vil være nødvendige for den  

 succesfulde overlevelse af teknologier på et marked.
 Bestyrelsen og sekretariatet forventes derfor at lægge op til  

 et tættere samarbejde med Vækstfonden om disse forhold.
De igangværende sammenlægninger af  

 sektorforskningsinstitutioner med universiteterne, som f.eks. sammenlægningen  

 af DTU og Risø, giver nye muligheder for samarbejde.
EUDPs profil med  

 bl.a.  

 understregningen af de offentligt-private partnerskabers rolle lægger op til  

 øget samarbejde om bl.a. de nye universiteters arbejde med  

 udviklingskontrakter  

 og strategier.
Udover samarbejdet på forsknings-, teknologiudviklings- og  

 finansieringssiden er det væsentligt med et løbende samarbejde mellem  

 relevante  

 myndigheder.
Som det allerede fremgår af bemærkningerne til § 5, inddrager  

 sekretariatet  

 andre relevante myndigheder i sit arbejde.
Med de foreslåede opgaver og koordineringsforpligtelser for  

 bestyrelsen er der ikke længere basis for at opretholde den selvstændige  

 rådgivende  

 rolle, som er varetaget af det Rådgivende Energiforskningsudvalg (REFU). REFU  

 er ikke lovbestemt, men nedsat af transport- og energiministeren, og har som  

 mandat at rådgive om Energiforskningsprogrammet og PSO-programmerne og  

 generelt  

 at udtale sig om forhold af energifaglig relevans i tilknytning til forskning  

 og udvikling m.v.
Det er i denne funktion, at REFU bl.a. har udarbejdet den  

 tidligere omtalte tværgående strategi fra april 2006 for forskning, udvikling  

 og demonstration på energiområdet.
 Etableringen af EUDP medfører således, at REFUs mandat, der  

 udløber i oktober 2007, ikke vil blive fornyet.
Ifølge  

  

 stk. 2  

  

 skal bestyrelsen indhente forskningsfaglig  

 rådgivning hos Det Strategiske Forskningsråd efter lov om  

 forskningsrådgivning  

 m.v.
Det fremgår af loven om forskningsrådgivning, at Det Strategiske  

 Forskningsråd forud for de enkelte ministres uddeling af statslige  

 forskningsbevillinger skal godkende uddelingsproceduren og foretage en  

 forskningsfaglig vurdering af indkomne ansøgninger.
Det forventes, at det  

 praktiske samarbejde om opfyldelsen af denne bestemmelse i relation til  

 Energiforskningsprogrammet videreføres i relation til EUDP med de eventuelle  

 modifikationer, som aftales mellem parterne bl.a. henset til EUDPs  

 særlige  

 fokus på udviklings- og demonstrationsprojekter.
Til § 12 Det foreslås, at bestyrelsen ikke får mulighed for at anvende  

 eller forvalte immaterielle rettigheder, f.eks. patenter, som affødes af de  

 projektaktiviteter, hvortil EUDP har givet støtte.
De immaterielle  

 rettigheder  

 tilfalder samarbejdsparterne, hvad enten parterne er forskningsinstitutioner  

 eller virksomheder, i et forhold, der afspejler deres respektive interesser,  

 arbejdsindsats og finansielle og andre bidrag til projektet.  

 Projektresultater,  

 som ikke giver anledning til immaterielle rettigheder, kan i vidt omfang  

 udbredes til anden side.
Hvis et samarbejdsprojekt, som støttes efter denne lov, udføres  

 i fællesskab af virksomheder og forskningsinstitutioner, er der, jf. f.eks.  

 principperne i lov nr. 347 af 2. juni 1999 om opfindelser ved offentlige  

 forskningsinstitutioner, mulighed for, at forskningsinstitutionen kan indgå  

 aftale om på forhånd helt eller delvist at afstå retten til den del af de  

 immaterielle rettigheder, der affødes af forskningsinstitutionens aktiviteter  

 i  

 forbindelse med projektet, jf. ovenfor.
Ved indgåelse af en sådan aftale,  

 skal  

 forskningsinstitutionen sikre sig, at aftalen indgås i henhold til gældende  

 lovgivning, herunder at forskningsinstitutionen fra de deltagende  

 virksomheder  

 skal modtage en godtgørelse, der svarer til markedsprisen for de immaterielle  

 rettigheder, der overdrages til de deltagende virksomheder.
Godtgørelsen  

 fradrages i eventuelle bidrag fra de deltagende virksomheder til dækning af  

 forskningsinstitutionens udgifter.
Til § 13 Det foreslås i  

  

 stk. 1,  

  

 at transport- og energiministeren  

 kan fastsætte regler for lovens gennemførelse og administration, herunder om  

 forholdene som er nævnt i stk. 1, nr. 1-4. Reglerne vil generelt blive  

 fastsat  

 i overensstemmelse med Finansministeriets vejledning om effektiv  

 tilskudsforvaltning  

 (2004).
Ifølge  

  

 nr. 1  

  

 kan ministeren fastsætte regler for  

 opnåelse af tilskud.
Sådanne regler vil supplere lovens øvrige bestemmelser  

 om  

 de overordnede betingelser for at opnå tilskud.
Det fremgår bl.a. af § 7,  

 hvilke typer projekter, virksomheder og institutioner, som kan modtage  

 tilskud.  

 Ministeren kan i medfør af nr. 1 f.eks. fastlægge regler om, hvilke  

 oplysninger  

 der skal foreligge i forbindelse med en ansøgning om tilskud.
Der kan også  

 fastsættes regler om formkrav og tidsfrister, som ansøgninger skal opfylde  

 for  

 at komme i betragtning til støtte.
Tilskud  

 udbetales på grundlag  

 af de udførte aktiviteter.
Ministeren kan fastsætte nærmere regler for, på  

 hvilket grundlag udbetaling af tilskud finder sted.
Ifølge  

  

 nr. 2  

  

 kan ministeren fastsætte regler om,  

 hvorledes der skal aflægges regnskab og rapportering for de aktiviteter, som  

 modtager tilskud.
Der vil blive fastsat bestemmelser om, efter hvilke regler  

 revision skal udføres, herunder at revision forventes foretaget efter en  

 særlig  

 revisionsinstruks.
Instruksen vil blive udarbejdet i overensstemmelse med de  

 modelinstrukser, der fremgår af publikationen Rapport fra udvalget om  

 et  

 udredningsarbejde på § 4-området. Ifølge  

  

 nr. 3  

  

 kan ministeren fastsætte regler om  

 offentliggørelse af resultaterne af de aktiviteter, som der gives tilskud  

 til.
Som  

 hovedregel skal opnåede resultater offentliggøres for at sikre, at  

 resultaterne  

 anvendes i den videre udvikling på energiområdet.
Ved beslutning om  

 offentliggørelse må dog tages hensyn til de deltagende virksomheders  

 konkurrencesituation.
Ifølge  

  

 nr. 4  

  

 kan ministeren fastsætte regler om  

 evaluering af programmet.
EUDP ventes løbende evalueret i de årlige  

 beretninger  

 efter § 6, stk. 2. Det forventes, at der én gang i hver bestyrelsesperiode  

 foretages en mere systematisk evaluering af de opnåede projektforløb og  

 projektresultater.
 Effekten af resultaterne kan først måles på længere sigt.  

 Effekten kan, afhængig af projektets indhold, eksempelvis måles gennem  

 indikatorer for graden af kommercialisering og den samfundsmæssige nytte af  

 indsatsen, som skulle fremmes med den pågældende teknologiudvikling.
Det forventes, at bestyrelsen vil bede sekretariatet om at  

 samarbejde med bl.a.
Videnskabsministeriet og Højteknologifonden om at  

 beskrive  

 indikatorer og procedurer for gennemførelse af sådanne effektmålinger med  

 udgangspunkt i tilgængelig viden på området.
Sekretariatet vil følge de  

 støttede projekter også efter afslutningen af den støttede fase, når  

 resultaterne skal omsættes til produktudvikling og kommercialisering.  

 Sekretariatet vil i denne sammenhæng anvende de udviklede indikatorer og  

 procedurer.
Der lægges vægt på muligheden for, at navnlig større satsninger  

 kan samfinansieres mellem EUDP og andre tilskudsordninger under ministeriet  

 eller andre nationale eller internationale tilskudsordninger.
Dette vil kunne  

 medføre behov for fastlæggelse af særlige administrative regler, jf.  

  

 stk. 2.  

  

 Samtidig kan der opstå behov for at begrænse tilskudsmuligheden for  

 projekter, som kan opnå tilskud af andre ordninger.
 Det fremgår af  

  

 stk. 3,  

  

 hvem  

 som kan udføre revision af aktiviteter, hvortil der gives tilskud.
Til § 14 Bestemmelsen handler om bortfald og tilbagebetaling af tilskud.  

 Der er primært tale om en ordensmæssig bestemmelse.
Almindelige  

 bevillingsretlige principper tilsiger således, at en tilskudsgiver kan kræve  

 tilskud tilbagebetalt, hvis tilskudsforudsætningerne ikke overholdes, eller  

 hvis støtte er givet på et forkert grundlag.
Stk. 1 angiver, i hvilke tilfælde tilskud bortfalder helt eller  

 delvist.
Bestemmelsen kan både være relevant i tilfælde, hvor der allerede er  

 udbetalt tilskud, og i tilfælde, hvor der er givet tilsagn om tilskud, men  

 der  

 endnu ikke er udbetalt tilskud.
I henhold til  

  

 nr. 1  

  

 , bortfalder tilskud helt eller  

 delvist, hvis tilskudsmodtageren har givet urigtige eller vildledende  

 oplysninger eller fortiet oplysninger af betydning i forbindelse med  

 afgørelsen  

 om tilskud eller under projektforløbet.
Bestemmelsen vil f.eks. være  

 relevant,  

 hvis der i en ansøgning er givet en urigtig oplysning, som bestyrelsen har  

 lagt  

 vægt på i afgørelsen om at yde tilskud.
Nr. 2  

  

 , omhandler tilfælde, hvor tilskudsmodtageren ikke  

 opfylder de vilkår, der er fastsat i forbindelse med afgørelsen om at give  

 tilskud til projektet  

.  

  

 Det kan f.eks. være på grund af, at tilskudsmodtageren  

 ikke mere råder over den fornødne ekspertise, at projektet ikke vil kunne  

 gennemføres inden for det godkendte budget, at resultaterne ikke kan  

 forventes  

 at stå mål med den økonomiske indsats, eller fordi projektet kun forventes at  

 få en ubetydelig indflydelse på energisituationen nu eller i fremtiden.
Der  

 vil  

 normalt være tale om delvist bortfald af tilskud.
Bortfald af hele tilskuddet  

 forventes kun at blive aktuelt, hvis tilskudsmodtageren groft har forsømt  

 sine  

 forpligtelser i henhold til de fastsatte vilkår.
 I særlige tilfælde, hvor den faglige eller økonomiske  

 afrapportering fra et projekt er stærkt forsinket eller mangelfuld, vil hele  

 tilskuddet til et projekt bortfalde, jf.  

  

 nr. 3.
 Ifølge  

  

 stk. 2  

  

 kan transport- og energiministeren i  

 forbindelse med afgørelser om bortfald af tilskud bestemme, at udbetalte  

 tilskud helt eller delvist skal tilbagebetales.
 Stk. 3  

  

 indeholder regler om renter i forbindelse med  

 tilbagebetaling af for meget udbetalt støtte.
 Ministeren kan med hjemmel i  

  

 stk. 4  

  

 fastsætte regler om  

 de nærmere bortfalds- og tilbagebetalingsgrunde.
 I henhold til  

  

 stk. 5  

  

 kan ministeren bemyndige  

 bestyrelsen til at træffe afgørelserne om bortfald og tilbagebetaling af  

 tilskud.
Til § 15 Det foreslås, at ministeren kan fastsætte regler om hel eller  

 delvis tilbagebetaling af tilskud i de tilfælde, hvor tilskudsmodtageren har  

 opnået indtjening på baggrund af de støttede projektresultater.
EUDPs  

 formål  

 er bl.a. at støtte demonstration med henblik på mulighed for efterfølgende  

 kommercialisering.
Det vil typisk være nødvendigt med yderligere  

 produktudvikling og markedsmodning, inden der kan produceres og afsættes et  

 kommercielt produkt i forlængelse heraf, men det kan ikke udelukkes, at  

 projektresultater kan lede direkte over i en kommerciel fase med deraf  

 følgende  

 indtjening for tilskudsmodtageren.
Hvis en sådan situation indtræffer inden  

 for  

 et tidsrum, der særligt skal fastsættes, kan det forekomme rimeligt, at  

 tilskud  

 kan kræves helt eller delvist tilbagebetalt.
Til § 16 Da bestyrelsen ikke er underlagt instruktionsbeføjelse, jf. lovforslagets  

 § 3 og bemærkningerne dertil, vurderes det som hensigtsmæssigt at afskære  

 klageadgangen over bestyrelsens afgørelser, jf. dog stk. 2. Det foreslås  

 derfor  

 i  

  

 stk. 1,  

  

 at klageadgangen afskæres.
Bestemmelsen omfatter både  

 afgørelser af faglige spørgsmål truffet af bestyrelsen og afgørelser truffet  

 af  

 sekretariatet efter delegation fra bestyrelsen efter § 5, stk. 2.
I  

  

 stk. 2  

  

 foreslås det, at der er klageadgang til  

 Energiklagenævnet over retlige spørgsmål i forbindelse med bestyrelsens  

 afgørelser.
Baggrunden er den ekstra retssikkerhedsgaranti, der ligger i det  

 forvaltningsretlige toinstansprincip.
Det fremgår af § 4, stk. 2, at lov om  

 offentlighed i forvaltningen, forvaltningsloven og lov om Folketingets  

 Ombudsmand finder anvendelse på EUDPs virksomhed.
Det indebærer, at  

 bestyrelsen bl.a. skal overholde forvaltningslovens regler om inhabilitet,  

 vejledning, begrundelse og klagevejledning, når den træffer afgørelser om  

 tilskud.
Klager kan f.eks. vedrøre disse forvaltningsretlige regler.
 Bestemmelserne om klageadgang i § 16, stk. 1 og 2, bygger på  

 principperne i §§ 16 og 24 i lov om forskningsrådgivning m.v., jf. lov nr.  

 405  

 af 28. maj 2003, og § 11 i lov om Højteknologifonden, jf. lov nr. 1459 af 22.  

 december 2004.
Det følger af stk. 3, at klagefristen er 4 uger efter, at  

 afgørelsen er meddelt.
Klagefristen regnes fra det tidspunkt, hvor  

 meddelelsen  

 er kommet frem.
Klagen skal være kommet frem til Energiklagenævnet inden  

 udløbet af klagefristen.
Fristen udløber 4 uger senere på samme ugedag, som  

 meddelelsen er nået frem.
Når klagefristens sidste dag falder på en lørdag  

 eller helligdag, bliver fristen forlænget til den påfølgende hverdag.
 I henhold til  

  

 stk. 4  

  

 skal søgsmål til prøvelse af  

 Energiklagenævnets afgørelse efter stk. 2 være anlagt inden 6 måneder efter,  

 at  

 afgørelsen er meddelt den pågældende.
Stk. 5  

  

 indeholder en bemyndigelse til ministeren til at  

 fastsætte regler om betaling af gebyr ved indbringelse af en klage for  

 Energiklagenævnet.
Herunder vil der bl.a. kunne fastsættes regler om gebyrets  

 størrelse og beregning.
 Ministeren kan ifølge  

  

 stk. 6  

  

 fastsætte regler om  

 Energiklagenævnets sammensætning ved behandlingen af de her omhandlede  

 klager.
I  

  

 stk. 7  

  

 foreslås det, at der skal være mulighed for, at  

 Energiklagenævnets formand efter aftale med de øvrige nævnsmedlemmer selv kan  

 træffe afgørelse i nogle sager eller typer af sager.
Baggrunden for forslaget  

 er, at klagerne over retlige spørgsmål, som i henhold til stk. 2 kan  

 indbringes  

 for Energiklagenævnet, ikke nødvendigvis kræver stillingtagen fra et samlet  

 nævn.
Til § 17 Bestemmelsen nævner de tilfælde, der er strafbare efter loven.  

 Strafferammen er bøde, medmindre højere straf er forskyldt efter den øvrige  

 lovgivning.
Bestemmelsen skal medvirke til at sikre lovens overholdelse.
Ifølge  

  

 stk. 1, nr. 1,  

  

 vil der være mulighed for  

 bødestraf, hvis en ansøger om tilskud giver urigtige eller vildledende  

 oplysninger eller fortier oplysninger af betydning i forbindelse med  

 ansøgningen  

 om tilskud.
Der vil også være mulighed for bødestraf, hvis en modtager af  

 tilskud anvender tilskuddet i strid med vilkår for tilskuddets anvendelse,  

 jf.  

  

 stk.  

 1, nr. 2.
 Ministeren kan i henhold til lovforslaget bl.a. fastsætte regler  

 for lovens gennemførelse og administration, jf. § 13. Det foreslås derfor i  

  

 stk.  

 2,  

  

 at ministeren kan fastsætte bestemmelser om bødestraf for overtrædelse  

 af regler udstedt med hjemmel i loven eller af vilkår, der er fastsat i  

 henhold  

 til reglerne.
 Ifølge  

  

 stk. 3  

  

 kan der pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Til § 18 Tidspunktet for lovens ikrafttræden fastsættes af transport- og  

 energiministeren.
Lovens ikrafttræden kan afhænge af, hvornår  

 Europa-Kommissionen meddeler sin godkendelse efter EUs  

 statsstøtteregler.  

 Denne godkendelse vil formentlig ikke være opnået på tidspunktet for  

 lovforslagets vedtagelse i Folketinget.
Det foreslås derfor, at ministeren  

 bemyndiges til at fastsætte tidspunktet for lovens ikrafttræden.
Ministeren  

 kan  

 endvidere fastsætte, at lovens bestemmelser træder i kraft på forskellige  

 tidspunkter.
Det kan blive relevant at sætte dele af loven i kraft med  

 henblik  

 på at udpege bestyrelsen og arbejde forretningsorden m.v.
Med etableringen af EUDP sættes der ikke længere projekter i  

 gang efter loven om statstilskud til forskning og teknologisk udvikling på  

 energiområdet (Energiforskningsprogrammet). Igangværende projekter skal  

 imidlertid afsluttes efter denne lov.
Derfor er det i  

  

 stk. 2  

  

 bestemt, at  

 transport- og energiministeren kan ophæve loven.
Det forventes at ske, når de  

 sidste projekter efter denne lov er afsluttet.
Til § 19 Loven gælder ikke for Færøerne og Grønland.
