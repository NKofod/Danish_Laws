 Efter § 2, stk. 3, i lov om dagpenge ved sygdom eller fødsel, jfr.  

 lovbekendtgørelse nr. 500 af 14. september 1982 som ændret ved lov nr. 571 af  

 27. oktober 1982, fastsættes:
§ 1.  Personer med indtægter, der ikke er  

 skattepligtige her i landet (kongeriget Danmark med undtagelse af Færøerne og  

 Grønland), kan opnå dagpenge på grundlag af lønindtægt, når Stk. 2.  Personer, der efter bestemmelserne i  

 EF-forordning nr. 1408/71, afsnit II, er omfattet af en anden EF-medlemsstats  

 lovgivning om social sikring, kan ikke opnå dagpenge efter stk. 1.
 § 2.  Personer, der efter bestemmelserne i  

 EF-forordning nr. 1408/71, afsnit II, er omfattet af dansk lovgivning om  

 social sikring, er berettiget til dagpenge, selv om deres indtægt ikke er  

 skattepligtig her i landet.
 § 3.  Personer med skattepligtig lønindtægt her i  

 landet kan ikke opnå dagpenge, hvis de har ret til dagpenge eller en anden  

 erstatning for tab af lønindtægt efter et andet lands lovgivning eller efter  

 de for Færøerne og Grønland gældende bestemmelser.
 Stk. 2.  Personer med skattepligtig indtægt her i landet  

 kan ikke opnå dagpenge, hvis de efter bestemmelserne i EF-forordning nr.  

 1408/71, afsnit II, er omfattet af en anden medlemsstats lovgivning om social  

 sikring.
 § 4.  Får en person løn under sygdom, har  

 arbejdsgiveren ret til at få udbetalt dagpengerefusion, jfr. lovens § 27.
 § 5.  Dagpenge, der skal udbetales af det sociale  

 udvalg til en person, som bor i udlandet, på Færøerne eller i Grønland,  

 udbetales af det sociale udvalg i den kommune, hvori arbejdsgiverens  

 virksomhed er beliggende.
 § 6.  Bekendtgørelsen træder i kraft ved  

 bekendtgørelsen i Lovtidende med virkning fra 1. september 1983. Samtidig  

 ophæves sikringsstyrelsens bekendtgørelse nr. 395 af 4. august 1975.
