Afslag på ansøgning om sammenlægning af frastykket areal med ansøgers  

 anden ejendom, da dette ville medføre færdsel ad landevej med årsdøgnstrafik  

 på 4000-6000 biler.
Derimod meddeltes der tilladelse til erhvervelse af  

 arealet med henblik på oprettelse af en selvstændig landbrugsejendom uden  

 bygninger.
I skrivelse af 22. december 1989, j.nr. 7564R, har Landbrugets  

 Rådgivningscenter på vegne af Ejner Bertram Lyck og Peter Lyck påklaget den  

 af Jordbrugsdirektoratet ved skrivelse af 4. december 1989 trufne afgørelse,  

 hvorefter der ikke kan meddeles tilladelse til at frastykke et areal på  

 7,3375 ha fra landbrugsejendommen matr. nr. 1 Ragebøl, Dybbøl af areal  

 18,2100 ha til sammenlægning med Ejner Bertram Lycks og Peter Lycks  

 landbrugsejendom matr. nr. 623 m.fl.
Sottrup Ejerlav, Sottrup af areal  

 21,4158 ha.
Jordbrugsdirektoratet begrunder sin afgørelse med, at den ansøgte  

 sammenlægning vil medføre færdsel ad landevejen mellem Sønderborg og Åbenrå  

 med en årsdøgnstrafik på 4-6.000 enheder.
Jordbrugsdirektoratet meddelte  

 samtidig, at direktoratet efter omstændighederne ville meddele tilladelse  

 til, at Ejner Bertram Lyck og Peter Lyck erhverver det pågældende areal til  

 oprettelse af en selvstændig landbrugsejendom uden bygninger under betingelse  

 af, at der på de to omhandlede landbrugsejendomme tinglyses en deklaration i  

 overensstemmelse med et medsendt udkast.
I skrivelse af 9. marts 1990 er Rådgivningscentret fremkommet med en  

 nærmere begrundelse for klagen.
Det anføres indledningsvis, at den stedlige  

 jorbrugskommission i skrivelse af 4. september 1989 har anbefalet den ansøgte  

 frastykning og sammenlægning under henvisning til, at miljøhensyn i denne sag  

 bør prioriteres højere end hensynet til trafikmæssige forhold.
Rådgivningscentret fremfører videre, at der subsidiært bør gives  

 tilladelse til, at Ejner Bertram Lyck alene erhverver det omhandlede areal  

 til oprettelse af en selvstændig landbrugsejendom uden bygninger med henblik  

 på samdrift med den anden landbrugsejendom.
Dette subsidiære ønske begrundes  

 med, at Peter Lyck herefter vil have mulighed for at erhverve  

 landbrugsejendom nr. 2, hvilket yderligere vil afhjælpe de miljømæssige  

 problemer.
 Jordbrugsdirektoratet har i anledning af klagen udtalt, at der efter  

 direktoratets opfattelse ikke er grundlag for, at afgørelsen ændres.
 Landbrugsministeriet finder ikke grundlag for at ændre  

 Jordbrugsdirektoratets afgørelse, der er i overensstemmelse med  

 landbrugsloven og de for administrationen heraf fastlagte retningslinier.
 Ministeriet er således enig med Jordbrugsdirektoratet i, at den ansøgte  

 sammenlægning ikke kan tillades, da der er tale om en stærkt trafikeret  

 landevej, hvor trafikintensiteten langt overskrider den administrative grænse  

 for årsdøgnstrafik ved sammenlægning, jf. § 43, stk. 2, nr. 3 i  

 Landbrugsministeriets cirkulære nr. 38 af 8. marts 1990 om lov om  

 landbrugsejendomme.
Med hensyn til det subsidiære ønske, skal ministeriet henvise til § 26,  

 stk. 1, i ovennævnte cirkulære.
Det fremgår heraf, at en landbrugsejendoms  

 beboelsesbygning kan fraskilles, såfremt ejendommen ejes og drives lovligt  

 sammen med en anden landbrugsejendom med beboelse.
Kravet om, at ejendommene  

 skal tilhøre samme ejer, kan kun opfyldes ved, at ejendommene ejes af samme  

 person, dennes ægtefælle eller børn under 18 år, af samme personkreds i samme  

 indbyrdes ejerforhold eller af samme selskab, jf. lovens §§ 20 og 21.
 Det bemærkes, at begge ejendomme vil kunne tillades suppleret efter  

 bestemmelserne i landbrugslovens § 13.
 Landbrugsministeriet stadfæster hermed Jordbrugsdirektoratets afgørelse.
 P.M.V.
 e.b.
