Skriftlig fremsættelse (8. oktober 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
 Forslag til lov om  

 ændring af lov om retssikkerhed og administration på det sociale område og  

 andre love. (Præcisering af opholdskommune, mellemkommunal refusion ved  

 ophold  

 uden for opholdskommunen og mellemkommunal refusion af førtidspension ved  

 flytning, tilladelse til kommunalt samarbejde om sociale rådighedsvagter samt  

 godtgørelse til medlemmer af de regionale udviklingsråd).
(Lovforslag nr.
L 18).
Før bistandslovsreformen i 1998 kunne kommuner kræve  

 mellemkommunal refusion for udgiften til den hjemmehjælp, der var ydet til  

 personer der havde opholdt sig midlertidigt i kommunen.
I forbindelse med  

 bistandslovsreformen blev bestemmelsen anset for at være uden den store  

 betydning, og blev derfor ikke videreført.
Det har imidlertid vist sig nu, at  

 der er kommuner der bliver unødigt belastet økonomisk af udgifter til  

 hjemmehjælp til personer under midlertidigt ophold i kommunen.
Det foreslås  

 derfor, at der igen gives disse kommuner mulighed for at sende regningen for  

 hjemmehjælp videre til opholdskommunen.
Der er kommuner, som oplever en stadig stigning af tilrejsende  

 førtidspensionister.
Det er typisk kommuner med lav husleje men også med høje  

 skatter og høj arbejdsløshed.
Disse kommuner føler sig særligt tynget af  

 udgifterne til førtidspensioner.
For at kompensere disse kommuner for en del  

 af  

 deres udgifter foreslås det, at pålægge den kommune, som tilkendte pensionen,  

 at yde refusion op til 5 år til hver ny kommune, som pensionisten rejser til.  

 På denne måde skaber vi mulighed for, at førtidspensionister ikke risikerer  

 at  

 blive opfattet som økonomiske byrder, når de slår sig ned et nyt sted.
Nogle kommuner har udtrykt ønske om at kunne udvide deres  

 samarbejde til også at gælde myndighedsudøvelsen.
Lovforslaget giver mulighed  

 for, at kommunerne - efter ansøgning - kan etablere fælles rådighedsvagter.
 Med lovforslaget gives amtskommunerne adgang til at beslutte, at  

 de medlemmer af de regionale udviklingsråd, som ikke er  

 kommunalbestyrelsesmedlemmer, kan modtage diæter og udgiftsgodtgørelse i  

 samme  

 omfang som de medlemmer af udviklingsrådene, som også er  

 kommunalbestyrelsesmedlemmer.
 Med disse bemærkninger skal jeg indstille lovforslaget til  

 Folketingets velvillige behandling.
