Oversygeplejersken oplyste til sagen, at al ordineret medicin blev givet  

 til patienten, medmindre hun direkte modsatte sig dette.
Medicinudleveringen  

 og patientens indsigelser står anført i sygeplejeoptegnelserne,  

 ligesom der står anført observationer om patientens  

 væskeindtagelse, almentilstand og personlig pleje.
Patient ønskede ikke den ordinerede  

 kvalmestillende medicin Patientklagenævnet fandt, at såfremt det  

 vurderes, at en voksen patient er habil og dermed i stand til at træffe  

 valg omkring sit eget liv, skal patientens selvbestemmelsesret respekteres.  

 Det er en forudsætning herfor, at patienten er gjort bekendt med  

 formålet med behandlingen og bivirkningerne hertil samt konsekvenserne  

 af, at behandlingen ikke iværksættes.
Patientklagenævnet fandt derfor ikke anledning til  

 at kritisere, at sygeplejerskerne respekterede, at patienten i flere  

 tilfælde ikke ønskede den kvalmestillende medicin.
Nævnet  

 lagde vægt på, at patienten måtte antages at have  

 været bekendt med formålet med denne medicin.
Endvidere lagde  

 nævnet vægt på, at der ikke var tale om livsvigtig medicin  

 til behandling af patientens grundsygdom.
