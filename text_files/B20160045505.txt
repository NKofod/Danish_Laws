Bekendtgørelse om ændring af bekendtgørelse om tilskud til modernisering af kvægstalde § 1 I bekendtgørelse nr. 323 af 4. april 2016 om tilskud til modernisering af kvægstalde foretages følgende ændringer:
 1. I § 6, stk. 3, ændres »7. april 2016 og skal være modtaget senest den 24. maj 2016« til: »7. april 2016 til 7. juni 2016«.
 2. I § 6 indsættes som stk. 6:
»Stk. 6. Ansøgninger modtaget den 25. maj 2016 anses som værende modtaget inden for ansøgningsfristen.« § 2 Bekendtgørelsen træder i kraft den 26. maj 2016.
