Bekendtgørelse om ændring af bekendtgørelse om personel i redningsberedskabet § 1 I bekendtgørelse nr. 41 af 21. januar 1998 om personel i redningsberedskabet som ændret ved bekendtgørelse nr. 49 af 27. januar 2006 og bekendtgørelse nr. 192 af 18. marts 2008 foretages følgende ændringer:
 1. I § 24 indsættes efter stk. 2 som nyt stykke:
»Stk. 3. Personel, jf. stk. 1 og 2, uddannet før den 1. januar 2009, der fortsat skal varetage den tekniske ledelse af indsatsen på skadestedet, skal inden den 1. januar 2015 have gennemgået en supplerende overgangsuddannelse.« Stk. 3 bliver herefter stk. 4.
 2. I § 29, stk. 2, indsættes som 2. pkt.:
»Udgifterne til den supplerende overgangsuddannelse, jf. § 24, stk. 3, herunder kommunernes udgifter til rejse, ophold, forplejning og løn, afholdes af Beredskabsstyrelsen for ialt 344 kursuspladser i den i § 24, stk. 3, nævnte periode, som fordeles af styrelsen« § 2 Bekendtgørelsen træder i kraft den 22. december 2010.
