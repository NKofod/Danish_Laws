Betænkning afgivet af Retsudvalget den  

 18. maj 2000 Betænkning over Forslag til lov om  

 ændring af lov om spillekasinoer Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra Dansk Casinoforening.
 Udvalget anmoder om, at lovforslaget efter 2. behandling  

 henvises til fornyet udvalgsbehandling.
 Herefter indstiller udvalget lovforslaget til  

vedtagelse uændret.
 Et mindretal (Kristeligt  

 Folkepartis medlem af udvalget) henviser til lovforslagets  

 bemærkninger, punkt 2.5: Ændringer i de administrative  

 forskrifter, hvor Justitsministeriet tilkendegiver, at der vil blive  

 ændret i kasinobekendtgørelsen, således at  

 mindsteindsatsen på gevinstgivende spilleautomater sænkes fra kr.  

 5 til kr. 1, samt at bestemmelserne vedrørende mindsteentré  

 fjernes. Ændringen er siden foretaget ved bekendtgørelse nr. 248  

 af 6. april 2000.
 Kristeligt Folkeparti bifalder ikke disse administrative  

 ændringer, som efter partiets opfattelse vil lette adgangen til spil  

 på kasinoer.
 Når partiet på trods heraf indstiller  

 lovforslaget til vedtagelse, skyldes det, at disse administrative  

 ændringer ikke er en følge af nærværende lovforslag.  

 De administrative ændringer er derimod foranlediget af beretningen  

 afgivet af Retsudvalget den 25. februar 2000 om visse ændringer i  

 kasinolovgivningen.
