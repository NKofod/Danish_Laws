Nr LSF 33 Forslag til Lov om ændring af lov om støtte til folkeoplysning  

 (Bestemmelser om deltagerbetaling m.v.) Fremsat af undervisningsministeren (Ole Vig Jensen) den 11. oktober 1995 Vedtaget ved tredjebehandling den 14. december 1995 Lov nr. 1130 af 20/12/1995 § 1 I lov nr. 410 af 13. juni 1990 om støtte til folkeoplysning, som ændret  

 ved § 4 i lov nr. 385 af 6. juni 1991 og lov nr. 445 af 14. juni 1995,  

 foretages følgende ændringer:
 1. I § 5, stk. 1, ændres »jf. dog stk. 4« til:  

 »hvortil er knyttet deltagerbetaling«.
 2. § 15 affattes således:
» § 15. For børn og unge under 25 år yder kommunalbestyrelsen  

 tilskud til aktiviteter, hvortil er knyttet deltagerbetaling.« 3. § 19 affattes således:
» § 19. For personer over 25 år kan kommunalbestyrelsen  

 beslutte at yde tilskud til aktiviteter, hvortil er knyttet  

 deltagerbetaling.« 4. I § 30 a, stk. 1, indsættes efter »6«: »,  

 herunder dokumentation for deltagernes samlede egenbetaling ved virksomhed  

 efter kapitel 4 og 5«.
 5. § 30 d, stk. 3, affattes således:
»Stk. 3. Det samlede tilskud til foredragsvirksomhed må ikke  

 overstige 2/3 af udgifterne til aflønning m.v., og det må højst udgøre et  

 beløb svarende til 2/3 af lønnen for 6 undervisningstimer.« 6. I § 32, stk. 4, ændres »jf. lov om ungdomsskoler,  

 produktionsskoler og daghøjskoler« til: »jf. lov om  

 ungdomsskoler«.
§ 2 Loven træder i kraft den 1. januar 1996.
Oprindeligt fremsat forslag § 1 I lov nr. 410 af 13. juni 1990 om støtte til folkeoplysning, som ændret  

 ved § 4 i lov nr. 385 af 6. juni 1991 og lov nr. 445 af 14. juni 1995,  

 foretages følgende ændringer:
 1. I § 5, stk. 1, ændres »jf. dog stk. 4« til:  

 »hvortil er knyttet deltagerbetaling«.
 2. § 15 affattes således:
 » § 15. For børn og unge under 25 år yder kommunalbestyrelsen  

 tilskud til aktiviteter, hvortil er knyttet deltagerbetaling.«.
 3. § 19 affattes således:
 » § 19. For personer over 25 år kan kommunalbestyrelsen  

 beslutte at yde tilskud til aktiviteter, hvortil er knyttet  

 deltagerbetaling.«.
 4. I § 30 a, stk. 1, indsættes efter »6«: »,  

 herunder dokumentation for deltagernes samlede egenbetaling ved virksomhed  

 efter kapitel 4 og 5«.
 5. § 30 d, stk. 3, affattes således:
 »Stk. 3. Det samlede tilskud til foredragsvirksomhed må ikke  

 overstige 2/3 af udgifterne til aflønning m.v., og det må højst udgøre et  

 beløb svarende til 2/3 af lønnen for 6 undervisningstimer.«.
 6. I § 32, stk. 4, ændres »jf. lov om ungdomsskoler,  

 produktionsskoler og daghøjskoler« til: »jf. lov om  

 ungdomsskoler«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger Baggrunden for lovforslaget Ved lov nr. 445 af 14. juni 1995 om ændring af lov om støtte til  

 folkeoplysning blev bl.a. reglerne om aflæggelse af regnskab og revision m.v.  

 præciseret og samlet i et kapitel. (Folketingstidende 1994-95. FF sp. 2271,  

 2660, 6262, 6485, Till.
A sp. 1684, Till.
B sp. 697, Till.
C sp. 511).
I den dagældende folkeoplysningslovs regnskabsbestemmelser indeholdtes en  

 bindende forudsætning om deltagerbetaling, som imidlertid ikke blev gentaget  

 i de nyformulerede bestemmelser om regnskabsaflæggelse.
Derved ophævedes  

 utilsigtet den eneste bestemmelse om deltagerbetaling som tilskudsbetingelse.
Lovforslagets indhold Med lovforslaget søges kravet om deltagerbetaling genindsat i loven med en  

 ny formulering.
Det præciseres i kapitel 4 om tilskud til undervisning m.v.  

 og i kapitel 5 om tilskud til aktiviteter, at det er en betingelse for  

 modtagelse af tilskud til virksomhed efter disse kapitler, at der er knyttet  

 deltagerbetaling til virksomheden.
Ligeledes præciseres i kapitel 6 a om  

 regnskab og revision m.v., at kredsen skal dokumentere omfanget af den  

 samlede deltagerbetaling.
Herudover har der vist sig behov for en enkelt  

 præcisering.
 Da den seneste lovændring først træder i kraft den 1. januar 1996 vil der  

 ikke opstå et hjemmelmæssigt tomrum, hvis dette lovforslag vedtages, så det  

 kan træde i kraft samtidig med lov nr. 445 af 14. juni 1995.
 Lovforslaget indeholder ikke EU-retlige, erhvervsøkonomiske og  

 miljømæssige aspekter.
Administrative og økonomiske konsekvenser Lovforslaget har ingen administrative og økonomiske konsekvenser.
Bemærkninger til lovforslagets enkelte bestemmelser Til § 1 Til nr. 1, 2 og 3 Bestemmelserne præciserer, at det er en betingelse for at modtage tilskud  

 til undervisning, studiekredse og foredragsvirksomhed og aktiviteter i  

 tilknytning hertil efter kapitel 4 om tilskud til undervisning m.v. og  

 tilskud til aktiviteter for børn og unge under 25 år samt eventuelt til  

 personer over 25 år efter kapitel 5 om tilskud til aktiviteter, at der er  

 deltagerbetaling.
Til nr. 4 Bestemmelsen svarer til hidtidige bestemmelser i lovens § 12, stk. 1, om  

 aflæggelse af regnskab for anvendelse af tilskud til undervisning m.v. og §  

 18, stk. 1, om aflæggelse af regnskab for anvendelse af tilskud til  

 aktiviteter.
Til nr. 5 Bestemmelsen, der svarer til hidtidige regler i lov om støtte til  

 folkeoplysning og i bekendtgørelse om støtte til folkeoplysning, præciserer  

 omfanget af det maksimale tilskud til foredragsvirksomhed.
Til nr. 6 Bestemmelsen skal ses som følge af vedtagelsen af lov nr. 449 af 14. juni  

 1995 om daghøjskoler og produktionsskoler m.v., hvor disse skoleformer blev  

 udskilt i særskilt lovgivning. (Folketingstidende 1994-95. FF sp. 5186, 6477,  

 6653, Till.
A sp. 3175, Till.
B sp. 980, 1083, Till.
C sp. 712).
Til § 2 Lovforslagets ikrafttrædelsestidspunkt fastsættes til den 1. januar 1996,  

 for at de nye bestemmelser kan træde i kraft samtidig med, at lov nr. 445 af  

 14. juni 1995 om ændring af lov om støtte til folkeoplysning træder i kraft.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 5, stk. 1, ændres »jf. dog stk. 4« til:  

 »hvortil er knyttet deltagerbetaling«.
 § 5. Der ydes tilskud til undervisning, studiekredse og  

 foredragsvirksomhed samt aktiviteter i tilknytning hertil, jf. dog stk. 4.
 2. § 15 affattes således:
 » § 15. For børn og unge under 25 år yder kommunalbestyrelsen  

 tilskud til aktiviteter, hvortil er knyttet deltagerbetaling.«.
 § 15. Der ydes tilskud til aktiviteter for børn og unge under 25  

 år.
 3. § 19 affattes således:
 » § 19. For personer over 25 år kan kommunalbestyrelsen  

 beslutte at yde tilskud til aktiviteter, hvortil er knyttet  

 deltagerbetaling.«.
 § 19. Kommunalbestyrelsen kan beslutte, at der ydes tilskud til  

 aktiviteter for personer over 25 år.
 4. I § 30 a, stk. 1, indsættes efter »6«: »,  

 herunder dokumentation for deltagernes samlede egenbetaling ved virksomhed  

 efter kapitel 4 og 5«.
§ 30 a.
Kredsen aflægger regnskab for tilskud efter lovens kapitel  

 4, 5 og 6.
 5. § 30 d, stk. 3, affattes således:
 » Stk. 3. Det samlede tilskud til foredragsvirksomhed må ikke  

 overstige 2/3 af udgifterne til aflønning m.v., og det må højst udgøre et  

 beløb svarende til 2/3 af lønnen for 6 undervisningstimer.«.
 Stk. 3. Det samlede tilskud til afholdte lønudgifter ved  

 foredragsvirksomhed må højst svare til lønnen for 6 undervisningstimer.
 6. I § 32, stk. 4, ændres »jf. lov om ungdomsskoler,  

 produktionsskoler og daghøjskoler« til: »jf. lov om  

 ungdomsskoler«.
 Stk. 4. En repræsentant for ungdomsskolebestyrelserne deltager i  

 udvalgets møder uden stemmeret, jf. lov om ungdomsskoler, produktionsskoler  

 og daghøjskoler.
