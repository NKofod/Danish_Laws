Betænkning afgivet af Uddannelsesudvalget den 18. januar  

 2006 Betænkning over Forslag  

 til lov om ændring af lov om erhvervsuddannelser (Ny mesterlære) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 9. november 2005 og var til 1.  

 behandling den 22. november 2005. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 7. oktober 2005 dette udkast  

 til  

 udvalget, jf.
UDU alm. del  bilag 13. Den 8. november 2005 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Preben Kløve Jensen, Stenløse.
 Undervisningsministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret. 2 af udvalgets spørgsmål til  

 undervisningsministeren og dennes svar herpå er optrykt som bilag 2 til  

 betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Det Radikale Venstres  

 medlemmer af udvalget udtaler, at der, som nævnt under 1. behandling af  

 lovforslaget, ikke er tale om en mirakelkur, der med et slag vil give flere  

 praktikpladser og langt flere unge en erhvervsuddannelse.
Men det er vores  

 forventning, at lovforslaget vil bidrage til, at flere får en uddannelse,  

 fordi  

 der bliver flere veje til det samme mål og en større fleksibilitet for både  

 den  

 unge og arbejdsgiveren.
Dermed udtrykker vi ingen mistillid til  

 skoleforløbet.  

 Tværtimod er det vores vurdering, at skolerne kommer til at spille en central  

 rolle som sparringspartner, rådgiver og uddannelsesplanlægger.
Det er i  

 samspillet  

 mellem elev, virksomhed og skole, at kvaliteten af uddannelsen kan sikres.
Det Radikale Venstre  

 lægger vægt på, at udviklingen på området følges tæt, og at der sker en  

 egentlig  

 evaluering efter tre år, for der er selvfølgelig faldgruber.
Der kan ske det,  

 at muligheden i vid udstrækning bruges af unge med en gymnasial baggrund  

  og  

 dermed skabes der ikke de savnede, nødvendige muligheder for andre unge.
Der  

 kan også ske det, at uddannelsesforløbene ikke får tilstrækkelig kvalitet  

 til,  

 at den nye mesterlære kan sidestilles med de øvrige  

 erhvervsuddannelsesforløb.  

 Det er ikke meningen.
Vi skal vide, at de unge rent faktisk oplæres, som de  

 skal, og at de ikke bare bliver parkeret på lav elevløn uden oplæring.
For så  

 får de unge jo for alvor et problem, som de skal indhente siden hen.
Det Radikale Venstre  

 glæder sig over regeringens nye syn på individuelt tilrettelagt uddannelse og  

 på nødvendigheden af at give mulighed for at nå samme mål ad flere veje.
Det  

 burde inspirere til at etablere en egentlig individuel ungdomsuddannelse,  

 hvor  

 den unge sammensætter sit uddannelsesforløb under kyndig og ansvarlig  

 vejledning og med meget stor fleksibilitet.
Det ville også give andre  

 uddannelsessteder og institutioner muligheder for at give et større bidrag  

 til  

 erhvervs- og studiekompetence, f.eks. produktionsskolerne, som burde  

 tiltænkes  

 en langt større rolle for at nå målet med, at 95 pct. gennemfører en  

 ungdomsuddannelse.
 Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
 Siumut,  

 Tjóðveldisflokkurin, Fólkaflokkurin og Inuit Ataqatigiit var på tidspunktet  

 for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 60 Bilagsnr.
Titel 1 Høringssvar og høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Henvendelse af 15/12-05 fra Preben Kløve Jensen, Stenløse 6 2. udkast til betænkning Oversigt over spørgsmål og svar vedrørende L 60 Spm.nr.
Titel 1 Spm., om ministeren finder, at det vil være i orden, hvis  

 det er de stærke unge, der kommer i mesterlære, til undervisningsministeren,  

 og ministerens svar herpå 2 Spm. om, hvordan ministeren vil sikre, at mesterlæren kun  

 vil blive brugt af den målgruppe, den er tiltænkt, til  

 undervisningsministeren, og ministerens svar herpå 3 Spm. om, hvad begrundelsen er for, at ministeren ikke har  

 indtænkt produktionsskolernes tilbud i forsøget på at få flere unge til at  

 tage en ungdomsuddannelse, til undervisningsministeren, og ministerens svar  

 herpå 4 Spm. om kommentar til henvendelse af 15/12-05 fra Preben  

 Kløve Jensen, Stenløse, til undervisningsministeren, og ministerens svar  

 herpå Bilag 2 To af udvalgets spørgsmål til  

 undervisningsministeren og dennes svar herpå Spørgsmålene og svarene er optrykt efter ønske fra RV.
 Spørgsmål 1:
Finder ministeren, at det vil være i orden, hvis det er de  

 stærke unge, der kommer i mesterlære, f.eks. elever med en gymnasial  

 baggrund,  

 eller er det andre målgrupper, mesterlæren er tiltænkt? Svar:
Lovforslaget er i udgangspunktet tiltænkt de mere praktisk  

 orienterede unge, hvoraf nogle er unge med udenlandsk baggrund, som bedre vil  

 kunne gennemføre en erhvervsuddannelse, hvis uddannelsen tilrettelægges mere  

 praktisk i begyndelsen af uddannelsesforløbet.
Den nye mesterlære er tænkt  

 som  

 et supplement til den nuværende praktikadgangsvej og henvender sig på  

 virksomhedssiden til praktikvirksomheder med jobområder, der egner sig til  

 overvejende praktisk oplæring.
Det er ikke hensigten at forhindre nogen i at få en  

 mesterlæreaftale.
Hvad angår elever med gymnasial baggrund eller voksne med  

 praktisk  

 erfaring, vil disse elever imidlertid i vidt omfang kunne få hel eller delvis  

 merit for grundforløbet og dermed afkortning af uddannelsesforløbet.
Derfor  

 tror jeg ikke, at virksomhederne i almindelighed vil have særlig interesse i  

 at  

 anvende modellen til disse grupper.
Men jeg ser ikke noget problem i, at  

 mesterlæren eventuelt udvikler sig til at blive et foretrukket valg for mange  

 elever og virksomheder.
Uddannelsen skal jo føre til helt samme mål, uanset  

 adgangsvejen.
 Det er også hensigten med lovforslaget at aktivere en ledig  

 praktikpladskapacitet i virksomhederne, idet lovforslaget vil være en  

 mulighed  

 for at ansætte elever på jobområder, der overvejende egner sig til praktisk  

 oplæring, og idet uddannelsesformen passer til virksomheder, som foretrækker  

 selv at give de unge en større del af oplæringen frem for at skulle undvære  

 eleverne i længere tid under skoleophold i den indledende del af  

 uddannelsesforholdet.
 Jeg forventer derfor, at lovforslaget alt i alt vil udvide  

 praktikpladsmulighederne for alle, samtidig med, at mesterlæremodellen især  

 giver nye muligheder for de praktisk orienterede unge, der ikke er tiltrukket  

 af gå ind i en erhvervsuddannelse, hvis den skal indledes med et længere  

 skoleophold.
 Spørgsmål 2:
Hvordan vil ministeren sikre, at mesterlæren kun vil blive brugt  

 af den målgruppe, den er tiltænkt, altså de svage unge, der kommer direkte  

 fra  

 folkeskolen, eller som har været uden for arbejde eller uddannelse i nogle  

 år,  

 og at den ikke bliver brugt af veluddannede unge fra f.eks. gymnasiet? Svar:
Som jeg har anført i svaret på spørgsmål 1 indeholder  

 lovforslaget ikke hindringer for anvendelsen af mesterlæremodellen i form af  

 en  

 målgruppeafgrænsning.
Eleverne skal ikke visiteres af en myndighed ind i  

 uddannelsen, men kan indgå uddannelsesaftale med en godkendt  

 praktikvirksomhed,  

 som er villig til at påtage sig uddannelsesopgaven.
Erhvervsuddannelsesloven bygger som den gamle lærlingelov på det  

 glimrende princip, at der er fri adgang for alle, der har indgået en  

 uddannelsesaftale med en virksomhed.
Det er virksomheden, der har  

 ansættelseskompetencen, og også ansvaret for at eleven får en ordentlig  

 uddannelse.
 Idet jeg i øvrigt henviser til mit svar på spørgsmål 1 kan jeg  

 oplyse, at erhvervsskolerne vil blive klædt på til at vejlede virksomhederne  

 og  

 de pågældende elever om den nye adgangsvej og om de elevgrupper, mesterlæren  

 fortrinsvis  

 er tiltænkt og dermed bidrage til at sikre, at loven bliver den ekstra  

 adgangsvej, som det er hensigten.
 Undervisningsministeriet vil, som det fremgår af bemærkningerne  

 til lovforslaget, over en 3-årig periode frem til 2009 følge udviklingen og  

   

 sammen med Rådet for de Grundlæggende Erhvervsrettede Uddannelser   

 foretage en  

 vurdering af, om loven har haft den tilsigtede effekt, både med hensyn til,  

 hvilke elevgrupper, der kommer i mesterlære, og til kvaliteten af  

 uddannelserne.
