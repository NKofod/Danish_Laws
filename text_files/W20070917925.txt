Landsskatteretskendelse vedr.
Arealoverførsel - forhøjelse af  

 10.000 kr. tillæg Sagen vedrører spørgsmålet,  

 om der med hjemmel i ejendomsavancebeskatningslovens § 5, stk. 1, kan ske en  

 forholdsmæssig forhøjelse af 10.000 kr.s tillægget ved avanceopgørelsen  

 for en  

 ejendom, når der er sket arealoverførsel til denne ejendom.
Landsskatterettens afgørelse Kapitalindkomst Skatteankenævnet har ansat  

 10.000 kr.s tillæg ved salg af fast ejendom til 55.010 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren har købt  

 landbrugsejendommen (ejendom nr. 1) i 1997. I 1998 købte klageren en del af  

 en  

 anden landbrugsejendom (ejendom nr. 2). Det tilkøbte areal på 3,3510 ha blev  

 lagt sammen med ejendom nr. 1. Arealoverførslen blev godkendt af Kort- og  

 Matrikelstyrelsen den 13. oktober 1999.
 Ved slutseddel af 13. august  

 2001 har klageren derudover købt en del af en tredje landbrugsejendom  

 (ejendom  

 nr. 3). Det tilkøbte areal på 2,1250 ha er sammenlagt med ejendom nr. 1.  

 Arealoverførslen er godkendt af Kort- og Matrikelstyrelsen den 4. april 2002.
 Klageren har den 12. juli  

 2002 solgt ejendom nr. 1.
Skatteankenævnets afgørelse Skatteankenævnet har ved  

 opgørelsen af ejendomsavancen ved salg af ejendom nr. 1 ansat 10.000  

 kr.s  

 tillægget til 55.010 kr., således at den samlede ejendomsavance ved salg af  

 den  

 pågældende ejendom er opgjort til 1.559.806 kr.
 Der er kun ret til ét 10.000  

 kr.s tillæg pr. år, da der er tale om et samlet salg af ejendommen noteret  

 som  

 landbrugsejendom, hvor de købte jordarealer bliver sammenlagt med  

 hovedejendommen umiddelbart efter købet, jf. ejendomsavancebeskatningslovens  

 §  

 5, stk. 1.
Landsskatterettens kendelse  

 2-4-1847-0986 af 31. oktober 2003 (ikke offentliggjort) vedrører salg af 4  

 ubebyggede grunde, der er selvstændigt matrikulerede og vurderede inden  

 overdragelsen.
Afgørelsen omhandler, hvorvidt der skal være beløbsmæssigt  

 symmetri mellem tillæggene efter ejendomsavancebeskatningslovens § 5, stk. 1,  

 og bundfradragene efter ejendomsavancebeskatningslovens § 5, stk. 2.
Ligningsrådets bindende  

 forhåndsbesked 43/94-4286-13 af 8. september 1994 og SKM1996.60.LR eksempel  

 12  

 omhandler beregning af ejertidsfradrag i forbindelse med salg af en ejendom,  

 der er købt af flere gange.
Ejertidsfradraget blev beregnet på basis af de  

 enkelte arealers andel af den samlede fortjeneste og ejertid vedrørende de  

 pågældende arealer.
Klagerens påstand og argumenter Klagerens repræsentant har  

 principalt fremsat påstand om, at der ved opgørelsen af ejendomsavancen skal  

 godkendes et 10.000 kr.s tillæg på i alt 76.660 kr.
Subsidiært er der  

 fremsat  

 påstand om, at 10.000 kr.s tillæg beregnes på baggrund af principperne  

 i  

 Landsskatterettens kendelse 2-4-1847-0986 af 31. oktober 2003.
Bestemmelsen i  

 ejendomsavancebeskatningslovens § 5, stk. 1, er indsat som pågældende lovs §  

 5,  

 stk. 2, ved lov nr. 247 af 9. juni 1982. Der ses ikke i forarbejderne at være  

 taget stilling til afgrænsningen af begrebet ejendom.
Det må  

 derfor antages,  

 at begrebet ejendom som omtalt i den nugældende § 5, stk. 1, skal defineres  

 på  

 samme måde som andre steder i ejendomsavancebeskatningsloven.
 Efter repræsentantens  

 opfattelse, skal 10.000 kr.´s tillægget herefter beregnes således:
Oprindelig ejendom, ejendom  

 nr. 1 Tilkøbt ejendom i 1998  

 (ejendom nr. 2) Sammenlagt ejendom, ejendom  

 nr. 1 + tilkøbt ejendom i 1998, ejendom nr. 2 Tilkøbt ejendom 2001,  

 ejendom nr. 3 Tillæg 1997 Indeksering 16,6 % 10.000 kr.
 1.660 kr.
Tillæg 1998 Indeksering 13,5 % 10.000 kr.
 1.350 kr.
 10.000 kr.
 1.350 kr.
Tillæg 1999 Indeksering 10,4 % 10.000 kr.
 1.040 kr.
Tillæg 2000 Indeksering 6,6 % 10.000 kr.
 660 kr.
Tillæg 2001 Indeksering 3,0 % 10.000 kr.
 300 kr.
 10.000 kr.
 300 kr.
Tillæg 2002 0 kr.
 0 kr.
I alt 23.010 kr.
 11.350 kr.
 32.000 kr.
 10.300 kr.
 Det samlede 10.000 kr.s  

 tillæg indekseret efter ejendomsavancebeskatningslovens § 5 A, stk. 1, udgør  

 således 76.660 kr.
 Det i 1998 erhvervede  

 jordareal på 3,3510 ha har fra købstidspunktet i 1998 og indtil godkendelsen  

 af  

 sammenlægningen med ejendom nr. 1 ikke længere været en del af ejendom nr. 2.
 Ligeledes har det i 2001  

 erhvervede jordareal på 2,1250 ha fra købstidspunktet i 2001 og indtil  

 godkendelsen  

 af sammenlægningen med ejendom nr. 1 ikke længere været en del af ejendom nr.  

 3.
 De pågældende jordarealer er  

 endvidere først blevet en del af ejendom nr. 1 på det tidspunkt, hvor de  

 matrikulære ændringer er godkendt af Kort- og Matrikelstyrelsen henholdsvis  

 den  

 13. oktober 1999 og den 4. april 2002.
 Eftersom jordarealerne  

 således ikke har været en del af en anden fast ejendom i perioden fra  

 købstidspunktet  

 og indtil sammenlægningen, og da jordarealer pr. definition er fast ejendom,  

 som klageren har erhvervet, må betingelserne i  

 ejendomsavancebeskatningslovens  

 § 5, stk. 1, for opnåelse af 10.000 kr.s tillæg for anskaffelsesårene  

 henholdsvis  

 1998 og 2001 anses for opfyldte.
 Der er ikke hjemmel i  

 ejendomsavancebeskatningslovens § 5, stk. 1, til at begrænse 10.000  

 kr.s  

 tillægget for jordarealerne i forhold til ejerperioden i anskaffelsesåret.
 Vedrørende den subsidiære  

 påstand har repræsentanten opgjort 10.000 kr.ss tillægget som følger:
Oprindelig ejendom, ejendom  

 nr. 1 Tilkøbt ejendom i 1998,  

 ejendom nr. 2 Sammenlagt ejendom, ejendom  

 nr. 1 + tilkøbt ejendom i 1998, ejendom nr. 2 Tilkøbt ejendom 2001,  

 ejendom nr. 3 Tillæg 1997 Indeksering 16,6 % 10.000 kr.
 1.660 kr.
Tillæg 1998 Indeksering 13,5 % 10.000 kr.
 1.350 kr.
 10.000 kr.
 1.350 kr.
Tillæg 1999 1/1-13/10:
 286/365 af 10.000 kr.
Indeksering 10,4 % 7.836 kr.
 815 kr.
 7.836 kr.
 815 kr.
 13/10-31/12:
 79/365 af 10.000 kr.
 2.164 kr.
 225 kr.
Tillæg 2000 Indeksering 6,6 % 10.000 kr.
 660 kr.
Tillæg 2001 Indeksering 3,0 % 10.000 kr.
 300 kr.
 10.000 kr.
 300 kr.
Tillæg 2002 0 kr.
 0 kr.
I alt 31.661 kr.
 20.001 kr.
 23.349 kr.
 10.300 kr.
 Denne opgørelse bygger på  

 principperne i Landsskatterettens kendelse 2-4-1847-0986 af 31. oktober 2003.  

 Selvom kendelsen vedrører en situation, hvor der foretages udstykning, kan  

 principperne i afgørelsen formentlig også anvendes, hvor der er tale om  

 sammenlægning af ejendomme.
 Mere subsidiært har  

 repræsentanten fremsat påstand om, at 10.000 kr.s tillægget for det  

 jordareal,  

 der er købt i 1998, opgøres som en forholdsmæssig andel af det samlede 10.000  

 kr.s tillæg for ejendom nr. 2, beregnet fra købstidspunktet og frem til  

 Kort-  

 og Matrikelstyrelsens godkendelse i 1999. Tilsvarende må der for det  

 jordareal,  

 der er købt i 2001, kunne beregnes et forholdsmæssigt 10.000 kr.´s tillæg.
Landsskatterettens bemærkninger og begrundelse Det fremgår af  

 ejendomsavancebeskatningslovens § 5, stk. 1, at anskaffelsessummen forhøjes  

 med  

 et tillæg på 10.000 kr. for anskaffelsesåret og hvert af de efterfølgende  

 kalenderår, hvor den skattepligtige har ejet ejendommen.
Tillægget gives ikke  

 for afståelsesåret, med mindre afståelsen sker i samme kalenderår som  

 anskaffelsen.
 Ifølge administrativ praksis,  

 jf. herunder TfS 1998.75 LSR samt TfS 2005.477 LSR, følger definitionen af  

 begrebet fast ejendom i relation til ejendomsavancebeskatningsloven som  

 udgangspunkt det tingsretlige ejendomsbegreb.
Ved en samlet fast ejendom  

 forstås ifølge udstykningslovens § 2, et matrikelnummer eller flere  

 matrikelnumre,  

 der ifølge notering i matriklen skal holdes forenet.
Ved arealoverførsel  

 forstås ifølge udstykningslovens § 7, at der overføres et areal fra en samlet  

 fast ejendom til en anden samlet fast ejendom.
 Landsskatteretten er enig med  

 skatteankenævnet, i at 10.000 kr.s tillægget efter § 5, stk. 1, ved  

 opgørelsen  

 af ejendomsavancen ved salg af ejendom nr. 1 skal opgøres til 55.010 kr.,  

 således at ejendomsavancen kan beregnes til 1.559.806 kr.
 Der er herved henset til, at  

 der alene er foretaget salg af én fast ejendom i 2002, og at de to tilkøbte  

 arealer først er indgået i ejendom nr. 1 ved arealoverførslen, mens de forud  

 herfor tingsretligt har været en del af ejendommene henholdsvis ejendom nr. 2  

 og ejendom nr. 3. Der ses endvidere ikke at være hjemmel i  

 ejendomsavancebeskatningslovens § 5, stk. 1, til at foretage en  

 forholdsmæssig  

 forhøjelse af 10.000 kr.s tillægget på grundlag af en arealoverførsel.
 Landsskatteretten stadfæster  

 skatteankenævnets afgørelse.
