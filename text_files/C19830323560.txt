 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Arbejdstilsynets publikation nr. 73 om transportable personløftere med  

 arbejdsstandplads.
 denne At-meddelelse oplyser om transportable personløftere med  

 arbejdsstandplads, bortset fra transportable personløftere til  

 brandsluknings- og redningsarbejde.
Transportable personløftere med arbejdsstandplads er beregnet til at løfte  

 personer og materiale til ønsket arbejdshøjde for udførelse af montage,  

 reparation og andet midlertidigt arbejde.
De består af en arbejdsplatform  

 eller arbejdskurv, som er monteret på et motordrevet køretøj eller  

 transportabel undervogn, og som ved en maskinelt drevet løfteindretning kan  

 indstilles i ønsket højde og position.
Transportable personløftere med arbejdsstandplads skal opfylde  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
 Brugsanvisningen skal altid opbevares ved personløfteren.
Indretning Arbejdsstandpladsen (kurv eller platform) skal på alle sider have en 1 m  

 høj indhegning.
Den kan bestå af egnet plademateriale eller af et fast,  

 solidt rækværk med mindst een knæliste og en 15 cm høj fodliste, der slutter  

 tæt til gulvet.
 Som sikring mod, at personer kan glide ud eller at værktøj og materialer  

 kan falde ned, kan rækværket være udfyldt med plade eller tæt og solidt net.
 Hvor særlig beskyttelse mod klemning af hænderne er nødvendig, kan der  

 være anbragt en håndliste 10 cm inden for og 10 cm over indhegningens  

 overkant.
Låge i indhegningen må ikke åbne udad.
Den skal være selvlukkende og  

 forsynet ned solidt og automatisk virkende lukketøj.
Standpladsens gulv skal være skridsikkert og have afløb for regnvand.
Der  

 må dog ikke findes åbninger i gulvet, som værktøj eller materialer kan falde  

 igennem.
 Standpladsens gulv skal altid være vandret.
der skal være let adgang til standpladsen.
Er den i laveste stilling mere  

 end 0,5 m over terræn eller køretøjets lad, skal der være en fast anbragt  

 trappe eller stige med håndliste eller anden støttemulighed.
 Umiddelbart ved adgangen til standpladsen skal der være en tydelig  

 angivelse af den største tilladte belastning.
 På standpladsen skal findes et tydeligt skilt med kortfattet  

 brugsforskrift.
 Hvis det er en forudsætning for brugen, at undervognen står vandret, skal  

 der være libelle, lod eller anden indretning til kontrol af den vandrette  

 stilling.
 Det skal være muligt at justere stillingen.
 Løftere, der skal benyttes på et færdselsareal, skal have gult  

 advarselsblink.
De dele af løfteren, som kan frembyde fare, bør være malet med gule og  

 sorte advarselsstriber.
Det gælder fx selve standpladsen, støttebenene og de  

 dele, der kan svinge ud eller sænkes så langt ned, at de kan ramme personer  

 eller kan blive påkørt.
Betjeningsorganer Styring af arbejdsstandpladsens bevægelser må under arbejdets udførelse  

 kun ske med betjeningsprganer på standpladsen.
 Betjeningsorganerne skal virke, så bevægelsen standser, når  

 betjeningsorganet slippes (dødmandsknapfunktion).
 Betjeningsgreb skal bevæges i samme retning som den bevægelse, de styrer.
Betjeningsorganer skal være placeret og udformet, så utilsigtet påvirkning  

 er forhindret.
Fx skal trykknapper være forsænket eller forsynet med krave.
 Betjeningsorganernes funktion skal være angivet ved let forståelige  

 symboler eller dansk tekst.
 Energitilførslen skal kunne afbrydes, fx med nøgleafbryder, for at  

 forhindre uvedkommende i at benytte løfteren.
Der skal være nødstop ved betjeningsstedet på el-drevne eller el-styrede  

 personløftere.
Nødstop skal være rødt og mærket med »STOP«.
På undervogn eller køretøj skal der være en indretning til at sænke  

 standpladsen i nødstilfælde.
Indretningen skal være sikret imod betjening af  

 uvedkommende og dens funktion skal være tydeligt markeret.
Brug Leverandørens anvisning skal følges.
Ved opstilling skal det sikres, at underlaget kan bære.
For løftere med  

 støtteben kan ekstra underlag under støttebenene være påkrævet.
 Ved opstilling på færdselsområde skal der etableres trafikafmærkning efter  

 vejmyndighedens og politiets bestemmelser.
 Pas på el-ledninger.
 Ved enhver indstillingsmanøvre med standpladsen - især ved sænkning - skal  

 føreren sikre sig, at der ikke er personer så nær løfteren, at de kan komme i  

 fare.
 Løfteren må kun benyttes, når der på stedet er en person, som i en  

 nødsituation kan sænke standpladsen.
 Transportable personløftere må normalt kun flyttes med ubemandet  

 standplads i transportstilling.
 Dder er dog 2 undtagelser:
1.  Køretøjer, som har standplads, der kun kan løftes lodret, og  

 som er tilstrækkeligt stabile uden støtteben, må flyttes med hævet og  

 bemandet standplads over korte strækninger, når - underlaget er jævnt og bæredygtigt - standpladsens gulv er højst 2 m over kørebanen - den fri højde over standpladsen er mindst 2 m.
 2.  Køretøjer med tredimensionalt bevægelig standplads (ofte  

 kaldet »Giraffer«) må flyttes med hævet og bemandet standplads på  

 følgende betingelser:
- Det skal være automatisk sikret, at standpladsen ikke kan føres hen i  

 stilling, hvor stabiliteten kun kan sikres ved brug af støtteben - Kørehastigheden må højst være 5 km i timen - Der skal være telefon- eller radioforbindelse mellem en person på  

 standpladsen og føreren af køretøjet - Underlaget skal være jævnt og bæredygtigt - Føreren af køretøjet skal hvae frit udsyn fremad og opad.
Vedligeholdelse Under reparations- og vedligeholdelsesarbejde skal standpladsen være i  

 transportstilling eller understøttes af en forsvarlig blokeringsanordning.
 Konstateres væsentlige fejl og mangler ved personløfteren, skal den tages  

 ud af brug og må ikke benyttes, før den er bragt i orden.
 Reparation og vedligeholdelse må kun udføres af sagkyndige.
Mindst een gang om året skal personløfteren efterses og afprøves af en  

 sagkyndig.
Eftersyn, afprøvninger og eventuel reparation kør kunne  

 dokumenteres.
