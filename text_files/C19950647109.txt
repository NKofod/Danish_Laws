 Det meddelels herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 7. juni 1995 er indgået aftale om omstilling og  

 efteruddannelse mv. i statens virksomheder og institutioner.
 Aftalen er optrykt som bilag.
 Aftalen har virkning i aftaleperioden 1. april 1995 - 31. marts 1997.
 Ansøgningsfrister for indsendelse af ansøgninger er:
1. oktober 1995 1. marts 1996 1. oktober 1996 1. marts 1997 Projekter, der vedører overtallige medarbejder, kan dog indsendes uden for  

 disse tidsfrister.
Finansministeriet Den 16. juni 1995 P.M.V.
 E.B.
Arne Bundgaard Bilag RAMMEAFTALE OM OMSTILLING OG EFTERUDDANNELSE I STATENS VIRKSOMHEDER OG  

 INSTITUTIONER 1. Indledning I forbindelse med den løbende udvikling og fornyelse af statens  

 virksomheder og institutioner er der et stadigt, stigende behov for efter- og  

 videreuddannelse af medarbejderne, og for udvikling af den personalepolitiske  

 indsats, m.h.p. at udvikle såvel institutionerne som medarbejdere bl.a.  

 gennem initiativer der giver medarbejderne større medindflydelse på  

 arbejdsforholdene.
 Efteruddannelse og større medindflydelse vil øge medarbejdernes  

 engagement, effektivitet og mobilitet og således bidrage til gennemførelsen  

 af den løbende fornyelse.
 Med henblik på at støtte konkrete omstillingsprojekter, projekter vedr.  

 øget medindflydelse, det udviklende arbejde og arbejdsmiljø samt øge  

 efteruddannelsesindsatsen i statens virksomheder og institutioner er det  

 derfor mellem parterne aftalt, at der oprettes en central omstillings- og  

 efteruddannelsesfond under Finansministeriet til finansiering af konkrete  

 projekter, jf. punkt 3.
Til fonden afsættes i alt 42 mio. kr. i aftaleperioden.
Midlerne fordeles  

 med 20 mio. kr. det første år og 22 mio. kr. det andet år.
2. Samarbejde om omstilling og efteruddannelse Omstilling og efteruddannelse samt den enkelte institutions øvrige  

 personalepolitik er blevet vigtige daglige redskaber til at sikre de enkelte  

 opgaveområders stadige fornyelse.
Det er derfor vigtigt, at  

 samarbejdsudvalgene gennemfører et systematisk arbejde for at sikre  

 sammenhæng mellem arbejdspladsens strategi og planerne for  

 kompetenceudvikling.
Inden for de økonomiske rammer, som de statslige institutioner og  

 virksomheder er underkastet, er der ikke mulighed for at tilgodese alle  

 efteruddannelsesbehov.
Det er derfor en vigtig opgave for det enkelte  

 samarbejdsudvalg både at drøfte og fastlægge den lokale  

 efteruddannelsespolitik, der bør omfatte medarbejdere på alle niveauer i  

 institutionen, og at iværksætte konkrete efteruddannelsesaktiviteter,  

 herunder projekter hvortil der kan søges støtte fra omstillings- og  

 efteruddannelsesfonden.
Også de muligheder der er skabt med de offentligt  

 ansattes forbedrede adgang til arbejdsmarkedsuddannelserne og etableringen af  

 arbejdsmarkedets orlovsordninger, specielt orlov til uddannelse bør indgå i  

 samarbejdsudvalgets drøftelser.
Herved sikres, at beslutningerne om  

 efteruddannelse træffes tæt på de medarbejdere, efteruddannelsen skal tjene,  

 og de opgaver der skal løses.
3. Omstillings- og efteruddannelsesfonden Der etableres en central fond under Finansministeriet til finansiering af  

 konkrete omstillingsprojekter og projekter vedrørende ekstraordinær  

 efteruddannelsesindsats, samt projekter vedr. øget medindflydelse,  

 arbejdsmiljø og det udviklende arbejde.
 Fondens midler er aftalt ved aftale- og overenskomstforhandlingerne 1995,  

 jf. punkt 1.
Projekter finansieret af fonden kan ikke erstatte den almindelige  

 efteruddannelse.
Hensigten er at anvende midlerne i de situationer, hvor der  

 lokalt er opstået et særligt efteruddannelsesbehov eller behov for særlige  

 personalepolitiske tiltag.
 Anvendelse af fondens midler besluttes af Finansministeriet efter  

 indstilling fra Centralrådets efteruddannelsesudvalg, jf. forretningsordenen.
 Fondens midler kan søges af statslige institutioner, medlemmerne af  

 efteruddannelsesudvalget, parterne bag aftalen eller de udvalg, som parterne  

 måtte beslutte sig for.
 Midlerne ydes som engangsbeløb, der skal anvendes til konkrete projekter,  

 omstillingsprojekter og projekter vedrørende ekstraordinær  

 eferuddannelsesindsats.
Efter indstilling fra Centralrådets efteruddannelsesudvalg kan midler fra  

 fonden decentraliseres for et år ad gangen til et ministerium, til brug for  

 projekter inden for ministerområdet.
Decentralisering sker på baggrund af  

 prioriterede, konkrete projektansøgninger udarbejdet af pågældende  

 ministerium.
 På tilsvarende måde kan midler fra fonden decentraliseres til den øvrige  

 ansøgerkreds, jf. foranstående.
Ved konkrete omstillings- og efteruddannelsesprojekter kan fondens midler  

 f.eks. anvendes til at finansiere - efteruddannelse og omskoling som led i omstilling - gennemførelse af ekstraordinær efteruddannelsesindsats - kursusudvikling og udvikling af efteruddannelsestilbud - kvalitetsudviklingsprojekter - kompetenceudviklingsprojekter - personalepolitiske tiltag, som indeholder uddannelses- eller  

 udviklingselementer - projekter vedr. det udviklende arbejde samt projekter vedr. forsøg med  

 udvidet medarbejderindflydelse, jf. overenskomstforliget af 16. februar 1995  

 mellem Finansministeriet og Centralorganisationernes Fællesudvalg.
 Fra fonden kan endvidere ydes midler til finansiering af  

 efteruddannelsesudvalgets egne udviklignsprojekter og udviklingsprojekter  

 aftalt mellem parterne.
 Vejledning mv. om spørgsmål i relation til denne aftale udarbejdes af  

 Centralrådets efteruddannelsesudvalg.
 Statslige institutioner indsender ansøgning om andel i fondens midler  

 gennem vedkommende ministerium til Centralrådets efteruddannelsesudvalg.
4. Ikrafttræden og varighed Aftalen træder i kraft den 1. april 1995 og har en varighed af 2 år med  

 udløb den 31. marts 1997.
København, den 7. juni 1995 Statsansattes Kartel Finansministeriet Ove Hygum Mogens Lykketoft Statstjenestemændenes Centralorganisation II Bjørn Wikkelsøe Jensen Akademikernes Centralorganisation Søren Vang Rasmussen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen FORRETNINGSORDEN FOR Centralrådets Efteruddannelsesudvalg i relation til  

 anvendelse af midler fra den centrale omstillings- og  

 efteruddannelsesfond under I.
Anvendelse af fondens midler besluttes af Finansministeriet efter  

 indstilling fra Centralrådets Efteruddannelsesudvalg.
II.
Fondens midler kan søges af statslige instituioner,  

 medlemmerne af efteruddannelsesudvalget, parterne bag aftalen eller de  

 udvalg, som parterne måtte beslutte sig for.
III.
Enhver ansøgning fra ovennævnte kreds skal forelægges  

 efteruddannelsesudvalget til behandling med en begrundet indstilling  

 udarbejdet af efteruddannelsesudvalgets sekretariat.
IV.
Såfremt der ikke i efteruddannelsesudvalget er enighed om  

 indstillingen til Finansministeriet, kan sagen indbringes til behandling i  

 Centralrådet for Statens Samarbejdsudvalg.
Forelæggelse for Centralrådet har  

 opsættende virkning.
V.
Såfremt der i efteruddannelsesudvalget er enighed om at  

 indstille til Finansministeriet, at en ansøgning ikke bør imødekommes,  

 fremsendes samtidig en skriftlig begrundelse herfor til Ministeriet.
