 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
 Uddannelsens formål og struktur m.v.
 § 1.  Den sociale diplomuddannelses formål er, at den  

 studerende tilegner sig generelle kvalifikationer til at forbinde  

 videnskabelig analyse og metode med praktisk udvikling af det sociale arbejde  

 og specielle kvalifikationer inden for et eller flere socialfaglige  

 arbejdsfelter, herunder kvalifikationer på højt niveau i forhold til:
§ 2.  Den sociale diplomuddannelse udbydes ved Aalborg  

 Universitet.
Undervisningsministeren godkender, hvilke andre institutioner  

 der kan udbyde uddannelsen.
En godkendelse kan tilbagekaldes.
 Stk. 2.  Aalborg Universitet kan efter aftale henlægge  

 dele af undervisningen til andre videregående uddannelsesinstitutioner.  

 Aalborg Universitet har det overordnede ansvar for uddannelsen.
 § 3.  Uddannelsen udbydes som åben uddannelse og har  

 et samlet omfang svarende til 1 studenterårsværk omregnet til heltid.  

 Uddannelsen udbydes som to moduler (1. og 2. modul), hver af 1/2 års  

 varighed.
Stk. 2.  Uddannelsen tilrettelægges som en  

 deltidsuddannelse, der også kan tilrettelægges som en heltidsuddannelse efter  

 bestemmelserne herom i lov om åben uddannelse.
Institutionen fastlægger,  

 hvorvidt uddannelsen udbydes som heltids- og/eller deltidsuddannelse.
Stk. 3.  Uddannelsen skal være afsluttet senest 5 år  

 efter, at den studerende er begyndt på uddannelsen.
Institutionen kan i  

 særlige tilfælde dispensere herfra.
Stk. 4.  De anførte uddannelseslængder angiver det antal  

 årsværk, der skal lægges til grund ved planlægningen af uddannelsen.
Et  

 studenterårsværk er en fuldtidsstuderendes arbejde i et år.
Adgangsforudsætninger § 4.  Optagelse til uddannelsen forudsætter, at  

 ansøgeren som minimum har gennemført en mellemlang, videregående uddannelse  

 af pædagogisk, socialfaglig eller sundhedsfaglig art.
Efter den  

 adgangsgivende uddannelse skal ansøgeren endvidere have beskæftiget sig med  

 socialt arbejde i mindst 3 år.
Stk. 2.  Institutionen kan tillade, at studerende, der  

 ikke opfylder adgangsforudsætningerne om beskæftigelse med socialt arbejde i  

 mindst 3 år, kan påbegynde et af uddannelsens moduler.
Det påbegyndte modul  

 kan først afsluttes, når den studerende har opfyldt forudsætningen om mindst  

 3 års beskæftigelse med socialt arbejde.
 Stk. 3.  Institutionen fastsætter antallet af ansøgere,  

 der kan optages på uddannelsen.
Uddannelsens indhold § 5.  Den sociale diplomuddannelses 1. modul omfatter  

 filosofi og etik, projekt-, udviklings- og evalueringsmetoder,  

 organisatoriske og forvaltningsretlige fagområder og metode- og  

 kvalitetsudvikling i socialt arbejde.
Nærmere regler om modulets opbygning i  

 kurser og projekter fastsættes i studieordningen.
§ 6.  På Den sociale diplomuddannelses 2. modul skal  

 den studerende i relation til egne praksiserfaringer specialisere sig inden  

 for et eller flere socialfaglige arbejdsfelter.
Den studerende kan vælge  

 mellem forskellige emneområder inden for socialt arbejde.
Der tilrettelægges  

 kurser og projektarbejde i relation til de enkelte specialiseringer.
Nærmere  

 regler herom fastsættes i studieordningen.
 Eksamen m.v.
 § 7.  Der afholdes eksamen som afslutning på hvert  

 modul.
 Stk. 2.  Eksamen tilrettelægges og gennemføres efter  

 reglerne i bekendtgørelse om eksamen ved visse videregående uddannelser under  

 Undervisningsministeriet samt bekendtgørelse om karakterskala og anden  

 bedømmelse.
Andre regler § 8.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2 .  En studieordning skal indeholde regler om:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden en studieordning vedtages og ved  

 væsentlige ændringer heraf, tager institutionen kontakt til  

 aftagerrepræsentanter samt fællesudvalget, jf. § 13. Derudover indhentes  

 udtalelse fra censorformandskabet, jf. bekendtgørelse om censorinstitutionen  

 for visse videregående uddannelser under Undervisningsministeriet.
 Stk. 5.  Studieordninger og væsentlige ændringer heri  

 træder i kraft ved et semesters begyndelse.
 Stk. 6.  Ved udstedelse af nye studieordninger og ved  

 væsentlige ændringer af studieordninger fastsættes overgangsregler i  

 studieordningen.
 Stk. 7.  Studieordninger og ændringer heri sendes til  

 orientering til censorer, fællesudvalget, Undervisningsministeriet og  

 relevante uddannelsesinstitutioner.
 § 9.  Institutionen kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 10.  Undervisningsministeriet kan fravige  

 bekendtgørelsen som led i tidsbegrænsede forsøg.
Samtidig fastsættes  

 forsøgets varighed og rapporteringsform.
 Stk. 2.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold, bortset fra  

 de tilfælde, der er nævnt i § 3, stk. 3, § 4, stk. 2 og 3, § 8, stk. 3, og §  

 9.
§ 11.  Klager over afgørelser i henhold til denne  

 bekendtgørelse indgives til institutionen.
Institutionens afgørelse kan, når  

 klagen vedrører retlige spørgsmål, indbringes for Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den studerende.
 § 12.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
 § 13.  Ved udbud af uddannelsen ved flere  

 institutioner, jf. § 2, stk. 1, nedsættes et fællesudvalg bestående af  

 rektorer/studieledere eller repræsentanter for disse med henblik på at  

 behandle spørgsmål af fælles interesse.
 Stk. 2.  Fællesudvalget vælger formand for 2 år ad  

 gangen og fastsætter selv sin forretningsorden.
 Stk. 3.  Fællesudvalget har til formål at fremme  

 administrativt og pædagogisk samarbejde mellem institutionerne og offentlige  

 myndigheder.
Stk. 4.  Fællesudvalget kan tage ethvert spørgsmål af  

 fælles interesse op til behandling.
Beslutninger, der er truffet af  

 fællesudvalget, er vejledende for de enkelte institutioner.
Ikrafttræden § 14.  Bekendtgørelsen træder i kraft den 1. september  

 1997.
