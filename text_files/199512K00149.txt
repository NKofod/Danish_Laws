Nr LSF 149 Forslag til Lov om eksklusive økonomiske zoner Fremsat af udenrigsministeren (Niels Helveg Petersen) den 17. januar 1996 Vedtaget ved tredjebehandling den 30. april 1996 Lov nr. 411 af 22/05/1996 § 1. Danmarks eksklusive økonomiske zone omfatter havområder uden  

 for og stødende op til søterritoriet indtil en afstand af 200 sømil fra de  

 til enhver tid gældende basislinjer.
 Stk. 2. Udenrigsministeren kan dog bestemme, at farvande, hvor  

 særlige forhold gør sig gældende, ikke skal være omfattet af denne lov.
 § 2. Afgrænsningen af de eksklusive økonomiske zoner i forhold til  

 fremmede stater, hvis kyster ligger over for det danske riges kyster i en  

 afstand, der er mindre end 400 sømil, eller som grænser op til Danmark, sker  

 i mangel af aftale efter den linje, der ligger lige langt fra de nærmeste  

 punkter på basislinjerne ved de to staters kyster (midtlinjeprincippet), jf.  

 kgl. anordning nr. 259 af 7. juni 1963 vedrørende udøvelsen af dansk  

 højhedsret over den kontinentale sokkel § 2, stk. 2.
 Stk. 2. Udenrigsministeren bekendtgør afgrænsningen af de  

 eksklusive økonomiske zoner.
§ 3. I de eksklusive økonomiske zoner har Danmark suveræne  

 rettigheder, for så vidt angår efterforskning og udnyttelse, bevarelse og  

 forvaltning af havbundens, undergrundens og den overliggende vandmasses  

 naturlige ressourcer, såvel levende som ikkelevende, samt med hensyn til  

 andre aktiviteter med henblik på økonomisk udnyttelse og efterforskning af  

 zonerne, såsom udvinding af energi fra vandet, strømme og vind.
Endvidere har  

 Danmark jurisdiktion i de eksklusive økonomiske zoner med hensyn til anlæg og  

 benyttelse af kunstige øer, installationer og anlæg, videnskabelig  

 havforskning samt beskyttelse og bevarelse af havmiljøet.
Endelig har Danmark  

 sådanne andre rettigheder i de eksklusive økonomiske zoner, som tilkommer  

 Danmark i medfør af folkeretten.
 § 4. Loven træder i kraft den 1. juli 1996.
 § 5. Loven gælder ikke for Færøerne og Grønland, men kan ved kgl.  

 anordning sættes i kraft for disse rigsdele med de afvigelser, som de særlige  

 færøske og grønlandske forhold tilsiger.
Oprindeligt fremsat forslag § 1. Danmarks eksklusive økonomiske zone omfatter havområder uden  

 for og stødende op til søterritoriet indtil en afstand af 200 sømil fra de  

 til enhver tid gældende basislinier.
 Stk. 2. Udenrigsministeren kan dog bestemme, at farvande, hvor  

 særlige forhold gør sig gældende, ikke skal være omfattet af denne lov.
 § 2. Afgrænsningen af de eksklusive økonomiske zoner i forhold til  

 fremmede stater, hvis kyster ligger over for det danske riges kyster i en  

 afstand, der er mindre end 400 sømil, eller som grænser op til Danmark, sker  

 i mangel af aftale efter den linie, der ligger lige langt fra de nærmeste  

 punkter på basislinierne ved de to staters kyster (midtlinieprincippet), jfr.  

 kgl. anordning nr. 259 af 7. juni 1963 vedrørende udøvelsen af dansk  

 højhedsret over den kontinentale sokkel, § 2, stk. 2.
 Stk. 2. Udenrigsministeren bekendtgør afgrænsningen af de  

 eksklusive økonomiske zoner.
§ 3. I de eksklusive økonomiske zoner har Danmark suveræne  

 rettigheder for så vidt angår efterforskning og udnyttelse, bevarelse og  

 forvaltning af havbundens, undergrundens og den overliggende vandmasses  

 naturlige ressourcer, såvel levende som ikke-levende, samt med hensyn til  

 andre aktiviteter med henblik på økonomisk udnyttelse og efterforskning af  

 zonerne, såsom udvinding af energi fra vandet, strømme og vind.
Endvidere har  

 Danmark jurisdiktion i de eksklusive økonomiske zoner med hensyn til anlæg og  

 benyttelse af kunstige øer, installationer og anlæg, videnskabelig  

 havforskning samt beskyttelse og bevarelse af havmiljøet.
Endelig har Danmark  

 sådanne andre rettigheder i de eksklusive økonomiske zoner, som tilkommer  

 Danmark i medfør af folkeretten.
 § 4. Loven træder i kraft den 1. juli 1996.
 § 5. Loven gælder ikke for Færøerne og Grønland, men kan ved kgl.  

 anordning sættes i kraft for disse rigsdele med de afvigelser, som de særlige  

 færøske og grønlandske forhold tilsiger.
Bemærkninger til lovforslaget Almindelige bemærkninger 1. Begrebet eksklusive økonomiske zoner er udviklet gradvist siden  

 2. verdenskrig, oprindeligt primært som fiskerizoner, hvorved en række  

 kyststater ensidigt forbeholdt sig eksklusive udnyttelsesrettigheder på havet  

 ud til en afstand fra land af 200 sømil.
Disse krav mødtes imidlertid med  

 indsigelser, navnlig fra stater, der traditionelt havde drevet fiskeri i de  

 pågældende områder, og blev først efterhånden almindeligt anerkendt i  

 folkeretten.
I FN's Havretskonvention af 1982 bekræftes kyststaternes ret til  

 at oprette eksklusive økonomiske zoner.
Ved Geneve-Konventionen fra 1958 om den Kontinentale Sokkel havde man  

 allerede givet kyststaten eksklusive rettigheder til udforskning og  

 udnyttelse af kontinentalsoklen.
Disse rettigheder udgør tilsammen med de  

 efterhånden i den almindelige folkeretlige praksis accepterede 200 sømils  

 fiskerizoner hovedindholdet af den eksklusive økonomiske zone, som det kom  

 til at indgå i FN's Havretskonvention af 1982. Konventionen definerer  

 begrebet og fastlægger kyststaternes og andre staters rettigheder og  

 forpligtelser i zonen.
Ved oprettelsen af en eksklusiv økonomisk zone får  

 kyststaterne ud over de allerede gældende rettigheder på kontinentalsoklen og  

 fiskeriterritoriet nye rettigheder til udnyttelse af naturlige ressourcer i  

 havet og det overliggende luftrum.
Herudover opnår kyststaten nye  

 jurisdiktionsbeføjelser især på miljøområdet.
Omfanget af kyststatens  

 jurisdiktion i den eksklusive økonomiske zone er dog mindre end, hvad der  

 gælder for kyststatens søterritorium.
Dette skyldes ønsket om i videst muligt  

 omfang at opretholde det traditionelle princip om havenes frihed.
Alle stater  

 har således i zonen ret til fri sejlads, overflyvning og anden international  

 retmæssig anvendelse svarende til, hvad der folkeretligt er gældende for det  

 åbne hav.
I den almindelige folkeret anerkendes i dag oprettelsen af økonomiske  

 zoner uafhængigt af Havretskonventionen, hvis det sker inden for de rammer,  

 der er fastlagt i konventionen.
Hovedreglerne for zonen er derfor gældende  

 uafhængigt af, om en stat er part i konventionen eller ej.
Det antages, at  

 kyststaten for lovligt at kunne hævde sine rettigheder i zonen først må  

 proklamere oprettelsen af den økonomiske zone og specificere dens bredde.
Der  

 eksisterer en vis variation i staternes praksis med hensyn til udøvelsen af  

 rettigheder og jurisdiktion i zonen.
 For Danmarks vedkommende udvidedes fiskeriterritoriet til 200 sømil i  

 1977. I medfør af Genevekonventionen af 1958 om den kontinentale sokkel havde  

 Danmark allerede retten til udforskning og udnyttelse af kontinentalsoklen.
 2. De muligheder, som eksklusive økonomiske zoner åbner for at  

 beskytte havmiljøet førte til, at spørgsmålet om oprettelse af sådanne zoner  

 på hollandsk initiativ blev taget op i forbindelse med den 3.  

 Nordsøkonference i Haag i 1990.
 Nordsøstaternes miljøministre vedtog på denne baggrund en erklæring om, at  

 Nordsøstaterne ville samarbejde om at øge kyststaternes jurisdiktion bl.a.  

 gennem oprettelse af eksklusive økonomiske zoner i de områder af Nordsøen,  

 hvor sådanne ikke eksisterer.
Blandt Nordsøstaterne har Norge, Sverige, Frankrig og Tyskland oprettet  

 eksklusive økonomiske zoner.
Holland og Belgien er i gang med oprettelsen.
3. Et af hovedformålene med lovforslaget om at oprette eksklusive  

 økonomiske zoner er et ønske om en bedre og mere effektiv håndhævelse af  

 internationale regler til beskyttelse af havmiljøet uden for dansk  

 søterritorium i overensstemmelse med sigtet med Nordsøsamarbejdet.
Som nævnt  

 ovenfor har Danmark allerede rettigheder med hensyn til fiskeri og  

 aktiviteter på kontinentalsoklen.
Danmark har i dag kun begrænsede muligheder for at udøve jurisdiktion over  

 for udenlandske skibe uden for dansk søterritorium.
Gældende internationale  

 konventioner giver kun mulighed for indgriben i tilfælde af  

 olieforureningsulykker og forurening med andre stoffer end olie i meget  

 specifikke og akutte situationer.
I en eksklusiv økonomisk zone kan kyststaten i væsentligt videre omfang  

 håndhæve miljøbeskyttelsesregler, som er i overensstemmelse med  

 internationale regler og normer til beskyttelse af havmiljøet.
Eksempelvis  

 vil man kunne udstrække forbudet mod dumpning, som i dag gælder på dansk  

 søterritorium og for danske skibe, til at gælde i den eksklusive økonomiske  

 zone for alle skibe, eller udlægge områder til beskyttelse af flora og fauna  

 m.v.
Ligeledes vil man kunne håndtere ulovlig udtømning af olie, som udgør et  

 betydeligt problem for Nordsøens miljø, mere effektivt end i dag.
 Et andet vigtigt formål med oprettelsen af en eksklusiv økonomisk zone er  

 at skabe mulighed for udnyttelse uden for søterritoriet af energi fra vandet,  

 strømme og vind.
 Det materielle indhold af Danmarks beføjelser og pligter som kyststat vil,  

 i det omfang gældende regler ikke direkte kan finde anvendelse, blive  

 reguleret i speciallovgivningen, herunder i forslag til ændring af lov om  

 beskyttelse af havmiljøet.
 4. Lovforslagets gennemførelse medfører ingen direkte  

 statsfinansielle, administrative eller erhvervsøkonomiske konsekvenser.
 Speciallovgivningen om udøvelse af rettigheder og jurisdiktion i de  

 eksklusive økonomiske zoner vil imidlertid kunne medføre sådanne  

 konsekvenser.
 Uanset lovforslaget ikke har direkte miljømæssige konsekvenser, skaber  

 det, som anført i bemærkningerne ovenfor, mulighed for øget jurisdiktion på  

 miljøbeskyttelsesområdet.
 Lovforslaget indeholder ikke EU-retlige aspekter.
Høring Forslaget har været sendt i høring hos:
Danmarks Rederiforening, Rederiforeningen for Mindre Skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Fiskernes Forbund, Hotel-, Restaurant- og  

 Fritids-erhvervenes Arbejdsgiverforening, DSB-Rederi A/S,  

 Centralorganisationen af Industriansatte i Danmark, Dansk Navigatørforening,  

 Metal Søfart, Radiotelegrafistforeningen af 1917, Specialarbejderforbundet i  

 Danmark, Specialarbejderforbundet i Danmark, Hanstholm afdeling, SID,  

 Sømændenes Forbund i Danmark, Maskinmestrenes Forening, Dansk Sø- og  

 Restaurationsforening, Restaurations- og Bryggeriforbundet i Danmark,  

 Funktionærernes og Tjenestemændenes Fællesråd, Dansk Arbejdsgiverforening,  

 Landsorganisationen i Danmark, Arbejderbevægelsens Erhvervsråd,  

 Amtsrådsforeningen i Danmark, Kommunernes Landsforening, Erhvervenes  

 Transportudvalg, Foreningen af Danske Privathavne, Sammenslutningen af Danske  

 Havne, Københavns Havn, Københavns Kommune, Århus Havn, Aalborg Havn,  

 Statshavneadministrationen i Esbjerg, Statshavneadministrationen i  

 Frederikshavn, Danmarks Skibsmæglerforening, Arbejdsministeriet,  

 Boligministeriet, Erhvervsministeriet, Finansministeriet,  

 Forskningsministeriet, Forsvarsministeriet, Indenrigsministeriet,  

 Justitsministeriet, Kirkeministeriet, Kulturministeriet, Landbrugs- og  

 Fiskeriministeriet, Miljø- og Energiministeriet, Skatteministeriet,  

 Socialministeriet, Statsministeriet, Sundhedsministeriet, Trafikministeriet,  

 Undervisningsministeriet, Økonomiministeriet, Skibs- og Bådebyggeriernes  

 Arbejdsgiverforening, Foreningen af Skibs- og Bådebyggere i Danmark,  

 Søtransportens Brancheforening, Det Norske Veritas, Lloyd's Register of  

 Shipping, ABS Europe Ltd, Bureau Veritas, Germanischer Lloyd, Nippon Kaiji  

 Kyokai, Assurandør-Societetet, Assurandørernes Hus, Rederiet A.P.
Møller,  

 Assuranceforeningen SKULD, Kommitteret Jørgen Bredholt, Nivå, Foreningen af  

 Danske Søassurandører, Skibsbevaringsfonden, Sø- og Handelsretten,  

 Advokatfirmaet Gorrisen & Federspiel, Advokatfirmaet Reumert &  

 Partnere, Tilbageholdelsesnævnet (c/o Søfartsstyrelsen), Advokatrådet,  

 Danmarks Fiskeri- og Havundersøgelser, Dansk Ornitologisk Forening, Danske  

 Vognmænd, Forbrugerrådet, Friluftsrådet, Kort- og Matrikelstyrelsen, Mærsk  

 Olie & Gas A/S, Danmarks Naturfredningsforening, Dansk Sejlunion,  

 Farvandsvæsenet, Foreningen af Danske Ral- og Sandsugere, Greenpeace Danmark,  

 Miljøklagenævnet, Oliebranchens Fællesrepræsentation, Rigsombudsmanden i  

 Grønland, Danmarks Sportsfiskerforbund, Færøernes Landsstyre, Miljøstyrelsen,  

 Energistyrelsen, Rigsombudsmanden på Færøerne, Grønlands Hjemmestyre,  

 Verdensnaturfonden, Dansk Industri, Entreprenørforeningen,  

 Ingeniørsammenslutningen, Sundhedsstyrelsen, Told- og Skattestyrelsen, Skov-  

 og Naturstyrelsen, og Søfartsstyrelsen.
Bemærkninger til lovforslagets enkelte bestemmelser Til § 1 Ved bestemmelsen oprettes en eksklusiv økonomisk zone for Danmarks  

 vedkommende med virkning fra lovens ikrafttræden.
For Færøerne og Grønland  

 skaber loven i § 5 hjemmel for, at tilsvarende zoner senere kan oprettes ved  

 kgl. anordning.
For Danmarks vedkommende er det ønskeligt, at en eksklusiv  

 økonomisk zone oprettes snarest muligt under hensyn til det i forbindelse med  

 Nordsøkonferencen indledte samarbejde om oprettelse af eksklusive økonomiske  

 zoner med henblik på koordination og effektivisering af håndhævelsen af  

 miljøbeskyttelsesregler.
 Bestemmelsen om zonernes udstrækning er udformet i overensstemmelse med  

 folkeretlig praksis, som er bekræftet ved FN's Havretskonvention af 1982. Den  

 eksklusive økonomiske zone, der er beliggende uden for og som støder op til  

 søterritoriet, må herefter ikke strække sig ud over 200 sømil fra de  

 basislinier, fra hvilke søterritoriets bredde måles.
Baggrunden for bestemmelsen i stk. 2 er den uafklarede  

 afgrænsningssituation mellem Bornholm og Polen.
Det er hensigten indtil  

 videre ikke at oprette en eksklusiv økonomisk zone i farvandet mellem  

 Bornholm og Polen.
På grund af den - ligeledes uafklarede -  

 afgrænsningssituation mellem Færøerne og Storbritannien, oprettes der indtil  

 videre ikke en eksklusiv økonomisk zone ved Færøerne, jfr. lovforslagets § 5  

 og bemærkningerne hertil.
Til § 2 Bestemmelsen bygger på det folkeretlige princip, hvorefter afgrænsningen  

 af den eksklusive økonomiske zone mellem stater med kyster, der ligger over  

 for eller grænser op til hinanden, sker ved aftale.
Bestemmelsen er relevant  

 for de havområder, hvor der ikke er plads til fuld udstrækning af en  

 eksklusiv økonomisk zone.
For Danmarks vedkommende, hvor der ikke er plads til de fulde 200 sømil,  

 vil de eksisterende aftaler om afgrænsning af kontinentalsoklen og  

 fiskeriterritoriet være bestemmende for afgrænsningen af de eksklusive  

 økonomiske zoner i forhold til de pågældende stater.
Det drejer sig om  

 følgende aftaler:
- Overenskomst af 9. juni 1965 med Forbundsrepublikken Tyskland om  

 afgrænsning af den kontinentale sokkel i Nordsøen i kystområdet med  

 tilhørende protokol af samme dato om Østersøen.
Ved aftale af 30. november  

 1967 med Forbundsrepublikken Tyskland om fiskerirettigheder på dansk  

 territorium blev det - inden de to landes etablering af fiskerizoner på  

 indtil 200 sømil - aftalt, at den sydlige grænse for den danske fiskerizone  

 foreløbig er den linie, som blev aftalt i overenskomsten af 9. juni 1965 om  

 afgrænsningen af den kontinentale sokkel i Nordsøen i kystområdet.
Der er  

 ikke siden indgået endelig aftale herom.
 - Overenskomst af 8. december 1965 med Norge om afgrænsningen af den  

 kontinentale sokkel. (Suppleret af aftaler af 24. april 1968 og af 4. juni  

 1974 om hhv. ajourføring af tripunkt med Sverige og generel teknisk  

 ajourføring).
 - Overenskomst af 28. januar 1971 med Forbundsrepublikken Tyskland om  

 afgrænsning af den kontinentale sokkel i Nordsøen.
 - Overenskomst af 25. november 1971 med Det forenede Kongerige  

 Storbritannien og Nordirland om afgrænsningen af den kontinentale sokkel.  

 (Aftalen trådte i stedet for tidligere overenskomst af 3. marts 1966).
Hvad angår afgrænsningen af Danmarks fiskeriterritorium i de områder, der  

 er omfattet af de ovenciterede kontinentalsokkeloverenskomster, anvendes  

 kontinentalsokkelgrænsen de facto som en fiskerigrænse.
For så vidt angår  

 fiskerigrænsen i Nordsøen mod UK er denne baseret på en noteveksling af 13.  

 og 23. december 1976. Som omtalt ovenfor er der med Forbundsrepublikken  

 Tyskland indgået en foreløbig aftale om fiskerigrænsen i det område af  

 Nordsøen, der er omfattet af den dansk-tyske kontinentalsokkeloverenskomst  

 fra 1965.
 - Overenskomst af 9. november 1984 med Sverige vedrørende afgrænsning af  

 kontinentalsoklen og fiskerizonerne mellem Danmark og Sverige, jf. hertil  

 Deklarationen af 30. januar 1932 mellem Danmark og Sverige angående  

 grænseforholdene i Sundet med senere ændringer.
 - Traktat af 14. september 1988 med Den Tyske Demokratiske Republik om  

 afgrænsningen af kontinentalsoklen og fiskerizonerne. (Forbundsrepublikken  

 Tyskland har succederet i traktaten ved genforeningen med DDR fra og med den  

 3. oktober 1990).
 Hvor sokkel- og fiskerigrænsen endnu ikke er fastlagt, hvilket gælder  

 området mellem Danmark og Polen samt dele af grænselinien mellem Danmark og  

 Forbundsrepublikken Tyskland, fastholder Danmark, indtil endelig aftale er  

 indgået, midtlinien som afgrænsningslinie.
Bestemmelsen i stk. 2 bemyndiger udenrigsministeren til at udstede  

 bekendtgørelser om afgrænsningen af de eksklusive økonomiske zoner med  

 angivelse af geodætisk datum og koordinater for afgrænsningen.
Danmarks  

 eksklusive økonomiske zone som sådan, jfr. bemærkningerne til § 1, oprettes  

 direkte ved loven.
For Færøernes og Grønlands vedkommende vil oprettelsen  

 kunne ske ved kgl. anordning med hjemmel i loven.
Til § 3 Bestemmelsen er en rammebestemmelse, der opregner Danmarks rettigheder i  

 de eksklusive økonomiske zoner i henhold til folkeretten, som gengivet i FN's  

 Havretskonvention.
Danmarks udnyttelse af disse rettigheder er eller vil  

 blive fastlagt ved selvstændig lovgivning eller administrativ regulering.
 De eksklusive økonomiske zoner giver ikke Danmark nye rettigheder med  

 hensyn til efterforskning og udnyttelse af kontinentalsoklen og fiskeri.  

 Disse rettigheder udøves uændret.
For kontinentalsoklens vedkommende vil det således ikke som følge af  

 lovforslaget blive nødvendigt at ændre den gældende anordning (kgl. anordning  

 nr. 259 af 7. juni 1963 vedrørende udøvelsen af højhedsretten over den  

 kontinentale sokkel) eller gældende lovgivning om udnyttelse af forekomster  

 på kontinentalsoklen, bl.a. lov nr. 259 af 9. juni 1971 om kontinentalsoklen,  

 lov nr. 357 af 6. juni 1991 om råstoffer, lov nr. 294 af 7. juni 1972 om  

 naturgasforsyning, lov nr. 291 af 10. juni 1981 om etablering af og  

 benyttelse af en rørledning til transport af råolie og kondensat, lov nr. 292  

 af 10. juni 1981 om visse havanlæg og lov nr. 293 af 10. juni 1981 om  

 anvendelse af Danmarks undergrund.
Da kontinentalsoklen i modsætning til den  

 eksklusive økonomiske zone kan udstrækkes ud over 200 sømil, vil gældende  

 regler uændret finde anvendelse såvel på den del af kontinentalsoklen, der  

 ligger inden for den eksklusive økonomiske zone som på den del, der ligger  

 udenfor, og en særskilt lovgivning vil derfor ikke være påkrævet.
 Fiskeriterritoriet omfatter det indre territorialfarvand (dvs. området  

 inden for basislinierne, hvor basislinierne ikke er identiske med kystlinien)  

 og søterritoriet (dvs. 3 sømil fra basislinierne). Herudover omfatter  

 fiskeriterritoriet de eksklusive økonomiske zoner, der oprettes (uden for  

 søterritoriet). De gældende regler (lov nr. 597 af 17. december 1976 om  

 Danmarks Riges fiskeriterritorium og lov nr. 306 af 4. juni 1986 om  

 saltvandsfiskeri med senere ændringer og lov nr. 221 af 23. maj 1979 om  

 regulering af fiskeriet med senere ændringer) vil derfor uændret finde  

 anvendelse på såvel den del af fiskeriterritoriet, der er beliggende inden  

 for søterritoriets grænser, som den del, der omfattes af de eksklusive  

 økonomiske zoner, og en særskilt lovgivning vil derfor ikke være påkrævet.
De øvrige rettigheder, som er omtalt i § 3, er ikke omfattet af  

 eksisterende lovgivning.
Lovforslaget muliggør udnyttelsen af de beføjelser,  

 der efter folkeretten tilkommer Danmark i de eksklusive økonomiske zoner.
Med  

 forslag til lov om ændring af lov om beskyttelse af havmiljøet, lov om skibes  

 sikkerhed m.v. og søloven, der fremsættes af miljø- og energiministeren i  

 indeværende folketingssamling, vil en væsentlig del af disse beføjelser blive  

 udnyttet.
Forslaget indebærer, at de pågældende love finder anvendelse i den  

 eksklusive økonomiske zone.
 Ved lovforslaget om oprettelse af eksklusive økonomiske zoner skabes  

 endvidere grundlag for lovgivning om udnyttelse uden for søterritoriet af  

 energi fra vandet, strømme og vind.
 Udøvelsen af rettigheder sker under opfyldelse af Danmarks forpligtelser  

 og med behørigt hensyn til andre staters rettigheder og pligter i  

 overensstemmelse med folkeretten.
Til § 5 Bestemmelsen er en sædvanlig ikrafttrædelsesbestemmelse for Færøernes og  

 Grønlands vedkommende.
For Færøernes vedkommende er bestemmelsen tillige  

 resultatet af særlige overvejelser på grund af de igangværende maritime  

 afgrænsningsforhandlinger med UK.
Bestemmelsen sikrer, at loven ved kgl.  

 anordning senere efter forelæggelse for det færøske og det grønlandske  

 hjemmestyre kan sættes i kraft for disse dele af Riget samtidig eller hver  

 for sig.
Bestemmelsen giver tillige adgang til sådanne afvigelser, som de  

 særlige færøske og grønlandske forhold tilsiger.
