 Hendes  

 arbejdsgiver udbetalte hende sædvanlig løn svarende til 33 ½ timers ugentlig  

 beskæftigelse.
 Ansøgeren  

 havde i april 2004 tilmeldt sig AF som fuldtidssøgende.
Arbejdsfomidlingen  

 havde i sin afgørelse af 19. maj 2004 givet afslag på VEU- godtgørelse med  

 henvisning til at hun oppebar sin sædvanlige løn under kurset svarende til 33  

 ½  

 times beskæftigelse.
AF fandt på denne baggrund ikke at der forelå tab af  

 arbejdsindtægt eller arbejdsmulighed, selvom hun var tilmeldt AF på fuld tid.
 Ansøger  

 påklagede afgørelsen til Arbejdsmarkedets Ankenævn, da hun, som følge af  

 tilmeldingen til AF som fuldtidssøgende (37 timer) var af den opfattelse, at  

 hun var berettiget til at få sine dagpenge beregnet på grundlag 37 timers  

 beskæftigelse.
 Ankenævnet  

 traf den 18. marts afgørelse om, at ansøger ikke var berettiget til  

 VEU-godtgørelse i forbindelse med det omhandlede kursus.
 Ankenævnet  

 henviste til, at VEU-godtgørelsen ifølge § 15 i bekendtgørelsen om  

 VEU-godtgørelse højst kunne udgøre et beløb svarende til højeste  

 dagpengebeløb.
Da  

 ansøgeren imidlertid under kurset havde fået en løn fra sin arbejdsgiver som  

 var højere end dagpengenes højeste beløb var der ikke tale om et indtægtstab,  

 som berettigede til VEU-godtgørelse.
Kun i de tilfælde, hvor VEU-godtgørelsen  

 var højere end lønnen kunne der blive tale om et forskelsbeløb som eventuelt  

 kunne udbetales til kursusdeltageren.
 Ankenævnet  

 tiltrådte på ovennævnte baggrund AFs afgørelse om afslag på  

 VEU-godgørelse  

.
Afslag  

 på VEU-godtgørelse for deltidsbeskæftiget pædagogmedhjælper, som var tilmeldt  

 AF på fuld tid og modtog sædvanlig løn under kursus, svarende til sin  

 deltidsbeskæftigelse  

 på 33 ½ time hvor lønnen oversteg dagpengemaksimum Ankenævnet har på sit møde den 16. marts 2005 behandlet  

 Deres klage vedrørende VEU-godtgørelse i forbindelse med Deres deltagelse i  

 den  

 grundlæggende pædagoguddannelse (PGU-merit), som blev afholdt i perioden 8.  

 marts 2004 til 27. januar 2005.
Nævnet traf denne A F G Ø R E L S  

 E De er ikke  

 berettiget til VEU-godtgørelse i forbindelse med Deres deltagelse i kurset  

 (PGU-merit) i perioden 8. marts 2004 til 27. januar 2005 som fuldtidsstudie  

 med  

 6 timers daglig undervisning.
 Ifølge § 4 i  

 lovbekendtgørelsen om godtgørelse ved deltagelse i erhvervsrettet voksen- og  

 efteruddannelse kan beskæftigede lønmodtagere opnå godtgørelse for tab af  

 indtægt eller arbejdsmulighed som følge af Deres deltagelse.
 Ifølge samme  

 bestemmelse og § 15 i bekendtørelsen om VEU-godtgørelse kan godtgørelsen for  

 deltagere i fuldtidsundersvisning pr. undervisningsuge højst udgøre et beløb  

 svarende til det højeste dagpengebeløb, jf. § 47 i lov om  

 arbejdsløshedsforsikring  

 mv.
Da De  

 imidlertid under kurset får udbetalt løn fra Deres arbejdsgiver som udgør et  

 højere beløb end dagpengenes højeste beløb pr. uge på 3205 kr. i 2004 og  

 3270 kr. 2005 har De ikke et indtægtstab, som  

 berettiger til VEU-godtgørelse.
Kun i de tilfælde, hvor godtgørelsen er  

 højere  

 end lønnen, vil der være tale om et forskelsbeløb som eventuelt kan udbetales  

 til kursusdeltageren.
 Ankenævnet henviser til § 4 og § 9 i lov om godtgørelse  

 ved deltagelse i erhvervsrettet voksen- og efteruddannelse, jf.  

 lovbekendtgørelse nr. 106 af 18. februar 2004 samt §§ 15 - 19, i  

 Undervisningsministeriets bekendtgørelse nr. 1255 af 29. december 2003 om  

 godtgørelse ved deltagelse i erhvervsrettet voksen- og efteruddannelse.
 Ankenævnet tiltræder således Arbejdsformidlingens  

 afgørelse af 19. maj 2004 om afslag på VEU-godtgørelse.
På ankenævnets  

 vegne xxxxx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
AF i xxxx Amt 1. Sagsforløb Det fremgår af sagen, at De var ansat som  

 pædagogmedhjælper med 33 ½ timer ugentlig, da De i januar 2004 søgte om  

 VEU-godtgørelse i forbindelse deltagelse i den grundlæggende  

 pædagoguddannelse  

 i form af UvM-kurset PGU-merit til dagplejer, omsorgshjælper på Social- og  

 Sundhedsskolen i xxx Amt.
 Uddannelsesperioden går fra den 8. marts 2004 til den  

 27. januar 2005, hvor De har 6 undervisningstimer mellem kl. 8 og 14.
 Deres arbejdsgiver udbetaler Dem sædvanlig løn under  

 uddannelsen svarende til 33 ½ time.
 Den 1. april 2004 tilmeldte De Dem AF som  

 fuldtidsarbejdssøgende.
2.  

 Arbejdsformidlingens afgørelse AF traf den 19. maj 2004 denne afgørelse:
  


  

 Den grundlæggende pæd.udd.- pgu merit AF-Regionskontoret  

 har modtaget din ansøgning om VEU-godtgørelse i forbindelse med ovennævnte  

 kursus på Social- og Sundhedsskolen fra 8. marts 2004 til 27. januar 2005.
Der gives  

 afslag på din telefoniske henvendelse om at få udbetalt VEU-godtgørelse for  

 tab  

 af arbejdsmulighed fra dine normale 33,5 timer til 37 timer.
At du har fået  

 oplyst af din fagforening, at du ved at stå tilmeldt AF kan få suppleret op  

 for  

 tab af arbejdsmulighed er vi ikke enig i - det må stå for deres egen regning.
Til § 7, stk. 1  

 i vejledning nr. 11 af 09.02.04 til Bek. nr. 1255 af 29. december 2003 (om  

 godtgørelse ved deltagelse i erhvervsrettet voksen  og efteruddannelse  

 VEU)  

 står, at der vil foreligge tab af arbejdsmulighed, når deltageren er  

 deltidsbeskæftiget og tilmeldt Arbejdsformidlingen som  

 fuldtidsarbejdssøgende.  

 Du er først blevet tilmeldt AF den 1. april 2004, altså efter uddannelsens  

 start, og i Amanda (Arbejdsfomidlingens edb-system) står du til at skulle  

 afmeldes  

 den 28. januar 2005- dagen efter endt uddannelse, og bl.a, derfor mener vi du  

 er tilmeldt AF proforma.
Du opretholder din sædvanlige løn under uddannelsen,  

 og lider derfor ikke et løntab i forbindelse med din uddannelse.
Som  

 pædagogmedhjælper fik du udbetalt løn for 33,5 timer, og får under  

 uddannelsen  

 stadig løn for 33,5 timer.
Klagevejledning (medtages  

 ikke).
3. Klagen til  

 ankenævnet De skrev i brev af 14. juni 2004:
Jeg Tina  

 Dreier journal nr. 030579-2438, har indleveret en klage til AF om VEU  

 godtgørelse.  

 Denne klage ønsker jeg at underbygge yderligere.
Jeg har fået afslag på VEU  

 godtgørelse for tab af arbejdsmulighed fra mine 33,5 timer op til 37 timer,  

 selvom jeg står tilmeldt AF som arbejdssøgende.
Jeg er af min  

 fagforening blevet oplyst, at når jeg står tilmeldt AF som job-søgende på  

 fuldtid, har jeg ret til VEU godtgørelse på fuldtid selvom jeg kun arbejder  

 på  

 deltid.
Det står i reglerne og det mener jeg ikke at AF kan afslå.
Jeg er bestemt  

 ikke proforma tilmeldt AF, da jeg ikke selv har bedt om at blive afmeldt d.  

 28.  

 januar 2005, da jeg naturligvis ønsker at arbejde fuldtids. 4. AF´s  

 bemærkninger til klagen AF skrev i brev af 6. juli 2004:
 AF har modtaget ansøgers klage vedrørende afslag på  

 VEU-godtgørelse for tab af arbejdsmulighed fra sine normale 33,5 timer til 37  

 timer.
 Vi mener ikke der er tale om et tab af arbejdsmulighed,  

 da ansøger får udbetalt sin sædvanlige løn af sin arbejdsgiver, og altid har  

 fået løn for 33,5 timer.
Vi fastholder vort afslag, og sender hermed ansøgerens  

 klage videre til Arbejdsmarkedet Ankenævn. 5. Nyt efter  

 klagen Arbejdsformidlingen i X Amt har til sekretariatet for  

 Arbejdsmarkedets Ankenævn den 17. februar 2005 telefonisk oplyst, at De blev  

 afmeldt AF den 28. januar 2005, og at De ikke efterfølgende er blevet  

 tilmeldt  

 AF.
 Sekretariatet har ved brev af 18. februar 2005 anmodet  

 om Deres eventuelle bemærkninger hertil inden 8 dage.
 Den 25. februar 2005 har sekretariatet endvidere  

 indhentet telefonisk oplysning fra lønkontoret i X Kommune, som har oplyst,  

 at  

 De som pædagogmedhjælper har en timeløn på 105,88 kr. og en  

 beskæftigelsesgrad  

 på 33 ½ time om ugen.
Sekretariatet har telefonisk den 25. februar 2004  

 forelagt Dem ovennævnte oplysninger, som De kan bekræfte.
Vedrørende lønnens  

 størrelse har De dog oplyst, at De har nogle tillæg oven i det oplyste,  

 således  

 at Deres månedsløn som pædagogmedhjælper udgør 15.282 kr.
6. Regler Lovbekendtgørelse  

 nr. 106 af 18. februar 2004 om godtgørelse ved deltagelse i erhvervsrettet  

 voksen- og efter uddannelse.
 .
 § 4.
 Stk. 3.  

  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring mv.
 Stk. 6.  

  

 Undervisningsministeriet kan fastsætte nærmere regler om godtgørelse.
§ 9.  

  

 For  

 beskæftigede lønmodtagere kan godtgørelse i henhold til §§ 4 og 5 udbetales  

 til  

 arbejdsgiveren i tilfælde, hvor der er truffet afgørelse om, at  

 arbejdsgiveren  

 fortsætter med at udbetale sædvanlig løn under uddannelsen.
Beløbet svarer  

 til  

 den godtgørelse, som en deltager kunne have udbetalt efter §§ 4 og 5. Beløbet  

 kan dog højst udgøre et beløb, der svarer til arbejdsgiverens lønudgifter til  

 en deltager under uddannelse.
Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse (VEU) .
Afsnit III Størrelse og beregning af godtgørelse Kapitel 6 Fuld godtgørelse § 15.  

  

 For deltagere i fuldtidsundervisning  

 udgør godtgørelsen pr. undervisningsuge et beløb svarende til det højeste  

 ugentlige dagpengebeløb, jf. § 47 i lov om arbejdsløshedsforsikring m.v.
 Stk. 2.  

  

 Fuldtidsundervisning er undervisning,  

 der er tilrettelagt som heltidsundervisning i henhold til reglerne om de  

 pågældende uddannelser.
 Stk. 3.  

  

 Godtgørelsen kan pr. dag maksimalt  

 udbetales med 1/5 af højeste ugentlige dagpengebeløb.
Deltidsundervisning § 16.  

  

 For deltagere i deltidsundervisning  

 beregnes godtgørelsen i forhold til antallet af undervisningstimer.
Kapitel 7 Fællesbestemmelser § 17.  

  

 Godtgørelse kan kun udbetales for den  

 tid, som deltageren har deltaget i undervisningen, jf. dog stk. 2-7.
 Stk. 2.  

  

 En deltager, som har ret til godtgørelse  

 efter reglerne i kapitel 3, 4 eller 5, har ret til godtgørelse, hvis  

 uddannelsen afbrydes på grund af uforudsete forhold på uddannelsesstedet.  

 Godtgørelse kan alene udbetales for den første dag, undervisningen har været  

 indstillet.
Stk. 3.  

  

 En deltager i et længerevarende  

 uddannelsesforløb, som har ret til godtgørelse efter reglerne i kapitel 3, 4  

 eller 5, har også ret til godtgørelse, når uddannelsesstedet er lukket på  

 grund  

 af ordinære ferieperioder på arbejdsmarkedet.
Retten til godtgørelse gælder  

 ligeledes i perioder med uddannelsespraktik.
Det er en betingelse, at  

 uddannelsesforløbet har en varighed af normalt mindst 6 uger, og at der  

 ligger  

 undervisningsdage både før og efter ferieperioden.
 Stk. 4.  

  

 Godtgørelse efter stk. 3 fratrækkes  

 hævet feriegodtgørelse, feriedagpenge eller godtgørelse for særlige  

 feriefritimer.
 Stk. 5.  

  

 Holder uddannelsesstedet lukket for  

 undervisning den 1. maj, Grundlovsdag eller fredagen efter Kr.  

 Himmelfartsdag,  

 har dagpengeberettigede ledige deltagere, som har ret til godtgørelse efter  

 reglerne i kapitel 3, 4 eller 5, ret til godtgørelse for disse dage.
 Stk. 6.  

  

 Til en ledig dagpengeberettiget  

 deltager, som har ret til godtgørelse efter reglerne i kapitel 3, 4 eller 5,  

 og  

 som på grund af deltagelsen mister indtægt for søgnehelligdage i  

 uddannelsesperioden, udbetales der godtgørelse for sådanne dage.
Stk. 7.  

  

 En deltager, der har ret til godtgørelse  

 efter reglerne i kapitel 3, 4 eller 5, har ret til godtgørelse, hvis  

 deltageren  

 ikke har deltaget i undervisningen på grund af indkaldelse til en jobsamtale  

 eller lægeundersøgelse eller indkaldelse til session.
Godtgørelse udbetales  

 for  

 den dag, samtalen, lægeundersøgelsen eller sessionen har fundet sted.
 § 18.  

  

 For deltagere, der har et delvist tab  

 af indtægt eller arbejdsmulighed, fordi de er i delvis beskæftigelse under  

 uddannelsen, reduceres godtgørelsen med det antal timer, i hvilke  

 beskæftigelsen udføres.
Kapitel 8 Refusion til arbejdsgiver § 19.  

  

 Arbejdsgivere, der efter aftale med  

 deltageren udbetaler sædvanlig løn under uddannelsen, har ret til refusion.  

 Refusionen svarer til den godtgørelse, som deltageren ville have været  

 berettiget til efter kapitlerne 3, 4, 5, 6 og 7. Refusionen kan dog ikke være  

 højere end den løn, arbejdsgiveren udbetaler under uddannelsen.
 Stk. 2.  

  

 Hvis godtgørelsen er højere end lønnen,  

 udbetales forskellen til deltageren.
 Stk. 3.  

  

 Arbejdsgivere, der udbetaler løn for  

 fuld arbejdstid til deltagere, der ellers er deltidsbeskæftigede, har ret til  

 refusion efter stk. 1 og 2.
