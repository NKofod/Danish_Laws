 Der blev klaget over, at der ikke var medsendt kopi af svar på de  

 prøver og scanninger, som var foretaget.
Overlægen oplyste, at det var afdelingens rutine at sende kopi af  

 journalens tekstsider samt de almindelige blodprøvesvar og  

 undersøgelser, hvis der blev anmodet om aktindsigt i journalen uden  

 nærmere specifikation.
Der var således sket en ekspeditionsfejl i  

 det pågældende tilfælde.
Aktindsigt i svar på prøver og  

 scanninger Patientklagenævnet oplyste, at blodprøvesvar,  

 røntgenbeskrivelser m.v. er en del af patientens journal.
En anmodning  

 om aktindsigt i journalen indebærer som udgangspunkt, at der ved  

 imødekommelse af anmodningen skal gives aktindsigt i alle dokumenterne  

 i journalen.
 Nævnet fandt herefter, at patienten burde have  

 fået aktindsigt i både journalkontinuationerne samt de  

 øvrige dokumenter i overensstemmelse med afdelingens praksis.
Nævnet fandt anledning til at bemærke, at hvis  

 det ikke direkte fremgår af en anmodning om aktindsigt, at der  

 ønskes kopi af bilagene i journalen, kan afdelingen, når der  

 ikke gives aktindsigt i bilagene, i følgebrevet oplyse, at  

 bilagsmaterialet er til rådighed, og at aktindsigt i bilagene kan  

 opnås, hvis det ønskes.
Begrundelse herfor er blandt andet, at  

 ekstrakten af oplysningerne fra blodprøvesvar,  

 røntgenbeskrivelser m.v. oftest vil kunne læses i selve  

 journalnotaterne.
