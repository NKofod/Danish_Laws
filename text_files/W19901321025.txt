Der meddeltes tilladelse til erhvervelse af en landbrugsejendom af  

 areal ca. 33 ha, uanset at ansøger ikke opfyldte landbrugslovens krav om en  

 landmandsuddannelse.
Tilladelsen var begrundet med, at der kan dispenseres  

 fra dette krav for ejendomme i intervallet 30-50 ha, medmindre der i området  

 er særlig stærk efterspørgsel efter suppleringsjord eller ejendomme over 30  

 ha, hvilket ikke var godtgjort i dette tilfælde.
I skrivelse af 16. november 1989 har De påklaget den af Jordlovsudvalget i  

 skrivelse af 27. oktober 1989 trufne afgørelse, hvorved der påny blev meddelt  

 afslag på en ansøgning om tilladelse til, at Søren Lund Andersen erhverver  

 adkomst på landbrugsejendommen matr. nr.  2a m.fl.
Kulerup By, Bjæverskov på  

 ca. 32,9 ha.
Jordlovsudvalget begrunder afgørelsen med, at Søren Lund Andersen ikke  

 opfylder landbrugslovens uddannelseskrav.
Jordlovsudvalget henviste endvidere  

 til, at den stedlige jordbrugskommission finder, at der bør stilles krav om  

 landmandsuddannelse ved erhvervelse af den omhandlede ejendom, fordi der er  

 tale om en virkelig god landbrugsejendom med gode jorder og bygninger.  

 Jordbrugskommissionen er dog enig i, at et mindre areal af ejendommens  

 jordtilliggende er vandlidende.
I klageskrivelsen anfører De, at Søren Lund Andersen stiller sig  

 uforstående over for, at der ikke kan gives dispensation efter de vedtagne  

 ændringer af landbrugsloven.
De henviser bl.a. til, at den stedlige  

 jordbrugskommission erkender, at der findes et fradragsareal på ejendommen og  

 den lokale planteavlskonsulent finder, at fradragsarealet udgør ca. 3,2 ha.
 De anfører endvidere, at Søren Lund Andersen har overtaget ejendommen med  

 en lejekontrakt vedrørende en del af driftsbygningerne, der er lejet ud til  

 motorcykelklubben » Outsiders MC« for en 5 års periode, der løber  

 indtil 1. april 1992. Endelig anfører De, at ejendommen ikke er miljøgodkendt  

 til animalsk produktion, og at det under hensyn til disse oplysninger er  

 urimeligt, at der stilles krav om landmandsuddannelse.
Jordlovsudvalget har i anledning af klagen udtalt, at udvalget ikke  

 finder, at der i klagen er anført nye oplysninger, der kan begrunde en  

 ændring af den trufne afgørelse.
Udvalget har samtidig oplyst, at den  

 stedlige jordbrugskommission finder, at fradragsarealet kun omfatter det  

 vandlidende areal, mens engarealerne er så gode, at de ikke kan fradrages  

 samt at kommissionen skønner, at der i området er efterspørgsel efter  

 landbrugsejendomme over 30 ha fra personer, der opfylder landbrugslovens  

 uddannelseskrav.
Jordlovsudvalget indstiller således, at afgørelsen  

 fastholdes.
Landbrugsministeriet skal herefter meddele, at ministeriet finder, at der  

 er grundlag for, at ændre Jordlovsudvalgets afgørelse, således at der  

 meddeles tilladelse til Søren Lund Andersens erhvervelse af den omhandlede  

 landbrugsejendom.
Ministeriet lægger vægt på, at der er tale om en ejendom i  

 intervallet 30-50 ha, hvor der i medfør af landbrugslovens § 18, stk. 2, nr.  

 1 i almindelighed vil kunne meddeles tilladelse til erhvervelsen uden krav om  

 landmandsuddannelse, medmindre særlige forhold taler imod.
 Ministeriet finder ikke, at det i den foreliggende sag er godtgjort, at  

 der i området er særlig stærk efterspørgsel efter suppleringsjord eller  

 ejendomme over 30 ha fra personer, der opfylder lovens uddannelseskrav,  

 således at 30 ha-grænsen i landbrugslovens § 16 ikke kan fraviges.
Landbrugsministeriet meddeler herved i medfør af landbrugslovens § 18,  

 stk. 2, nr. 1, tilladelse til, at Søren Lund Andersen erhverver adkomst på  

 landbrugsejendommen matr. nr.  2a m.fl.
Kulerup By, Bjæverskov.
 P.M.V.
 e.b.
