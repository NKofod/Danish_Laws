En kvinde havde i perioden 1/9 1978 - 30/6 1979 fået udbetalt forskud  

 på mellemste invalidepension.
I juni 1980 fik hun tilkendt invaliditetsydelse  

 og bistandstillæg med tilbagevirkende kraft fra 1/9 1978. Ankestyrelsen  

 fandt, at den del af forskuddet på invalidepensionen, der hidrørte fra  

 invaliditetsbeløbet, kunne modregnes i invaliditetsydelsen for samme periode.  

 Der kunne ikke ske modregning for det udbetalte forskud på grundbeløbet.
Der  

 kunne heller ikke ske modregning i bistandstillægget.
 REDEGØRELSE FOR SAGEN:
En 25-årig kvinde havde i tiden 1/9 1978 - 30/6 1979 fået udbetalt forskud  

 på mellemste invalidepension fra social- og sundhedsforvaltningen i A.  

 kommune.
Pr 1/7 1979 flyttede hun til B. kommune, og hun modtog herefter  

 hjælp efter bistandslovens § 42 til en videregående uddannelse.
I juni 1980  

 fik kvinden tilkendt invaliditetsydelse og bistandstillæg med virkning fra  

 1/9 1978. Social- og sundhedsforvaltningen i A. kommune rejste herefter over  

 for B. kommune krav om refusion af et beløb på ca. 28.000 kr. der var ydet  

 som forskud på invalidepension, således at kvindens tilgodehavende for  

 tilkendt invaliditetsydelse og bistandstillæg for samme tidsrum udbetaltes  

 til A. kommune.
Det sociale udvalg i B. kommune forelagde spørgsmålet om refusion for  

 sikringsstyrelsen, der vejledende udtalte, at der principielt ikke kunne  

 udbetales invalidepension og invaliditetsydelse for samme tidsrum.
Uanset  

 dette fandt sikringsstyrelsen ikke, at der kunne modregnes med hjemmel i  

 invalidepensionslovens § 37, stk. 2, eller § 21. Sikringsstyrelsen fandt  

 heller ikke, at der kunne ske tilbagesøgning ud fra  

 dobbeltforsørgelsesbetragtninger.
 Efter fornyet henvendelse fra social- og sundhedsforvaltningen i A.  

 kommune besluttede socialudvalget i B. kommune at refundere et beløb på ca.  

 16.000 kr. svarende til tilkendt invaliditetsydelse og bistandstillæg for den  

 omhandlede periode.
 AFGØRELSEN, DER KLAGES OVER:
 Efter kvindens klage til amtsankenævnet pålagde nævnet socialudvalget i B.  

 kommune at udbetale det omhandlede beløb på ca. 16.000 kr. til kvinden.  

 Nævnets afgørelse var begrundet med, at det var en forudsætning for A.  

 kommunes krav om fyldestgørelse for udbetalt forskud på invalidepension i  

 tilgodehavdnde invaliditetsydelse og bistandstillæg, herunder ved modregning  

 i henhold til invalidepensionslovens § 37, stk. 2, at der forelå  

 tilbagebetalingskrav/tilbagesøgningskrav herfor, hvilket nævnet ikke fandt  

 var opfyldt i den foreliggende situation hverken med hjemmel i  

 invalidepensionsloven eller som ulovhjemlet praksis med støtte i  

 dobbeltforsørgelsesbetragtninger.
 På baggrund af sikringsstyrelsens vejledende udtalelse fandtes det ikke  

 tilstrækkeligt klart at forskud på mellemste invalidepension (grundbeløb og  

 invaliditetsbeløb) og invaliditetsydelse dækker samme formål og det samme  

 gjorde sig gældende med hensyn til forskud på mellemste invalidepension og  

 bistandstillæg, jfr. herved invalidepensionslovens § 10, stk. 1, og § 15,  

 stk. 1, og 2, hvorefter bistandstillæg tilkendes særskilt som tillæg til  

 såvel invalidepension som invaliditetsydelse.
 KLAGEN TIL ANKESTYRELSEN:
 Social- og sundhedsforvaltningen i A. kommune anførte bl.a., at  

 invalidepensionslovens §§ 21 og 37 ikke var til hinder for modregning i det  

 foreliggende tilfælde. § 21 omhandler ganske vist ikke direkte det  

 foreliggende tilfælde, men synes alligevel ikke at udelukke den af  

 forvaltningen anvendte fortolkning, hvorefter forskudsvis udbetalt pension  

 kan modregnes både i tilkendt pension og invaliditetsydelse.
 LOVGRUNDLAG:
 Invalidepensionslovens § 21, stk. 1: Når en begæring om pension er  

 indgivet, kan det sociale udvalg, hvis det skønnes at der er overvejende  

 sandsynlighed for, at afgørelsen vil falde ud til, at pension tilstås den  

 pågældende, bevilge ansøgeren forskud inden for pensionens grænser for tiden  

 mellem den 1. i måneden efter begæringens indgivelse og sagens endelige  

 afgørelse.
§ 21, stk. 2: Viser det sig, at den pågældende ikke er berettiget til en  

 pension så stor som det ydede forskud, kan beløbet eller det overskydende  

 beløb kræves tilbage.
Det sociale udvalg underretter modtageren herom ved  

 ydelsen af forskuddet.
Tilbagebetaling kan dog undlades efter regler der  

 fastsættes af chefen for sikringsstyrelsen.
Beløbet opføres som hjælp ydet i  

 henhold til lov om social bistand, afsnit III.
 § 37, stk. 2: Krav på for meget udbetalt pension og boligydelse kan  

 modregnes i ydelser efter denne lov.
 ANKESTYRELSENS AFGØRELSE:
Det udbetalte invaliditetsbeløb for perioden 1. september 1978 - 30. juni  

 1979 fandtes at kunne modregnes i invaliditetsydelsen for samme periode, idet  

 der fandtes at være et sådant sammenfald i de to ydelsers formål, at der var  

 tale om dobbeltforsørgelse.
Der fandtes ikke at kunne ske modregning for  

 forskud på grundbeløbet.
Der kunne heller ikke ske modregning i  

 bistandstillægget.
