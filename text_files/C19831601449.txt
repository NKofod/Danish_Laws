Prøvetid § 1.  Den almindelige prøvetid er indtil 4 timer  

 daglig inden for tidsrummet mellem kl. 11.00 og kl. 16.00.
 § 2.  Den almindelige prøvetid kan udvides med 1 time  

 til at omfatte tidsrummet fra kl. 11.00 til kl. 16.00 ved indtil 6 prøver  

 (udvidede prøver) før generalprøven på en førsteopførelse eller en  

 nyindstudering.
 Indstuderes forestillingen med to eller flere i det væsentlige forskellige  

 rollebesætninger, kan der afholdes 8 udvidede prøver.
 Ved forestillinger, der ved opførelser påregnes at vare mere end 3 timer,  

 kan den almindelige prøvetid ved to af de udvidede prøver overskrides med  

 indtil halvdelen af forestillingens normale varighed.
 Prøven kan først påbegyndes kl. 11.00.
 De udvidede prøver skal placeres inden for de sidste 14 dage før den  

 planlagte første opførelse af forestillingen, men behøver ikke finde sted på  

 hinanden følgende dage.
 Ved en nyindstudering forstås en genopsætning i anden iscenesættelse eller  

 anden scenografi, eller med en anden og efter teaterchefens skøn i det  

 væsentlige ny rollebesætning, såfremt genopsætningen af teatret offentligt  

 bekendtgøres en nyindstudering, eller genopsætning af et værk, der ikke har  

 været opført af teatret inden for de sidste 36 måneder.
 § 3.  Den almindelige prøvetid kan udvides med 1 time  

 til at omfatte tidsrummet fra kl. 11.00 til kl. 16.00 ved een prøve (udvidet  

 prøve) før en opførelse med en anden kapelmester, eller en opførelse med en  

 anden indehaver af en efter teaterchefens skøn væsentlig rolle end ved  

 tidligere opførelser, eller en første opførelse af en reprise.
 Ved forestillinger, der ved opførelser påregnes at vare mere end 3 timer,  

 kan den almindelige prøvetid ved to af de udvidede prøver overskrides med  

 indtil halvdelen af forestillingens normale varighed.
 Prøven kan først påbegyndes kl. 11.00.
 Opføres reprisen med to i det væsentlige forskellige rollebesætninger, kan  

 der afholdes to udvidede prøver, een med hver rollebesætning.
 Ved en reprise forstås et værk, som ikke har været opført af teatret inden  

 for de sidste 9 måneder, eller som genoptages efter sommerferien.
 § 4.  Den sidste eller næstsidste prøve før en  

 førsteopførelse eller en nyindstudering skal af teatret anordnes som  

 generalprøve.
 Generalprøven skal forløbe som påregnet ved opførelser af forestillingen.  

 Afbrydelse i prøven kan kun ske, såfremt hændelige uheld gør det påkrævet.  

 Den almindelige prøvetid kan overskrides for at sikre forestillingens  

 kontinuerlige opførelse.
 § 5.  En sanger, der skal medvirke i et særligt  

 krævende parti i aftenens forestilling, kan forlade prøven kl. 14.
 Det tilkendegives normalt ved tildelingen, om et parti anses for særligt  

 krævende.
§ 6.  En sanger har pligt til at møde til prøvning af  

 kostumer på det bekendtgjorte tidspunkt.
Prøvning af kostumer skal finde sted  

 inden for tidsrummet mellem kl. 11.00 og kl. 16.00.
 § 7.  Som prøvetid medregnes ikke den tid, der medgår  

 til prøvning af kostumer, undervisning, sminkning og påklædning.
 § 8.  I august måned er en sanger tillige pligtig at  

 deltage i aftenprøver i tiden mellem kl. 19 og kl. 22 ugens fem første dage  

 og den sidste lørdag.
En sanger er pligtig at deltage i indtil 30 aftenprøver i tiden fra den 1.  

 september til den 14. januar og indtil 30 aftenprøver i tiden fra den 15.  

 januar til sæsonens udgang.
Aftenprøver placeres på hverdage i tiden mellem  

 kl. 19 og kl. 22. Sådanne prøver kan kun placeres på lørdage, såfremt  

 repertoireændring eller sygdom gør det nødvendigt af hensyn til en  

 operaforestilling på en søndag eller en mandag.
Pauser § 9.  Under prøver af indtil 2 timers varighed har de  

 medvirkende ikke ret til pause.
Under prøver af indtil 3 timers varighed har de medvirkende ret til en  

 pause på 30 minutter.
Pausen placeres samlet og bør i almindelighed  

 påbegyndes tidligst 1 time og afsluttes senest 2 timer efter prøvens  

 begyndelse.
Varer en prøve mere end 3 timer, har de medvirkende ret til yderligere 10  

 minutters pause for hver påbegyndt time udover de første 3 timer.
Pausen kan  

 ikke placeres som afslutning på prøven.
 Pauserne placeres i øvrigt efter prøvelederens nærmere bestemmelse og  

 beregnes på grundlag af den på prøvesedlen senest angivne varighed af prøven.
 De medvirkende i en prøve skal være parat til at genoptage arbejdet i  

 prøvelokalet eller på scenen ved pausens ophør.
 Under aftenprøver kan pausen placeres i slutningen af prøven.
 Under generalprøve har pauserne samme varighed og placering som påregnet  

 under forestillingen.
Bekendtgørelse af prøver § 10.  Prøver bekendtgøres ved opslag på dertil  

 bestemte steder.
De medvirkende må selv holde sig orienteret om opslag.
 Hovedprøvesedlen opslås onsdag og lørdag inden kl. 15.30 med angivelse af  

 prøver på henholdsvis den følgende mandag, tirsdag og onsdag og den følgende  

 torsdag, fredag og lørdag.
 Operaens repetitioner bekendtgøres fredag med gyldighed for den følgende  

 uge.
 Afholdelse af fotograferingsprøve meddeles særskilt på prøvesedlen med  

 angivelse af, hvem der skal fotograferes.
 Prøvesedlen skal indeholde angivelse af, hvilken forestilling prøven  

 angår, samt tidspunkterne for prøvens påbegyndelse og afslutning.
 § 11.  Prøvens indhold og forløb skal tilrettelægges  

 for at sikre en hensigtsmæssig udnyttelse af prøvetiden.
 Angivelse af, hvem der skal deltage i en prøve sker enten mundtligt til de  

 pågældende ved afslutningen af foregående dags prøve eller ved anden  

 personlig meddelelse, der senest skal gives den foregående dag inden  

 rådighedspligtens ophør.
ndringer i prøvesedlen, som medfører fremrykkelse af tidspunktet for  

 påbegyndelse eller udskydelse af tidspunktet for afslutning af en prøve, skal  

 bekendtgøres ved opslag senest 48 timer før prøvens begyndelse eller ved  

 personlig meddelelse senest ved rådighedspligtens ophør 2 dage før  

 prøvedagen.
Det samme gælder ændringer, der går ud på, at der skal prøves på  

 en anden forestilling end oprindeligt fastsat.
Disse frister gælder ikke, når  

 ændring er foranlediget af sygdom eller anden uforudset hindring.
 Sådanne ændringer skal begrundes af teatret ved opslag eller ved personlig  

 meddelelse til de sangere, for hvem ændringen har betydning.
Rådighedspligt § 12.  Enhver sanger skal ved opgivelse af  

 telefonnummer eller adresse gøre det muligt for teatret på forestillingsdage  

 at aflevere meddelelser om tjenesten.
I tiden fra 2 timer og indtil 30  

 minutter før forestillingens begyndelse skal alle, der ikke er sygemeldt  

 eller fritaget fra tjeneste, være beredt til tjeneste ved teatret og skal  

 kunne antræffes på bopælen eller et fra den anvist sted.
 Teatret skal på forestillingsdage, undtagen søn-og helligdage, mellem kl.  

 10 og kl. 16 samt på alle forestillingsdage i tiden fra 1 time og indtil 15  

 minutter før forestillingens begyndelse på et opgivet telefonnummer give  

 sangerne mulighed for at indhente og afgive oplysninger om tjenesten.
 Enhver sanger bør under sin ferie eller orlov meddele teatret en adresse,  

 hvorfra vedkommende kan modtage meddelelser fra teatret.
Fridage og ferie § 13.  En sanger har ikke tjeneste- og rådighedspligt  

 på søndage, bortset fra 8 søndage i hver sæson.
Disse 8 dage skal fastlægges  

 og bekendtgøres af teatret ved opslag senest den 1. september.
 § 14.  Der gives ikke forestilling og afholdes ikke  

 prøve lillejuleaftensdag, juleaftensdag, 1. juledag, skærtorsdag, langfredag,  

 påskelørdag, 1. og 2. påskedag og 1. og 2. pinsedag.
Der afholdes ikke prøve på søn- og helligdage, medmindre teaterchefen  

 skønner det absolut påkrævet af hensyn til samme dags forestilling.
En sådan  

 prøve kan ikke vare længere end 3 timer.
§ 15.  Der tilkommer sangere en samlet årlig  

 sommerferie på 59 dage beliggende inden for tidsrummet mellem 1. juni og 1.  

 september.
Tidspunktet for sommerferien skal bekendtgøres ved opslag senest  

 den 1. september.
Herudover tilkommer der sangere en samlet, årlig vinterferie på 10 dage,  

 der begynder ved tjenestens afslutning en torsdag og varer til tjenestens  

 begyndelse den næstfølgende mandag.
Tidspunktet for vinterferien, der  

 placeres inden for tidsrummet mellem den 1. januar og den 1. marts, skal  

 bekendtgøres ved opslag 2 måneder før feriens begyndelse og senest den 1.  

 december.
Bemærkninger til reglement om tjenestetid for operaens solister Til §§ 2 og 3:
 Ved fastsættelsen af antallet og varigheden af de udvidede prøver har  

 teatret stillet sig positivt over for i videst muligt omfang at tage hensyn  

 til, at sangere med særligt krævende partier eller med gennemgående roller  

 ikke udsættes for urimelige belastninger ved medvirken i langvarige prøver.  

 Et sådant hensyn vil bl.a. kunne tages ved at lade vedkommende sanger markere  

 sit parti under dele af prøven.
I tilfælde af dobbeltbesætninger på en forestilling er teatret endvidere -  

 i det omfang mulighederne tillader det - indstillet på, at hvert af holdene  

 får det samme antal udvidede prøver.
Det er dog fra operaens side anerkendt,  

 at en ligelig fordeling af antallet af udvidede prøver kun kan gælde i  

 princippet, idet en række hensyn i det konkrete tilfælde kan føre til en  

 fravigelse.
 Der har under forhandlingerne været enighed om, at det af hensyn til  

 kontinuiteten i et afsluttende prøveforløb bør tilstræbes, at der ikke  

 forløber mere end 2 prøvefri arbejdsdage mellem sidste prøve før  

 generalprøven og mellem generalprøven og premieren.
 Der har endvidere været enighed om, at samme hensyn til kontinuiteten ikke  

 skal forhindre, at teatret i tilfælde af udskydelse af dagen for  

 førsteopførelsen afholder enkelte af de tilladte udvidede prøver så tæt på  

 førsteopførelsen som muligt, uanset at man herved måtte overskride den i § 2,  

 stk. 4 nævnte frist på 14 dage.
Begrebet »udvidet prøve« har alene relation til prøvetidens  

 længde, dvs. overskridelse af den i § 1 nævnte almindelige prøvetid.
Udvidede  

 prøver behøver derfor ikke foregå med fuld eller delvis anvendelse af  

 dekorationer, belysning, kostumer og maskering, ligesom teatret i nødvendigt  

 omfang kan anordne pause, standsning eller gentagelse.
Udtrykket  

 »fuldstændig prøve« om hvis afgrænsning der hidtil har været  

 afvigende opfattelser, indgår ikke i nærværende reglement.
 En generalprøve regnes ikke som udvidet prøve, uanset at den i medfør af §  

 4 måtte strække ud over den almindelige prøvetid.
 Til § 4:
Der er enighed om, at det i visse situationer af force majeure lignende  

 karakter kan være umuligt at opfylde bestemmelsen om obligatorisk afholdelse  

 af en generalprøve.
Man har fra solisternes side stillet sig positivt over  

 for efter forudgående forhandling at ville anerkende teatrets ret til at  

 undlade afholdelse af generalprøve.
Formuleringen i stk. 1 giver teatret valgfrihed med hensyn til, hvilken af  

 de to sidste prøver før førsteopførelsen der anordnes som generalprøve.  

 Begrundelsen er bl.a. at man ved dobbeltbesætninger af en forestilling vil  

 kunne lade den næstsidste prøve afholde som generalprøve for den  

 rollebesætning, der medvirker på premiereaftenen og herefter eventuelt  

 anvende en af de i § 2 nævnte udvidede prøver som en art generalprøve for den  

 anden rollebesætning ved den sidste prøve for førsteopførelsen.
Hensynet til  

 de kunstnere, der medvirker i en forestilling af meget belastende karakter,  

 kan tillige eventuelt tale for at anordne den næstsidste prøve før  

 førsteopførelsen som generalprøve, således at den sidste prøve vil kunne få  

 en af hensyn til premieren og de medvirkende kunstnere mindre krævende og  

 mindre forceret karakter.
 Til § 5:
 Det er fra teatrets side pointeret, at antallet af partier, der kan anses  

 for særligt krævende, må begrænses mest muligt, idet de i reglementet  

 hjemlede muligheder for et effektivt prøvearbejde og prøveforløb ellers vil  

 blive illusoriske.
Afgørelsen af, hvorvidt medvirken kan anses for særligt krævende, må  

 træffes helt konkret for hver enkelt forestilling, idet der bør tages hensyn  

 til varigheden og sværhedsgraden ved den enkeltes medvirken, herunder tillige  

 til den fysiske og psykiske belastning.
Da afgørelsen er konkret, vil det  

 således kunne forekomme, at kun en enkelt eller nogle ganske få roller er  

 omfattet af ovennævnte kriterium.
 Teatrets oprindelige forslag om, at retten til at forlade en prøve kl. 14  

 bortfaldt, når aftenens forestilling havde måtte ændres samme dag (rød  

 plakat), er udgået, idet operaens solister har stillet sig positive over for  

 en for alle parter rimelig og hensigtsmæssig løsning i de konkrete  

 situationer.
 Til § 7:
 Den tid der medgår til sminkning, påklædning og afsminkning beregnes til 1  

 time.
 Der fastsættes ingen højeste tjenestetid.
 Til § 11:
Teatret har under forhandlingerne lagt vægt på at udforme reglementet,  

 således at dette såvidt muligt kan føre til en rationalisering og  

 effektivisering af arbejdet.
Med den nuværende driftsform og de  

 tilstedeværende lokaleforhold er det kun i forholdsvis beskedent omfang  

 muligt at nå dette mål, og teatret har derfor under forhandlingerne med  

 personaleorganisationerne set sig nødsaget til delvis at måtte afvise eller  

 begrænse de fremførte ønsker med hensyn til fastlæggelse og nedskæring af  

 arbejdstiden (prøvetiden). Dette har også været nødvendigt på områder, hvor  

 man i og for sig kan anerkende rimeligheden af de fra personalets side  

 fremførte synspunkter.
I forbindelse med indførelsen af en ferie- og fridagsordning har det for  

 teatret været en afgørende forudsætning, at personalet herefter måtte stå til  

 rådighed for prøvearbejdet hver dag inden for den fastsatte prøvetid.
Teatret  

 må derfor også have mulighed for at ændre den på prøvesedlen angivne  

 disposition for en prøve på et hvilketsomhelst tidspunkt, såvel før som under  

 prøven.
Ganske vist indeholdt det hidtil gældende reglement ikke nogen  

 begrænsninger i så henseende, men i praksis havde der udviklet sig visse  

 hindringer for en effektiv og hensigtsmæssig udnyttelse af prøvetiden, der -  

 hvis de blev opretholdt - som en uundgåelig følge af de nu fastlagte  

 prøvetider, fridage og ferier ville bevirke en nedgang i antallet af  

 produktioner, hvilket hverken teatret, kunstnere eller publikum kan være  

 interesseret i.
Retten til at disponere over prøveforløbet skal naturligvis ikke kunne  

 misbruges på vilkårlig måde, og ændringer begrundet i luner, tilfældige  

 omstændigheder, sløseri eller manglende planlægning såvel som ændringer som  

 følge af rent personlige og teatret uvedkommende forhold kan ikke tolereres.  

 Dette gælder i lige høj grad set fra personalets synspunkter som fra  

 ledelsens.
Man har derfor foreslået, at det udtrykkeligt fastslås, at prøvens  

 indhold og forløb skal tilrettelægges for at sikre en hensigtsmæssig  

 udnyttelse af prøvetiden.
Det er næppe muligt at angive nogen nærmere  

 præcisering af kravene til prøveforløbet, men bestemmelsen vil i hvert fald  

 give personalet et grundlag for at påtale en eventuel mangelfuldt eller  

 dårligt tilrettelagt arbejdsgang, ligesom det følger af bestemmelsen, at  

 lederen af prøven bør foretage en forudgående tilrettelæggelse af  

 prøvearbejdet.
Bestemmelsen må selvfølgelig læses med den begrænsning, som  

 følger af at det kan være vanskeligt på forhånd at fastlægge den kunstneriske  

 skabelsesproces i detailler, særligt inden for en kunstart som f.eks.  

 balletten, og en forudgående planlægning skal heller ikke være til hinder  

 for, at der senere foretages ændringer, såfremt dette efter de konkret  

 foreliggende omstændigheder skønnes hensigtsmæssigt for at nå frem til det  

 kunstnerisk bedst mulige resultat.
Teatret har derfor adgang til, såvel før  

 som under prøven, at foretage enhver ændring eller supplering af denne,  

 herunder bestemme, at værker eller dele heraf skal gentages, eller at der  

 skal prøves på andre dele af værker, på flere værker, med andre ledere eller  

 i andre lokaler end planlagt.
Der kan tillige foretages ændringer med hensyn  

 til prøvens karakter af orkesterprøve, sang- og orkesterprøve,  

 fotograferingsprøve, salsprøve eller sceneprøve.
Ej heller gælder der nogen  

 begrænsning i antallet af værker, som ønskes prøvet.
Det skal fremtidigt  

 heller ikke være fornødent at angive noget forbehold i så henseende på  

 prøvesedlen.
 Til § 15:
Det samlede antal feriedage er uændret.
Det er imidlertid nu præciseret,  

 at tidspunktet for afholdelse af sommerferie kan forskydes inden for de  

 angivne ydergrænser.
