(Til stiftsøvrighederne) Cirkulærets anvendelsesområde 1. Dette cirkulære finder anvendelse på kirkesangere samt på organister der ikke efter de derom fastsatte regler skal aflønnes efter tjenestemændenes lønrammesystem.
 De i cirkulæret pkt. 9-13 fastsatte honorarsatser samt bestemmelsen i pkt.  

 18 om befordringsgodtgørelse for befordring mellem hjem og arbejde er  

 vejledende.
Ansættelse 2. Ansættelse foretages af menighedsrådet for det sogn, i hvilket  

 organisten/kirkesangeren skal gøre tjeneste.
Skal organisten/kirkesangeren  

 gøre tjeneste i mere end eet sogn, foretages ansættelsen af menighedsrådene  

 inden for ansættelsesområdet i fællesskab.
 Opslag.
 3. Ledige stillinger besættes efter opslag.
 Opslagets indhold.
4. Opslag skal indeholde oplysning om stillingens aflønning, tjenestested  

 og ansøgningsfrist.
Endvidere skal opslaget angive særlige uddannelseskrav,  

 der stilles til ansøgere, særligt stillingsindhold samt oplysning om, hvor  

 stillingens regulativ kan rekvireres.
 Ansøgningsfrist.
 5. Ansøgningsfristen skal være mindst 21 dage.
 Opslags bekendtgørelse.
 6. Opslag indrykkes i uge- eller dagspressen og eventuelt i fagblade .
 Det offentlige arbejdsformidlingskontor skal gøres bekendt med opslaget.
 Prøveansættelse.
7. De første 12 måneder af ansættelsestiden ved første ansættelse i  

 folkekirken som organist/kirkesanger betragtes som prøvetid.
Særlig prøvetid  

 kan i andre tilfælde ikke aftales.
Prøvetiden kan ikke forlænges.
 Lønning.
 8. Lønfastsættelsen foretages på grundlag af en opgørelse af det antal  

 tjenester, der er normalt for et kalenderår.
Til tjenester henregnes gudstjenester, andagter i kirken eller på sygehus,  

 plejehjem udsyngelser m.m. og kirkelige handlinger.
Såfremt  

 organisten/kirkesangeren er forpligtet til at medvirke ved menighedsmøder  

 eller konfirmandundervisning medregnes sådanne tjenester.
 Der foretages ikke fradrag af tjenester, som organisten/kirkesangeren på  

 grund af ferie eller sygdom ikke har kunnet medvirke ved, eller af tjenester,  

 som er bortfaldet af grunde, der ikke kan tilregnes organisten/kirkesangeren.
 Har en organist/kirkesanger ansættelse ved flere kirker, sammenlægges  

 tjenestetallet ved de enkelte kirker, og honorarfastsættelsen finder sted på  

 grundlag af det samlede tjenestetal.
 Lønfastsættelse for organister.
 9. På grundlag af tjenestetallet fastsættes lønnen efter de i det  

 medfølgende bilag angivne honorarskalaer I, Ia, Ib, II og III.
 10. Organister henfører til vedkommende honorarskala på grundlag af deres  

 uddannelse ved ansættelsen således:
 Honorarskala III: Højeste organisteksamen fra et dansk  

 musikkonservatorium.
 Honorarskala II: Præliminær Orgelprøve fra dansk musikkonservatorium eller  

 seminarium.
 Honorarskala I b: 2. delprøve i den præliminære organistuddannelse.
 Honorarskala I a: 1. delprøve i den præliminære organistuddannelse eller  

 seminariets orgelprøve.
 Honorarskala I: Organister uden ovennævnte uddannelser.
 Kirkeministeriet træffer afgørelse om, efter hvilken honorarskala en  

 organist med organistuddannelse i udlandet skal lønnes.
 Såfremt en organist under ansættelsesforholdet består Præliminær  

 Orgelprøve eller 1. eller 2. delprøve i den præliminære organistuddannelse,  

 henføres han fra den første i den nærmeste efterfølgende måned til den  

 honorarskala, der efter stk. 1 svarer til den beståede prøve.
 11. Såfremt det påhviler organisten at lede kor, forhøjes det årlige  

 grundhonorar således:
Ledelse af flere kor Påhviler det en organist at udføre kirkekoncerter, forhøjes det årlige  

 grundhonorar således:
Pligtigt antal koncerter årligt Lønfastsættelse for kirkesangere.
12. På grundlag af tjenestetallet fastsættes lønnen efter den i bilaget  

 angivne honorarskala I.
Kirkesangere, der har lærereksamen med prædikat om,  

 at de kan forestå kirkesangen, eller har bestået en af kirkeministeriet  

 godkendt prøve, lønnes dog efter honorarskala Ia (jfr. bilaget).
 13. Såfremt det påhviler kirkesangeren at lede kor, forhøjes det årlige  

 grundhonorar således:
 Ændringer af honorar.
 14. Når honorarfastsættelse har fundet sted, foretages forhøjelse eller  

 nedsættelse kun, såfremt der sker varige ændringer i tjenestetallet eller af  

 stillingsindholdet iøvrigt.
 Nedsættelse af fastsatte honorarer kan kun gennemføres med det  

 opsigelsesvarsel, der er fastsat i pkt. 31.
 Lønnens udbetaling.
 15. Honoraret med tillæg betales månedsvis bagud.
 Forudbetaling opretholdes dog for nu ansatte organister/kirkesangere, der  

 er forudlønnede.
 Grundhonorarerne jfr. pkt. 9-13 reguleres efter bilag 8 i  

 kirkeministeriets cirkulære om regulering af kirkefunktionærers lønninger der  

 udsendes i april og oktober hvert år.
 Løn under sygdom og under fravær på grund af barnefødsel.
 16. Ved fravær på grund af sygdom eller barnefødsel er  

 organisten/kirkesangeren ikke berettiget til løn, men eventuelt til dagpenge  

 i henhold til reglerne i lov om dagpenge.
 Befordringsgodtgørelse for befordring mellem flere arbejdssteder.
 17. Der ydes organister/kirkesangere godtgørelse for befordring med eget  

 befordringsmiddel mellem flere tjenestesteder, såfremt brug af  

 befordringsmiddel er nødvendig af hensyn til tjenestens afvikling.  

 Godtgørelsen beregnes efter de for statens tjenestemænd gældende regler for  

 brug efter bemyndigelse af eget befordringsmiddel.
Endvidere kan der ydes godtgørelse af udgifter til befordring til pligtige  

 tjenester uden for pastoratet.
Såfremt offentligt transportmiddel ikke med  

 rimelighed kan forlanges benyttes, udbetales godtgørelsen efter de ovennævnte  

 retningslinier.
 Befordringsgodtgørelse for befordring mellem hjem og arbejdssted.
18. Såfremt et menighedsråd i en ledig stilling som organist/kirkesanger  

 ansætter en ansøger, der har bopæl 10 km eller mere fra kirken, kan der  

 endvidere ydes den pågældende godtgørelse af udgifter til befordring til og  

 fra tjenester i pastoratet.
Såfremt der er rimelig mulighed herfor, skal  

 offentligt befordringsmiddel anvendes.
I modsat fald ydes godtgørelse efter  

 reglerne for statens tjenestemænds brug af eget befordringsmiddel efter  

 taksten for »anden godkendt kørsel«.
 Hvis den ansatte har bopæl mere end 50 km fra kirken, beregnes  

 godtgørelserne alene på grundlag af en afstand på 50 km.
 Såfremt den pågældende er ansat ved flere kirker, lægges afstanden mellem  

 den ansattes bopæl og den nærmest liggende af de kirker, ved hvilke han er  

 ansat, til grund.
 19. Godtgørelse efter pkt. 17 og 18 udbetales månedlig bagud sammen med  

 lønnen på grundlag af organistens/kirkesangerens opgørelse over de tjenester,  

 i forbindelse med hvis varetagelse han/hun har haft befordringsudgifter.
 Telefongodtgørelse.
 20. Der kan efter menighedsrådets bestemmelse ydes  

 organister/kirkesangere telefongodtgørelse efter kirkeministeriets cirkulære  

 af 30. juni 1983 angående boligtjenestetelefoner m.v. til tjenestemænd m.fl.  

 i folkekirken.
 Ferie.
 21. Organister/kirkesangere er berettiget til ferie efter reglerne i lov  

 om ferie.
 Fridage.
22. Organister/kirkesangere er berettiget til en fast ugentlig frida g som fastsættes i stillingens regulativ, jfr. pkt. 4.2 i cirkulære af 20.  

 december 1974 om løn- og ansættelsesvilkår for kirke- og  

 kirkegårdsfunktionærer.
 Jubilæumsgratiale.
 23. Der udbetales organister/kirkesangere et jubilæumsgratiale efter  

 statens regler.
 Regulativ.
 24. Organistens/kirkesangerens tjenestepligter fastsættes i et regulativ,  

 jfr. ministeriets cirkulære af 15. september 1981 om udfærdigelse af  

 regulativ for de ved kirker og kirkegårde ansatte.
 Afsked.
 Reglerne om afsked findes i afsnit 8 i kirkeministeriets cirkulære af 2.  

 december 1974 om løn- og ansættelsesvilkår for kirke- og  

 kirkegårdsfunktionærer.
 25. Afsked meddeles af den myndighed, der efter pkt. 2 er ansættende  

 myndighed.
26. Den ansatte skal opsiges til fratræden med udgangen af den måned  

 han/hun fylder 70 år.
Såfremt ganske særlige omstændigheder gør sig gældende,  

 kan stiftsøvrigheden efter menighedsrådets indstilling godkende, at afskeden  

 udsættes en kortere tid efter det fyldte 70. år.
27. Afsked skal finde sted, såfremt den ansatte varigt eller for længere  

 tid på grund af sygdom eller svagelighed bliver ude af stand til at varetage  

 sin stilling.
Afsked af denne grund bør i almindelighed meddeles, når  

 sygdomsfraværet har udgjort 90 dage inden for 12 på hinanden følgende  

 måneder, og der ikke er udsigt til snarlig tilbagevenden til tjenesten.
 28. Såfremt tjenesten ikke varetages tilfredsstillende eller den ansatte  

 gør sig skyldig i tjenesteforseelse, kan afsked meddeles.
 29. Forinden den ansatte afskediges, skal der gives ham/hende lejlighed  

 til at udtale sig.
 Afskedigelsens (opsigelsens) form.
30. Afskedigelse (opsigelse) skal af menighedsrådet meddeles skriftligt  

 og være begrundet.
Såfremt opsigelsen er begrundet i almindelige  

 samarbejdsvanskeligheder, skal eksempler på disse angives.
 Opsigelsesvarslet.
31. Ansættelsesforholdet kan af den ansatte opsiges med 14 dages varsel i  

 de 6 første måneder af prøvetiden.
Bortset herfra skal ansættelsesforholdet  

 af den ansatte opsiges med 1 måneds varsel til udgangen af en måned.
 32. Ved opsigelse fra menighedsrådets side udgør opsigelsesvarslet i de  

 første 6 måneder af prøvetiden 14 dage og iøvrigt 3 måneder til den 1. i en  

 måned.
 Faglig organisation.
 33. Under forhandlinger med menighedsrådet kan organisten/kirkesangeren  

 møde sammen med eller lade sig repræsentere af sin faglige organisation.
 Andre bestemmelser.
34. Organisten/kirkesangeren er ikke berettiget til at oppebære særskilt  

 vederlag for medvirken ved tjenester, der kan medregnes ved opgørelsen af  

 tjenestetallet efter pkt. 8, eller som iøvrigt har tilknytning til  

 stillingen.
Organister er ikke berettiget til vederlag for udførelse af  

 særlige kompositioner ved kirkelige handlinger.
 Ikrafttrædelse.
 35. Nærværende cirkulære træder i kraft den 1. august 1985.  

 Kirkeministeriets cirkulære af 25. marts 1975 om lønning af kirkesangere og  

 af organister, der ikke lønnes efter tjenestemændenes lønrammer ophæves.
Kirkeministeriet, den 10. juli 1985 Mette Madsen /Finn Langager Larsen Følgeskrivelse til foranstående cirkulære.
 Medfølgende cirkulære om løn- og ansættelsesforhold for kirkesangere og  

 for organister, der ikke lønnes efter tjenestemændenes lønrammer, bedes  

 bekendtgjort for provstiudvalgene og menighedsråd, under hvilke der er ansat  

 kirkesangere og/eller organister, der ikke lønnes efter tjenestemændenes  

 lønrammer.
 Cirkulæret, der er tilblevet efter forhandling i kirkeministeriets udvalg  

 af 14. januar 1971 vedrørende kirkefunktionærer, træder i stedet for  

 ministeriets cirkulære af 25. marts 1975 om lønning af kirkesangere og af  

 organister, der ikke lønnes efter tjenestemændenes lønrammer.
Cirkulæret indeholder bindende regler om løn- og ansættelsesvilkår og  

 vejledende satser for honorarfastsættelse samt en vejledende bestemmelse om  

 godtgørelse for befordring mellem hjem og arbejdssted.
Opmærksomheden  

 henledes på, at det gøres obligatorisk, at lønfastsættelse for kirkesangere  

 og honorarlønnede organister finder sted på grundlag af det antal tjenester,  

 der er normalt for et kalenderår, og at der i tilfælde af ansættelse ved  

 flere kirker skal foretages en sammentælling af samtlige tjenester ved disse  

 som grundlag for honorarfastsættelsen.
De vejledende honorarsatser er gradueret i forhold til hidtil, således at  

 der nu findes 5 skalaer.
Kirkesangere, der har lærereksamen med prædikat om,  

 at de kan forestå kirkesangen eller har bestået en af kirkeministeriet  

 godkendt prøve, og organister, der har bestået 1. delprøve i den præliminære  

 organistuddannelse eller seminariets orgelprøve, kan herefter aflønnes efter  

 honorarskala I a, medens organister, der har bestået 2. delprøve af den  

 præliminære orgelprøve, kan aflønnes efter skala I b.
Det er hermed tilstræbt  

 at tilgodese interessen for de stadigt flere uddannelsestilbud, bl.a. på  

 kirkemusikskolerne i Løgumkloster og Vestervig.
 Cirkulæret træder i kraft den 1. august 1985.
 Tvivlsspørgsmål i forbindelse med cirkulærets anvendelse og forståelse  

 bedes forelagt kirkeministeriet.
 P-M-V.
 E.B.
