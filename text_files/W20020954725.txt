 Medlemmet klagede til Arbejdsmarkedets Ankenævn over  

 Arbejdsdirektoratets afgørelse og gjorde gældende, at han  

 fortsat var at betragte som ansat i perioden med rådighedsløn,  

 og at sagen ikke drejede sig om overgangen til rådighedsløn, men  

 derimod overgangen fra rådighedsløn til dagpenge.
Arbejdsmarkedets Ankenævn kunne ikke tilslutte sig  

 Arbejdsdirektoratets begrundelse for afgørelsen, og var enig i det af  

 medlemmet anførte i klagen.
Imidlertid måtte  

 Arbejdsdirektoratets afgørelse opretholdes, idet det af  

 bekendtgørelsen om dagpengegodtgørelse for 1. og 2.  

 ledighedsdag § 6, stk. 1, nr. 8 fremgår, at arbejdsgivers pligt til at  

 betale dagpengegodtgørelse bortfalder, når medlemmet er  

 tjenestemand og overgår til rådighedsløn.
Nævnet  

 fandt, at pligten herefter ikke eksisterer længere.
Da medlemmet  

 efterfølgende har modtaget rådighedsløn og ikke faktisk  

 har arbejdet, var forudsætningerne for efterfølgende at  

 belægge dagpengekortet med G-dage ikke tilstede.
Nævnet  

 opretholdt således Arbejdsdirektoratets afgørelse, men med en  

 anden begrundelse.
Ikke dagpengegodtgørelse til  

 tjenestemand efter 3 år på rådighedsløn Ankenævnet har behandlet Deres klage over Arbejdsdirektoratets  

 afgørelse af 17. januar 2002 på møde den 11. juli  

 2002.
Nævnet traf denne A F G Ø R E L S E Ankenævnet finder ikke, at Deres dagpengekort skal belægges  

 med G-dage.
Ankenævnet har ved afgørelsen lagt vægt på, at  

 det af bekendtgørelsen om dagpengegodtgørelse for 1. og 2.  

 ledighedsdag § 6, stk. 1, nr. 8 fremgår, at arbejdsgivers pligt til at  

 betale dagpengegodtgørelse bortfalder, når medlemmet er  

 tjenestemand og overgår til rådighedsløn.
Det er  

 nævnets opfattelse, at pligten herefter ikke eksisterer  

 længere.
 Nævnet er enig med Dem i, at De fortsat har været ansat i de  

 tre år herefter, hvor De har modtaget rådighedsløn, men da  

 De har modtaget rådighedsløn og ikke faktisk har arbejdet, er  

 forudsætningerne for efterfølgende at belægge Deres  

 dagpengekort med G-dage ikke tilstede.
 Ankenævnet opretholder således Arbejdsdirektoratets  

 afgørelse, men kan ikke tilslutte sig begrundelsen herfor.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 712  

 af 19. juli 2000 om arbejdsløshedsforsikring m.v. og §§ 1 og 6  i  

 Direktoratet for Arbejdsløshedsforsikringens bekendtgørelse nr.  

 669 af 11. juli 2000 om dagpengegodtgørelse for 1. og 2. ledighedsdag.
På ankenævnets vegne Anders Levy fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Xxx Arbejdsløshedskasse Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
"Den 27. oktober 1997 meddelte Xxx Dem skriftligt afsked fra XXX med  

 udgangen af januar 1998, fordi Deres stilling var blevet nedlagt.
Det  

 fremgår også af brevet, at De efter afskedigelsen havde ret til  

 rådighedsløn i henhold til tjenestemandslovens § 32. Det  

 følger også af sagen, at De efter rådighedsperiodens  

 udløb ville overgå til ordinær pension i henhold til  

 tjenestemandslovens § 2, stk. 1.
§ 32, stk. 1 i tjenestemandsloven: "En tjenestemand, der afskediges, fordi  

 ændringer i forvaltningens organisation eller arbejdsform  

 medfører, at stillingen nedlægges, bevarer sin hidtidige  

 løn i 3 år, jf. dog stk. 3 - 5." Den 26. februar 2001 skrev XXX til Dem, at man ikke betalte  

 dagpengegodtgørelse for 1. og 2. ledighedsdag til lønmodtagere,  

 der var gået på pension.
XXX oplyste den 12. marts 2001  

 også, at rådighedsperioden ophørte den 31. januar 2001,  

 hvorefter De overgik til pension.
 Den 21.marts 2001 skrev Deres faglige organisation til Dem, at man ville  

 skrive til XXX og bede om en uddybende forklaring, samt at organisationen  

 ikke kunne forstå, at a-kassen i henhold til § 84, stk. 6, i  

 arbejdsløshedsforsikringsloven havde afvist at gå ind i  

 sagen.
 Den 30. maj 2001 fastholdt XXX skriftligt, at man ikke skulle betale Dem  

 for 1. og 2. ledighedsdag efter endt periode med rådighedsløn og  

 overgang til pension.
 Den 11. juni 2001 skrev De til a-kassen og bad a-kassen om at skrive til  

 XXX om at betale G-dagene efter Deres overgang til tjenestemandspension.
 A-kassens afdeling skrev den 18. september 2001 til Dem, at De ikke var  

 berettiget til G-dage, da De var overgået til rådighedsløn  

 efter afskedigelse.
De klagede til a-kassens hovedledelse over afgørelsen og fastholdt,  

 at Deres tidligere arbejdsgiver var pligtig at betale Dem G-dage, da De var  

 gået fra rådighedsløn til arbejdsløshed.
De klagede  

 endvidere over, at a-kassen ikke havde fulgt sagen op og henviste til § 84,  

 stk. 6 i arbejdsløshedsforsikringsloven.
De oplyste også, at De  

 modtager tjenestemandspension.
 Den 28. december 2001 traf a-kassens hovedledelse afgørelse om, at  

 De ikke havde ret til dagpengegodtgørelse for 1. og 2. ledighedsdag,  

 og at a-kassen derfor korrekt havde udbetalt dagpenge til Dem for den 1. og  

 2. februar 2001.
Afgørelsen klagede De over den 7. januar 2001, idet De fortsat  

 mener, at det er Deres tidligere arbejdsgiver skal udbetale  

 dagpengegodtgørelse til Dem for 1. og 2. ledighedsdag i forbindelse  

 med at De meldte Dem ledig, da De overgik til tjenestemandspension.
De klager  

 også over, at a-kassen ikke har behandlet sagen korrekt.
Den 10. januar 2001 sendte a-kassen klagen til direktoratet." Sekretariatet er enig i fremstillingen.
2. Arbejdsdirektoratets afgørelse Direktoratet traf den 17. januar 2002 denne afgørelse:
 "Deres dagpengekort skal ikke belægges med G-dage den 1. og 2.  

 februar 2001.
 Direktoratet finder ikke, at der er grund til kritik af a-kassens  

 sagsbehandling.
Begrundelse Belægning af dagpengekort med G-dage Når et medlem er berettiget til en dagpengegodtgørelse fra  

 arbejdsgiveren for 1. og 2. ledighedsdag, skal dagpengekortet for 1. og 2.  

 ledighedsdag belægges med 7,4 timer.
Det står i § 12, stk. 1, i  

 dagældende bekendtgørelse nr. 515 af 3. juli 1998 om supplerende  

 dagpenge.
En arbejdsgiver skal betale et medlem af en arbejdsløshedskasse  

 dagpengegodtgørelse for 1. og 2. ledighedsdag, hvis medlemmet bliver  

 ledigt som følge af afskedigelse, hjemsendelse, ophør af  

 opgave- og tidsbestemt akkord og lignende, og medlemmet har været ansat  

 som lønmodtager og har indtjent et arbejdsvederlag i  

 ansættelsen.
Det fremgår af § 1, stk. 1, i bekendtgørelse  

 nr. 669 af 11. juli 2000 om dagpengegodtgørelse for 1. og 2.  

 ledighedsdag.
 Af samme bekendtgørelses § 6, stk. 1, nr. 8, fremgår, at  

 arbejdsgiverens pligt til at betale for 1. og 2. ledighedsdag bortfalder,  

 når medlemmet er tjenestemand og overgår til  

 rådighedsløn.
 Ifølge direktoratets praksis anses ophørstidspunktet for en  

 tjenestemand og dermed ledighedstidspunktet for at ligge ved den fysiske  

 fratræden i forbindelse med overgang til rådighedsløn, og  

 rådighedslønnen sidestilles med, at medlemmet er i fuld  

 beskæftigelse på 1. og 2. ledighedsdag, således at  

 arbejdsgiverens pligt til at betale G-dage er bortfaldet.
 De overgik den 1. februar 2001 fra en periode med  

 rådighedsløn til tjenestemandspension, og meldte Dem i den  

 forbindelse ledig i a-kassen.
 Direktoratet er på baggrund af det anførte enig med a-kassen  

 i, at Deres dagpengekort ikke skal belægges med G-dage den 1. og 2.  

 februar 2001.
A-kassens sagsbehandling De klager ligeledes over, at a-kassen ikke har fulgt op på sagen,  

 jf. lov om arbejdsløshedsforsikring m.v., § 84, stk. 6 Der står i § 84, stk. 6, at hvis dagpengegodtgørelsen ikke  

 betales rettidigt, har a-kassen efter anmodning fra medlemmet pligt til at  

 hjælpe med at få beløbet udbetalt hos arbejdsgiveren, hvis  

 kassen finder, at medlemmet utvivlsomt har krav på  

 dagpengegodtgørelsen.
 Videre følger det af bekendtgørelsen om  

 dagpengegodtgørelse for 1. og 2. ledighedsdag, § 11, stk. 1, at et  

 medlems a-kasse skal hjælpe medlemmet med at få en arbejdsgiver  

 til at betale for G-dage, hvis arbejdsgiveren ikke betaler til tiden,  

 medlemmet beder a-kassen om hjælp, og a-kassen finder, at medlemmet  

 uden tvivl har ret til betalingen.
Deres a-kasse mener ikke, at De har ret til betaling for 1. og 2.  

 ledighedsdag.
Det er derfor direktoratets vurdering, at a-kassen ikke har  

 haft pligt til at hjælpe Dem med at få Deres tidligere  

 arbejdsgiver til at betale for G-dage.
 Der er således ikke grund til at kritisere a-kassens  

 sagsbehandling.
 Imidlertid følger det af § 10, i samme bekendtgørelse, at et  

 medlem og en arbejdsgiver har ret til at få Arbejdsmarkedets  

 Ankenævn til at træffe afgørelse i  

 tvivlsspørgsmål om betaling af G-dage.
 De har således mulighed for selv at indbringe  

 spørgsmålet direkte for Arbejdsmarkedets Ankenævn.
De skal dog være opmærksom på bekendtgørelsens §  

 12, stk. 1, hvorefter den part, der ikke får medhold ved Arbejdsmarkedets Ankenævns  

 behandling af tvivlsspørgsmål, jf. § 10, betaler et gebyr  

 på 200 kr. efterfølgende.
Gebyret skal betales til  

 ankenævnet inden 4 uger efter, at afgørelsen er sendt til  

 parterne." 3. Klagen til ankenævnet I klagen til Arbejdsmarkedets Ankenævn af 5. februar 2002 indankede  

 De Arbejdsdirektoratets afgørelse af 17. januar 2002.
De pointerede i klagen, at det i Deres tilfælde ikke drejede sig om  

 overgangen fra løn til rådighedsløn, men om overgangen  

 fra rådighedsløn til understøttelse.
Under henvisning til  

 tjenestemandslovens § 12 gjorde De gældende, at De under perioden med  

 rådighedsløn fortsat har skullet betragtes som ansat, og at De  

 følgelig først har været endeligt ude af Deres  

 ansættelsesforhold som tjenestemand ved ophøret af perioden med  

 rådighedsløn.
På den baggrund må staten - konkret  

 Xxx som Deres seneste arbejdsgiver - skulle betale dem  

 dagpengegodtgørelse for 1. og 2. ledighedsdag for den 1. og 2. februar  

 2001.
4. Arbejdsdirektoratets bemærkninger til klagen Direktoratet havde ikke yderligere bemærkninger til sagen ved  

 oversendelsen til Arbejdsmarkedets Ankenævn den 22. februar 2002.
5. Nyt efter klagen Der er ikke kommet nyt til sagen efter oversendelsen fra  

 Arbejdsdirektoratet.
6. Regler Lov om arbejdsløshedsforsikring m.v., jævnfør  

 lovbekendtgørelse nr. 712 af 19. juli 2000 § 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tixxxestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun,  

 når medlemmet inden for de sidste 4 uger har været  

 beskæftiget hos arbejdsgiveren svarende til fuld  

 overenskomstmæssig arbejdstid i 2 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, ...
Stk. 11. Direktøren for Arbejdsdirektoratet fastsætter  

 efter forhandling med Landsarbejdsrådet regler om anvendelse af  

 bestemmelserne i stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
Arbejdsministeren fastsætter regler om  

 betaling af gebyr for Arbejdsmarkedets Ankenævns og  

 Arbejdsdirektoratets behandling af sager efter stk. 7 og 8.
 Direktoratet for Arbejdsløshedsforsikringens  

 bekendtgørelse nr. 515 af 3. juli 1998 om supplerende dagpenge:
 § 12. Når et medlem er berettiget til en  

 dagpengegodtgørelse af arbejdsgiveren for 1. og 2. ledighedsdag, skal  

 dagpengekortet belægges med 6,6 timer (teknisk belægning).
 Stk. 2. Når et medlem er berettiget til en  

 dagpengegodtgørelse fra arbejdsgiveren på grund af ledighed  

 på 4 timer eller derunder, skal dagpengekortet belægges med 3,3  

 timer.
 Direktoratet for Arbejdsløshedsforsikringens  

 bekendtgørelse nr. 1154 af 29. december 1999 om ændring af  

 bekendtgørelse om supplerende dagpenge:
 I § 12, stk. 1, ændres"6,6 timer " til "7,4 timer".
 I § 12, stk. 2, ændres "3,3 timer" til " 3,7 timer".
Direktoratets bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet Stk. 2. Ved "G-dage" forstås i denne bekendtgørelse 1.  

 og 2. ledighedsdag. Én "G-dag" er én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks.  

 på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
 § 2. Et medlems G-dage er de 2 første ordinære  

 arbejdsdage, efter at medlemmet er fratrådt, hvis medlemmet har  

 været i fuld beskæftigelse på dagen for fratrædelsen.  

 Hvis medlemmet ikke har været i fuld beskæftigelse på denne  

 dag og ikke har haft fuld overenskomstmæssig arbejdstid i kalenderugen,  

 er dagen for fratrædelsen 1. ledighedsdag.
 Bortfaldsgrunde m.v.
§ 6. En arbejdsgiver skal ikke betale for G-dage til et medlem,  

 når Lov nr. 291 af 18. juni 1969 om tjenestemænd, jf.  

 lovbekendtgørelse nr. 678 af 17. september 1998 § 12. Inden for sit ansættelsesområde har en  

 tjenestemand pligt til at underkaste sig sådanne forandringer i sine  

 tjenesteforretningers omfang og beskaffenhed, der ikke ændrer  

 tjenestens karakter, og som ikke medfører, at stillingen ikke  

 længere kan anses for passende for ham.
I samme omfang kan det  

 pålægges ham at overtage en anden stilling.
 Stk. 2. Såfremt ændringer i forvaltningens  

 organisation eller arbejdsform gør det nødvendigt, kan det med  

 tilslutning af det i § 13 omhandlede nævn pålægges en  

 tjenestemand at overtage en stilling uden for sit hidtidige  

 ansættelsesområde, i hvilken tjenesten efter sin karakter svarer  

 til hans hidtidige stilling, og som må anses for passende for ham.
Stk. 3. Hvis en varigt ansat tjenestemand under 60 år af  

 helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for  

 hans hidtidige ansættelsesområde, som må anses for passende  

 for ham.
Med tilslutning af det i § 13 omhandlede nævn kan det  

 endvidere pålægges ham at overtage en passende stilling uden for  

 hans hidtidige ansættelsesområde.
 Stk. 4. Den, der ansættes på åremål, og  

 som i forvejen er tjenestemand, har ved åremålets udløb  

 eller ved ansættelsens ophør af anden ham utilregnelig  

 årsag pligt til at overtage et andet passende arbejdsområde inden  

 eller uden for sit tidligere ansættelsesområde.
 § 32. En tjenestemand, der afskediges, fordi ændringer i  

 forvaltningens organisation eller arbejdsform medfører, at stillingen  

 nedlægges, bevarer sin hidtidige løn i 3 år, jf. dog stk.  

 3 - 5.
 Stk. 2. Den, der modtager rådighedsløn efter stk. 1, er  

 omfattet af reglerne i §§ 12 og 13.
