Bekendtgørelse om ændring af bekendtgørelse om unges arbejde § 1 I bekendtgørelse nr. 239 af 6. april 2005 om  unges arbejde, som senest ændret ved bekendtgørelse nr. 1531 af 15. december 2017, foretages følgende ændringer:
 1. Indledningen affattes således:
»I medfør af § 17, stk. 3, § 39, § 46, § 60, stk. 3-6, § 61, stk. 5, § 62, stk. 3, § 62 a og § 84 i lov om arbejdsmiljø, jf. lovbekendtgørelse nr. 1084 af 19. september 2017, som ændret ved lov nr. 1543 af 19. december 2017, og efter forhandling med justitsministeren, fastsættes efter bemyndigelse:« 2. I § 44, stk. 1, ændres »Politiet« til: »Politidirektøren i Midt- og Vestjyllands Politi«.
 3. § 44, stk. 3 og 4, ophæves.
§ 2 Bekendtgørelsen træder i kraft den 2. september 2018.
§ 3 Tilladelser efter § 44, stk. 1, i bekendtgørelse om unges arbejde kan fortsat behandles af politidirektøren i Københavns Vestegns Politi indtil den 1. maj 2019, hvis den pågældende kulturelle eller lignende aktivitet skal finde sted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds.
Det gælder også, hvis den pågældende filmproducent har forretningslokale i en af disse politikredse, eller hvis barnet skal medvirke i en forestilling, der gives af et omrejsende teaterselskab, cirkus eller lignende, eller i en filmoptagelse, der iværksættes af en udenlandsk filmproducent, og den første forestilling skal finde sted i en af disse politikredse.
