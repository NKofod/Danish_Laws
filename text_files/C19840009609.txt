 Ved lov nr. 232 af 23. maj 1984 er der fastsat regler vedrørende  

 skatteudskrivningen for 1985. Om de gennemførte bestemmelser bemærkes:
Udskrivningsprocenten 1. Udskrivningsprocenten for statsindkomstskatten er  

 for kalenderåret 1985 fastsat til 90, hvilket svarer til  

 udskrivningsprocenten for 1984.
Reguleringstallet 2. Ved lov nr. 500 af 28. oktober 1983 skete en  

 ændring af udskrivningslovens § 4, der er reguleringsbestemmelse for en række  

 beløbsstørrelser i skattelovgivningen, således at reguleringen nu sker på  

 grundlag af et reguleringstal.
Om den ændrede reguleringsmekanisme henvises  

 til skattedepartementets cirkulære af 5. januar 1984 om udskrivningsreglerne  

 for 1984.
 Ved lov nr. 232 af 23. maj 1984 er reguleringstallet for kalenderåret 1985  

 fastsat til 126,6. Beløbsgrænserne for 1985 fremkommer derfor ved at forhøje  

 de fastsatte grundbeløb med 26,6 pct. og ved at afrunde de herved fremkomne  

 beløb opad til nærmeste kronebeløb, der kan deles med 100. Dog gælder for  

 1985 særlige regler for pensionisternes personfradrag, jfr. nedenfor punkt 9  

 og 13.
 I bilaget til dette cirkulære er optrykt en oversigt over 1984- og  

 1985-beløbene for de beløb i skattelovgivningen, der reguleres efter  

 udskrivningslovens § 4.
Nye grundbeløb 3. Ved lov nr. 232 af 23. maj 1984 er der fastsat nye  

 grundbeløb for Grundbeløbet for det almindelige personfradrag ved beregningen af  

 statsindkomstskatten m.v. er fra og med 1985 ændret fra 16.900 kr. til 17.900  

 kr., og grundbeløbet for det almindelige personfradrag for sømandsbeskattede  

 er ændret fra 1.640 kr. til 1.690 kr.
Skalatrin 4. Grundbeløbsskalaen i udskrivningslovens § 3, stk.  

 1, sammenholdt med den fastsatte udskrivningsprocent på 90, det fastsatte  

 reguleringstal på 126,6 samt den ekstraordinære forlængelse af 1. trin på  

 statsskatteskalaen med 1.000 kr. i hvert af årene 1982-85, som blev indført  

 ved lov nr. 513 af 16. oktober 1981, medfører for 1985 udskrivning af  

 statsindkomstskat efter følgende skala:
 Af de første 111.300 kr. svares 14,4 pct.
 af de næste 71.300 kr. svares 28,8 pct.
 af beløb over 182.600 kr. svares 39,6 pct.
Sociale bidrag 5. Folkepensionsbidraget udgør fortsat 3,5 pct. af den  

 skattepligtige indkomst.
Derimod er bidraget til dagpengefonden ved lov nr. 240 af 23. maj 1984 om  

 ændring af lov om dagpenge ved sygdom eller fødsel forhøjet fra de nuværende  

 1,85 pct. til 2,0 pct. af den skattepligtige indkomst.
Forhøjelsen har  

 virkning fra og med indkomståret 1985.
 De sociale bidrag udgør for 1985 således sammenlagt 5,5 pct. af den  

 skattepligtige indkomst.
Personfradrag 6. Grundbeløbet i kildeskattelovens § 37, stk. 1, for  

 det almindelige personfradrag er som nævnt i punkt 3 fra og med indkomståret  

 1985 fastsat til 17.900 kr.
Dette grundbeløb skal reguleres efter  

 udskrivningslovens § 4, og det almindelige personfradrag ved beregning af  

 statsskatten, folkepensionsbidraget og bidraget til dagpengefonden udgør for  

 indkomståret 1985 følgelig 22.700 kr.
7. Grundbeløbet for det almindelige personfradrag ved  

 beregningen af kommunal- og amtskommunal indkomstskat samt kirkelige afgifter  

 udgør fortsat 16.000 kr.
Reguleret efter udskrivningslovens § 4 udgør dette  

 personfradrag for indkomståret 1985 derfor 20.300 kr.
8. Ved udfærdigelsen af skattekort og skattebilletter  

 for indkomstårene 1983 og 1984 er anvendt et fælles almindeligt personfradrag  

 ved beregningen af den foreløbige skat til stat og kommune.
Denne  

 fremgangsmåde vil ikke blive anvendt for indkomståret 1985. For dette  

 indkomstår skal de ovenfor nævnte faktiske almindelige personfradrag også  

 anvendes ved beregningen af den foreløbige skat.
9. Reguleringen i medfør af udskrivningslovens § 4 af  

 personfradragene for pensionister, jfr. kildeskattelovens § 37, stk. 5, er  

 suspenderet for indkomståret 1985. I stedet er personfradraget for dette  

 indkomstår for gifte, samlevende pensionister fastsat til 24.000 kr. pr.  

 pensionist, og personfradraget for enlige pensionister er fastsat til 43.900  

 kr.
Disse personfradrag anvendes ved beregningen af skat både til stat og  

 kommune.
Skatteloft 10. Ved lov nr. 232 af 23. maj 1984 er det fastsat, at  

 den i udskrivningslovens § 3, stk. 5, fastsatte procentsats vedrørende det  

 såkaldte "skrå" skatteloft for indkomståret 1985 skal udgøre 73.  

 Dette svarer til den procentsats, der er gældende for indkomståret 1984 for  

 dette skatteloft, jfr. skattedepartementets cirkulære af 5. januar 1984.
 Skatteloftsreglen i § 3, stk. 5, vil i 1985 have betydning i de kommuner,  

 hvor den samlede udskrivningsprocent til primær- og amtskommune udgør 28,0  

 eller derover.
 Der er ikke ved den omhandlede lov sket ændringer af skatteloftsreglen i  

 udskrivningslovens § 5. Procentsatsen i denne bestemmelse udgør fortsat 78.
Sømandsskatten 11. For lønningsåret 1985 udskrives sømandsskatten  

 efter følgende skala (indkomstbeløb pr. måned):
 Af de første 11.140 kr. svares 42 pct.
 af de næste 7.140 kr. svares 61 pct.
 af beløb over 18.280 kr. svares 68 pct.
12. Grundbeløbet for det almindelige personfradrag for  

 sømandsbeskattede er som nævnt i punkt 3 ændret til 1.690 kr.
Dette  

 grundbeløb skal reguleres efter udskrivningslovens § 4, hvilket for 1985  

 medfører et beløb på 2.140 kr.
 13. Reguleringen i medfør af udskrivningslovens § 4 af  

 personfradragene for sømandsbeskattede pensionister er suspenderet for  

 lønningsåret 1985. I stedet er personfradraget for dette lønningsår for  

 gifte, samlevende pensionister fastsat til 2.400 kr. pr. måned, og  

 personfradraget for enlige pensionister er fastsat til 4.390 kr. pr. måned.
Oversigt over regulerede beløbsgrænser 14. I bilaget til dette cirkulære er optrykt en samlet  

 oversigt over 1984- og 1985-beløbene for de beløb i skattelovgivningen, der  

 reguleres efter udskrivningslovens § 4.
Der findes i skattelovgivningen fortsat beløbsgrænser, for hvilke der  

 finder pristalsregulering sted.
Det drejer sig om beløbsgrænsen for  

 straksafskrivning af småaktiver (afskrivningslovens § 3, stk. 2) - og dermed  

 beløbsgrænsen i etableringskontolovens § 7, stk. 3 og investeringsfondslovens  

 § 3, stk. 2 - samt etableringskontolovens beløbsgrænse for etablering af  

 selvstændig virksomhed (etableringskontolovens § 5, stk. 2). Disse  

 beløbsgrænser reguleres på grundlag af pristallet for oktober måned i året  

 forud for indkomståret, og det er derfor ikke muligt på nuværende tidspunkt  

 at angive grænserne for 1985.
