 Arbejdsformidlingskontorerne.
Ved skrivelse af 9. november 1983 har arbejdsdirektoratet anmodet  

 direktoratet for erhvervsuddannelserne om at tage stilling til en  

 forespørgsel om, hvorvidt en lærekontrakt mellem P.
Shipping og kontorlærling  

 S.M. kan godkendes.
 Det fremgår af sagen, at S.M. tidligere har gennemført en  

 lærlingeuddannelse inden for kontorfaget i en revisionsvirksomhed, og at han  

 nu har tegnet lærekontrakt i sammen fag med en shippingvirksomhed.
Direktoratet for erhvervsuddannelserne skal i anledning af sagen gøre  

 opmærksom på, at den, der er udlært i et fag/en branche ved en uddannelse i  

 henhold til lærlingeloven eller lov om erhvervsfaglige grunduddannelser, ikke  

 kan tagne en ny uddannelsesaftale, hverken efter lærlingeloven eller lov om  

 erhvervsfaglige grunduddannelser og gennnemgå den samme eller en eventuel  

 tilsvarende uddannelse efter den alternative faglige uddannelseslovgivning på  

 ny.
Det kan derfor ikke godkendes efter lærlingeloven, at S.M. på ny tegner  

 lærekontrakt i kontorfaget, inden for hvilken han er udlært, eller  

 uddannelsesaftale efter lov om erhvervsfaglige grunduddannelser inden for  

 kontor all-round, der er den tilsvarende uddannelse efter lov om  

 erhvervsfaglige grunduddannelser.
 Såfremt S.M. ønsker en specialiseret kontoruddannelse med henblik på  

 shipping-virksomhed, må han henvises til at tegne uddannelsesaftale efter lov  

 om erhvervsfaglige grunduddannelser inden for handels- og kontorområdet,  

 kontorfag med vægten på spedition eller skibsmæglervirksomhed, Det skal  

 bemærkes, at der ikke findes en tilsvarende specialiseret lærlingeuddannelse.
Forinden en eventuel uddannelsesaftale om denne uddannelse kan godkendes,  

 må S.M. søge direktoratet om dispensation for at gennemgå basisuddannelsen,  

 jfr. § 4, stk. 3 i undervisningsministeriets bekendtgørelse nr. 380 af 31.  

 juli 1978 om optagelse og uddannelsesaftaler m.v. i de erhvervsfaglige  

 grunduddannelser for så vidt basisuddannelsen ikke er gennemgået.
En sådan  

 dispensation kan forventes meddelt på grundlag af den allerede gennemgåede  

 lærlingeuddannelse.
 I en anden sag havde C.P. gennemgået efg-uddannelse inden for kontorfaget  

 i kontor all-round og fået uddannelsesbevis herfor, men ønskede efterfølgende  

 at indgå en ny 2. dels uddannelsesaftale inden for kontor, bank.
 Arbejdsdirektoratet svarede i den anledning, at der intet er til hinder  

 for, at en person efter endt uddannelse inden for et fag indgår en ny  

 uddannelsesaftale inden for samme fag i en anden uddannelsesretning/branche,  

 men at en sådan ny uddannelsesaftale skal indsendes til det pågældende  

 faglige udvalg og behandles konkret for hver enkelt sag med henblik på  

 eventuel nedsættelse af praktiktiden.
 P.D.V.
 E.B.
