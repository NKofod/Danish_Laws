Afgjort at figurmærket »KUR TYKMÆLK« var uegnet til  

 registrering for tykmælk i kl. 29, idet mærket var vildledende for almindelig  

 tykmælk uden særlige egenskaber eller sammensætning.
Betegnelsen desuden  

 fundet i strid med Bekendtgørelsen om konsummælkprodukter, idet ordet KUR  

 måtte opfattes som en supplerende benævnelse for konsummælkproduktet tykmælk.
 A/S Boels Foods Ltd.
København K ADR.: Firma Chas.
Hude København V 27 nov 1987 VA 1441 1985 V1 NO6366V -Indsigelse mod ansøgning af varemærke VA 1441 1985, figurmærke  

 indeholdende betegnelsen KUR TYKMÆLK I skrivelse af 21 aug 1987 vedrørende Deres ovennævnte ansøgning har De  

 anmodet om, at der træffes afgørelse på det foreliggende grundlag i den  

 indsigelse, der af Veterinærdirektoratet er nedlagt mod Deres mærkes  

 registrering.
Til støtte for indsigelsen har Veterinærdirektoratet i  

 skrivelse hertil af 13 feb 1986 gjort gældende, at i henhold til bestemmelsen  

 i § 11 stk. 2 i Bekendtgørelse nr. 435 af 25 aug 1976 om konsummælkprodukter,  

 må der for »TYKMÆLK« ikke anvendes supplerende varebenævnelser og  

 Veterinærdirektoratet må opfatte KUR som en sådan supplerende benævnelse.  

 Indsigeren har endvidere påpeget, at benævnelsen »TYKMÆLK« er en  

 specifik benævnelse, der alene er tilladt for sødmælk, syrnet med specielle  

 typer af mælkesyrebakterier.
Man kan derfor ikke tillade varemærket for en  

 gruppe af produkter, når det indeholder en specifik varebenævnelse.  

 Veterinærdirektoratet mener endvidere, at det må overvejes om angivelserne  

 »KUR« og »Frisk- og godt for maven« kan opfattes som  

 vildledende, idet mærket fremhæver dette konkrete produkt på bekostning af  

 andre tilsvarende produkter.
De har i skrivelse hertil af 1 maj 1986 begrænset varefortegnelsen til  

 alene at angå tykmælk, således at varefortegnelsen er i overensstemmelse med  

 mærkets indhold.
Til henvisningen til Bekendtgørelsen om konsummælkprodukter,  

 der indeholder bestemmelser om, at der for produktet tykmælk ikke må anvendes  

 supplerende varebetegnelser, gør De gældende, at De ikke mener, at man i  

 tilfælde som det foreliggende, kan karakterisere ordet »KUR« som en  

 varebenævnelse.
Til bemærkningerne om, at angivelserne »KUR« og  

 »Frisk- og godt for maven« kan opfattes som vildledende og fremhæve  

 ansøgerens produkt på bekostning af andre produkter, påpeger De, at den  

 tekst, der indeholdes i mærket fremtræder som en ganske almindelig anprisning  

 af nogle egenskaber, som er generelle for produket tykmælk, og der er på  

 ingen måde tale om, at fremhæve Deres produkt på bekostning af andre  

 produkter.
Veterinærdirektoratet har i skrivelse af 30 maj 1986 gjort gældende, at  

 den omstændighed, at ansøgningen er begrænset til at angå tykmælk ikke ændrer  

 ved Veterinærdirektoratets principielle holdning, idet man mener, at  

 benævnelse ikke bør indgå i et varemærke.
Veterinærdirektoratet fastholder,  

 at ordet »KUR« supplerer en varebenævnelse og derved er forbudt, og  

 at »KUR« i øvrigt er vildledende, idet det kan bibringe visse  

 forbrugere det indtryk, at produktet er sundere eller mere slankende end  

 tilsvarende tykmælksprodukter.
De har i skrivelse hertil af 8 aug 1986 til de af indsigerne opregnede  

 punkter udtalt, at når varefortegnelsen er begrænset til udelukkende at angå  

 tykmælk forekommer Veterinærdirektoratets holdning Dem uforståelig.
Man må gå  

 ud fra, at det produkt, der sælges, er tykmælk, og der kan ikke være tale om  

 vildledning af forbrugerne.
Det er overordentligt almindeligt, at  

 produktnavne indgår i varemærker og i det foreliggende tilfælde drejer det  

 sig om en etikette, hvor navnet kun er et lille element i det samlede mærke.  

 Der er ingen der ved at betragte etiketten opfatter ordet tykmælk som andet  

 end en almindelig produktangivelse, der ingen selvstændig varemærkefunktion  

 har.
Det er klart, at der ikke kan hævdes nogen eneret til  

 »Tykmælk«.
For så vidt angår ordet »KUR« er dette ikke i  

 besiddelse af sådanne beskrivende egenskaber i forbindelse med tykmælk, at  

 det siger noget konkret om produktets egenskaber eller oprindelse.
Ordet skal  

 skabe associationer hos forbrugerne om et sundt og godt produkt.
Når ordet  

 »KUR« ikke har nogen beskrivende egenskaber kan det heller ikke  

 være vildledende.
Ordet brugt i forbindelse med tykmælk vil ikke af den  

 almindelige forbruger blive forbundet med særlige egenskaber ved netop Deres  

 produkt.
Udtrykket »Frisk- og godt for maven« må anses for en  

 almindelig, ubestemt anprisning af en vare, og ved en registrering kan der  

 heller ikke opnås selvstændig varemærkeret til disse ord.
 Veterinærdirektoratet har i skrivelse af 29 maj 1987 udtalt, at det ikke  

 finder nogen begrundelse for at ændre den tidligere vurdering af sagen, og  

 endelig har De i den ovenfor nævnte skrivelse anmodet om afgørelse på det  

 foreliggende grundlag.
 Sagen er herefter optaget til afgørelse.
Det skal indlednigsvis bemærkes, at der må gives Dem medhold i, at  

 betegnelsen »Frisk - og godt for maven« er en almindelig anprisning  

 af og oplysning om varen.
Sådanne anprisninger og oplysninger forekommer  

 særdeles hyppigt i varemærker og kan ikke i sig selv bevirke, at et mærke  

 bliver egnet til at vildlede.
Det forhold, at angivelsen »Frisk - og  

 godt for maven« muligvis vil kunne opfattes som en bestræbelse på at  

 give indtryk af at andre på markedet værende lignende produkter ikke er  

 ligeså friske og gode for maven ses ikke at berettige Direktoratet til at  

 nægte at registrere mærket.
Det skal desuden anføres, at i medfør af bestemmelsen i Bekendtgørelse om  

 konsummælkprodukter af 25 aug 1976 § 4 stk. 3a kan syrnet sødmælk benævnes  

 tykmælk.
Tykmælk er altså en almindelig benævnelse, som frit kan anvendes  

 netop for syrnet sødmælk.
Da ansøgningen nu er begrænset til at angå tykmælk,  

 kan det ansøgte mærke, der netop indeholder ordet tykmælk, ikke være egnet  

 til at vildlede.
Indsigelse nedlagt under henvisnng til, at mærket er egnet  

 til at vildlede, når det indeholder ordet tykmælk, kan således ikke tages til  

 følge, jfr. bestemmelsen i § 14 nr. 2 i varemærkeloven.
Det skal tilføjes, at  

 det er almindeligt anvendt i varemærker at optage et produktnavn, og at den  

 ved registrering opnåede varemærkeret selv sagt ikke omfatter sådanne dele af  

 mærket, som ikke særskilt kan registeres.
 Indsigerne har endelig nedlagt indsigelse under henvisning til ovennævnte  

 Bekendtgørelse om Konsummælkprodukter § 11 stk. 2, idet der i henhold til  

 denne bestemmelse ikke må anvendes supplerende benævnelser for  

 konsummælkproduktet tykmælk og til at ordet »KUR« gør mærket  

 vildledende.
Direktoratet er enig med indsigerne i, at ordet »KUR« i  

 forbindelse med tykmælk kan opfattes som en sådan supplerende benævnelse.
Den  

 samlede benævnelse må opfattes som en tykmælk, der er særlig anvendelig, når  

 der gennemføres en speciel kur.
Betegnelsen kan også virke vildledende, hvis  

 det ikke drejer sig om en tykmælk, der er mere anvendelig til en kur end  

 andre producenters tykmælk.
 Nævnte indsigelse må herefter tages til følge.
 Ansøgningen afslås herefter i medfør af bestemmelserne i § 14 stk. 1 nr. 3  

 og nr. 2 i varemærkeloven, hvorefter et varemærke ikke kan registreres, når  

 mærket strider mod lov eller er egnet til at vildlede.
 Ovenstående afgørelse kan i medfør af bestemmelsen i varemærkelovens § 44  

 inden 3 måneder fra dato indbringes for:
Industriministeren Slotsholmsgade 12, 1216 København K Adgang til at få afgørelsen prøvet for domstolene udelukkes ikke herved.  

 Ønskes Direktoratets afgørelse indbragt for domstolene, må sag anlægges inden  

 6 måneder fra dato. Ønskes en af industriministeren truffet afgørelse  

 indbragt for domstolene, må sag anlægges inden 6 måneder fra minsterens  

 afgørelse.
Med venlig hilsen Inge Sander eksp.sekr.
