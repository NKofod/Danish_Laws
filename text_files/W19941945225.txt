Udlej. af et tidligere skib - Udlejning af et tidligere skib til vandrerhjem Referencer: PSL § 4 Spørgsmål:
Vil over--underskud, herunder afskrivninger på et driftsmiddel, i et  

 kommanditselskab blive beskattet som personlig indkomst hos  

 kommanditisterne? Svar:
 Ja.
 Sagsfremstilling og begrundelse:
A A/S, som har erhvervet fregatten »H« for 1 mio. kr.,  

 påtænker at lade skibet ombygge for 15 mio. kr., da fregatten  

 efter ombygningen skal fungere som vandrerhjem.
Skibet vil uden  

 motorinstallation og navigationsudstyr blive placeret stationært i  

 havnen.
 Det påtænkes, at skibet forinden ombygningen erhverves af et  

 kommanditselskab med max. 10 ejere.
 Kommanditselskabet skal herefter som ejer af skibet stå for driften  

 af vandrerhjemmet, uden at kommanditisterne deltager aktivt i driften.
 Komplementar bliver et anpartsselskab, der ejes af kredsen af  

 kommanditister.
 Den stedlige ligningsmyndighed har udtalt, at overskud og underskud ved  

 udøvelse af selvstændig virksomhed, som indgår i den  

 skattepligtige indkomst, medregnes ved opgørelsen af den personlige  

 indkomst, medmindre beløbet skal henføres til kapitalindkomst,  

 jf. personskattelovens § 3, stk. 1.
 I personskattelovens § 4 sker en udtømmende opregning af, hvilke  

 indtægter og udgifter der skal behandles som kapitalindkomst.
 Når der henses til, at kommanditselskabet selv skal stå for  

 driften af vandrerhjemmet og således ikke skal udleje driftsmidlet, vil  

 forholdet ikke være omfattet af personskattelovens § 4, stk. 1, nr.  

 13.
 Ved at begrænse ejerforholdet til kommanditselskabet til max. 10  

 ejere, vil forholdet endvidere falde uden for personskattelovens § 4, stk. 1,  

 nr. 10.
 Told- og Skatteregion København 2 (Nord) har udtalt, at man er enig  

 i det af ligningsmyndigheden anførte.
 Ligningsrådet bemærker, at bestemmelsen i personskattelovens §  

 4, stk. 1, nr. 13, omfatter indkomst fra udlejning af afskrivningsberettigede  

 driftsmidler og skibe, uanset antal ejere, når den skattepligtige ikke  

 deltager i virksomhedens drift i væsentligt omfang.
 Der er ikke i lovteksten eller i bemærkningerne til loven  

 anført undtagelser herfra.
Ligningsrådet finder, at den påtænkte drift af  

 vandrerhjem i fregatten ikke kan anses som udlejning af et driftsmiddel som  

 omhandlet i personskattelovens § 4, stk. 1, nr. 13. Driften af vandrerhjemmet  

 kan i denne henseende sidestilles med hoteldrift, det vil sige typisk med  

 kortvarig brug af værelserne.
Ud over brugen af værelserne til  

 overnatning er der adgang for gæsterne til at få morgenmad og  

 evt. frokost m.v.
 Benyttelse af værelserne og tilhørende servicefaciliteter i  

 vandrerhjemmet må efter Ligningsrådets opfattelse anses som  

 køb af en samlet service, eller tjenesteydelse, der ikke er omfattet  

 af person skattelovens § 4, stk. 1, nr. 13. Indkomst fra driften af  

 vandrerhjemmet er derfor ikke omfattet af anpartsreglerne, og indkomsten vil  

 derfor blive beskattet som personlig indkomst hos kommanditisterne.
