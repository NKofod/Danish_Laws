Nr BTL 23 Betænkning over Forslag til lov om psykologer m.v.   

 Nr L 23 1992-93, 1. samling Afgivet af Sundhedsudvalget Afgivet: 19930609 Udvalget har behandlet lovforslaget i en række møder og har herunder stillet spørgsmål til sundhedsministeren, som denne og til dels socialministeren har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Lærerforening, Dansk Psykolog Forening og Steen Petersen, Køge.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med de stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 1-4, nr. 6-9,  

 nr. 11 og 12, nr. l4 og nr. 16-19 stillede ændringsforslag.
Mindretallet finder, at det er vigtigt, at forbrugernes og patienternes  

 position styrkes.
Når psykologerne skal autoriseres, vil patienterne opnå en  

 garanti for, at de behandles af fagligt kvalificerede behandlere.
Patienterne  

 får endvidere den valgfrihed, at de kan vælge at benytte autoriserede eller  

 ikkeautoriserede behandlere.
 ÆndringsforslagAf socialministeren , tiltrådt af et flertal  

 (S, SF, FP, RV og KRF):
 Til § 2 1) I stk. 1 affattes nr. 1 således:
 »1) har bestået kandidateksamen i psykologi, psykologisk-pædagogisk  

 kandidateksamen eller dermed ligestillet eksamen, og som«.
 2) I stk. 3 ændres »legemlige eller sjælelige  

 mangler« til: »sygdom«.
 3) I stk. 4 ændres »sundhedsministeren« til:  

 »socialministeren«.
 Til § 3 4) Nr. 1 affattes således:
 »1) en lidelse, der gør den pågældende uegnet til udøvelse af  

 hvervet, eller«.
 Af socialministeren , tiltrådt af et flertal (S, SF, RV og  

 KRF):
 Til § 4 5) 1. pkt. affattes således:
»Inden Psykolognævnet træffer afgørelse om, at en autorisation skal  

 fratages, kan nævnet indhente en skriftlig erklæring fra Retslægerådet og  

 opfordre udøveren af hvervet til at udtale sig skriftligt eller afgive en  

 mundtlig redegørelse i et møde, hvori også Retslægerådet kan deltage.« Af socialministeren , tiltrådt af et flertal (S, SF, FP, RV  

 og KRF):
 Til § 7 6) I stk. 1 og stk. 2 indsættes efter ordet  

 »lægelig«: »eller anden sagkyndig«.
 7) I stk. 3 ændres »lægeundersøgelse« til:  

 »undersøgelse«.
 Til § 13 8) Paragraffen affattes således:
»§ 13. Klager over en autoriseret psykologs virksomhed inden  

 for sundhedsvæsenet indbringes for Sundhedsvæsenets Patientklagenævn.« Til § 14 9) Stk. 1 affattes således:
»Autoriserede psykologer skal føre ordnede optegnelser over deres  

 virksomhed efter nærmere retningslinier fastsat af socialministeren efter  

 indstilling fra Psykolognævnet og efter indhentet udtalelse fra  

 sundhedsministeren for så vidt angår psykologers ordnede optegnelser inden  

 for sundhedsvæsenet.« Af socialministeren , tiltrådt af et flertal (S, SF, RV og  

 KRF):
 10) I stk. 2 ændres »10 år« til: »3  

 år«.
 Af socialministeren , tiltrådt af et flertal (S, SF, FP, RV  

 og KRF):
 11) Stk. 5 affattes således:
» Stk. 5. Afslag på en anmodning om aktindsigt vedrørende en  

 autoriseret psykologs virksomhed inden for sundhedsvæsenet kan påklages til  

 Sundhedsvæsenets Patientklagenævn.
Uden for sundhedsvæsenet kan et afslag på  

 en anmodning om aktindsigt påklages til den myndighed, som er klageinstans i  

 forhold til den autoriserede psykologs virksomhedsområde i øvrigt i den sag,  

 begæringen om aktindsigt vedrører.« Til § 17 12) Stk. 1 affattes således:
»Som autorisations- og tilsynsmyndighed nedsætter socialministeren et  

 Psykolognævn, der består af 1) 1 medlem udnævnt af socialministeren, 2) 1 medlem udnævnt efter indstilling fra sundhedsministeren, 3) 1 medlem udnævnt efter indstilling fra undervisningsministeren, 4) 1 medlem udnævnt efter indstilling fra Kommunernes Landsforening, 5) 1 medlem udnævnt efter indstilling fra Amtsrådsforeningen, 6) 1 medlem udnævnt efter indstilling fra Københavns og Frederiksberg  

 Kommuner, 7) 1 medlem udnævnt efter indstilling fra De Samvirkende  

 Invalideorganisationer og 8) 2 medlemmer udnævnt efter indstilling fra Dansk Psykolog Forening.
På tilsvarende måde udnævnes for hvert medlem en stedfortræder.« Af socialministeren , tiltrådt af et flertal (S, SF, RV og  

 KRF):
 13) Stk. 2 affattes således:
» Stk. 2. Socialministeren udpeger formanden og næstformanden  

 blandt nævnets medlemmer.« Af socialministeren , tiltrådt af et flertal (S, SF, FP, RV  

 og KRF):
 14) I stk. 3 indsættes efter sidste punktum som nye  

 punktummer:
»Til de medlemmer af Psykolognævnet, der ikke udfører hvervet som led  

 i deres tjenstlige arbejde, ydes vederlæggelse og godtgørelse for befordring  

 i lighed med ikkestatsansatte, der modtager særskilt vederlæggelse.
Udgiften  

 hertil afholdes af staten.« Af socialministeren , tiltrådt af et flertal (S, SF, RV og  

 KRF):
 15) Stk. 5 affattes således:
» Stk. 5. Socialministeren fastsætter efter indhentet  

 udtalelse fra Psykolognævnet dettes forretningsorden, herunder regler om, at  

 nævnet kan tilkalde sagkyndig bistand, og at sager kan afgøres skriftligt.  

 Socialministeren kan endvidere fastsætte regler om, at sager, i hvilke  

 afgørelsen ikke skønnes at frembyde tvivl, henvises til formandens  

 afgørelse.« Af socialministeren , tiltrådt af et flertal (S, SF, FP, RV  

 og KRF):
 16) I stk. 6 ændres »sundhedsministeren« til:  

 »anden administrativ myndighed«.
 Til § 19 17) I stk. 1 ændres »Sundhedsministeren«  

 til: »Socialministeren«.
 Til § 21 18) I stk. 1 udgår ordene »i erhvervsmæssigt  

 øjemed«.
 Til § 26 19) I stk. 1 indsættes efter ordet  

 »autorisationsordning,»: »eller som opfylder de krav,  

 Undervisningsministeriet stiller til godkendelse af efteruddannelse for  

 kliniske psykologer i folkeskolen,».
Bemærkninger Til nr. 1 og 2 Ændringsforslagene er redaktionelle.
 Til nr. 3, 16 og l7 Ændringsforslagene er en konsekvens af, at det ved  

 kongelig resolution af 10. maj 1993, jf. bekendtgørelse nr. 308 af 12. maj  

 1993, er bestemt, at sager vedrørende autorisation af psykologer overføres  

 fra Sundhedsministeriet til Socialministeriet.
Til nr. 4 Med ændringsforslaget understreges, at det afgørende er, om der  

 foreligger en lidelse, der gør psykologen uegnet til hvervet.
Det er derimod  

 ikke afgørende, om denne lidelse hidrører fra en legemlig mangel.
 Til nr. 5 Ændringsforslaget indebærer, at det overlades til  

 Psykolognævnet, om Retslægerådet skal inddrages.
 Til nr. 6 og 7 Med ændringsforslagene bliver der adgang for nævnet til at  

 lade andre sagkyndige end læger foretage de fornødne undersøgelser.
Til nr. 8 En autoriseret psykologs typiske virksomhedsområde inden for  

 sundhedsvæsenet omfatter psykologisk undersøgelse og behandling af psykisk  

 lidende samt rådgivning af mennesker, der uden at være syge befinder sig i en  

 krisesituation eller på anden måde har personlige vanskeligheder.
Der kan  

 dels være tale om virksomhed på et sygehus eller anden behandlingsinstitution  

 inden for sundhedsvæsenet, dels om virksomhed i privat praksis, når  

 virksomheden omfattes af ovennævnte beskrivelse.
Hvis Psykolognævnet modtager klage over en autoriseret psykologs virke  

 inden for sundhedsvæsenet, skal nævnet lade sådanne klager gå videre til  

 Sundhedsvæsenets Patientklagenævn.
Klagerne kan også indgives direkte til  

 Sundhedsvæsenets Patientklagenævn.
 Beskrivelsen af en autoriseret psykologs typiske virksomhedsområde inden  

 for sundhedsvæsenet medfører ingen begrænsninger i andre sundhedspersoners  

 virksomhedsområde.
 I konsekvens af bestemmelsen vil der til Sundhedsvæsenets Patientklagenævn  

 skulle beskikkes 2 medlemmer med en faglig uddannelse i psykologi, jf.  

 centralstyrelseslovens § 16, stk. 4.
 Som typiske virksomhedsområder for autoriserede psykologer uden for  

 sundhedsvæsenet kan nævnes forebyggelse, rådgivning, behandling og lign.,  

 f.eks. inden for undervisnings- og socialvæsenet.
 Til nr. 9 Ændringsforslaget er en konsekvens af overflytningen fra  

 Sundhedsministeriet til Socialministeriet.
 Til nr. 10 Ændringsforslaget betyder, at pligten til at opbevare  

 optegnelserne reduceres fra 10 til 3 år.
 Til nr. 11 Ændringsforslaget betyder, at klager over afslag på en  

 anmodning om aktindsigt følger de almindelige klageregler inden for den  

 pågældende autoriserede psykologs virksomhedsområde.
For autoriserede psykologer inden for sundhedsvæsenet skal klager over et  

 afslag på en anmodning om aktindsigt fortsat indbringes for Sundhedsvæsenets  

 Patientklagenævn.
Dette gælder også journaler i privat praksis.
For autoriserede psykologer uden for sundhedsvæsenet vil klage over afslag  

 på en anmodning om aktindsigt skulle indgives til den myndighed, der i øvrigt  

 er klageinstans vedrørende den pågældende psykologs virksomhedsområde.
Det  

 kan f.eks. inden for det sociale område være kommunalbestyrelsen eller  

 amtsrådet.
Dette gælder også i de tilfælde, hvor den autoriserede psykolog er  

 privat praktiserende, men hvor opgaven er udført på foranledning af en  

 offentlig myndighed.
Til nr. 12 Ændringsforslaget er en konsekvens af, at lovforslaget er  

 overflyttet fra Sundhedsministeriet til Socialministeriet.
I forslagets § 17,  

 stk. 1, foreslås en ændret sammensætning af Psykolognævnet, idet et medlem  

 foreslås udnævnt efter indstilling fra Undervisningsministeriet, der i  

 forvejen har en godkendelsesordning for efteruddannelse af kliniske  

 psykologer, der er ansat ved folkeskolen.
Desuden foreslås at udvide nævnet  

 med et medlem, der udpeges efter indstilling fra De Samvirkende  

 Invalideorganisationer.
Dansk Psykolog Forening er efter forslaget tildelt indstillingsret til 2  

 medlemmer.
Det er herved forudsat, at det ene af de medlemmer, der  

 indstilles, har en pædagogisk-psykologisk indsigt.
Til nr. 13, 14 og 15 Ændringsforslagene indebærer, at Psykolognævnets  

 formand og næstformand udpeges af socialministeren, og at de nærmere regler  

 for Psykolognævnets virksomhed fastsættes af socialministeren efter indhentet  

 udtalelse fra nævnet.
I den forbindelse foreslås, at der i forretningsordenen  

 bliver adgang for nævnet til at benytte sagkyndig bistand.
Det foreslås  

 endvidere, at der bliver mulighed for at afgøre sager skiftligt, uden at der  

 afholdes møde i nævnet, samt at sager, hvis afgørelse ikke giver anledning  

 til tvivl, kan henvises til formandens afgørelse.
 Til nr. 18 Med ændringsforslaget udvides titelbeskyttelsen til at omfatte  

 alle, der opfylder de uddannelsesmæssige krav som omtalt i forslagets § 21.  

 Uberettiget anvendelse af betegnelsen »psykolog« vil kunne straffes  

 med bøde, jf. lovforslagets § 23, stk. 1, hvad enten det sker i  

 erhvervsmæssigt eller i ikkeerhvervsmæssigt øjemed.
 Til nr. 19 Da Undervisningsministeriet har en godkendelsesordning for  

 efteruddannelse for kliniske psykologer i folkeskolen, jf.  

 Undervisningsministeriets cirkulære af 27. februar 1976, som i det væsentlige  

 er identisk med den autorisationsordning, som er etableret af Dansk Psykolog  

 Forening, foreslås Undervisningsministeriets ordning nævnt i  

 overgangsbestemmelsen.
Hanne Andersen (S) Dorte Bennedsen (S) Martin Glerup (S) Anna-Marie Hansen  

 (S) Tove Lindbo Larsen (S) nfmd.
Lone Møller (S) Birgitte Husmark (SF)  

 Torben Rechendorff (KF) Karen Højte Jensen (KF) Fischer (KF) Lis Noer  

 Holmberg (V) Mariann Fischer Boel (V) Anders Mølgaard (V) Jørgen Winther (V)  

 Jan Køpke Christensen (FP) fmd.
Dorit Myltoft (RV) Inger Stilling  

 Pedersen (KRF) Centrum-Demokraterne havde ingen medlemmer i udvalget.
