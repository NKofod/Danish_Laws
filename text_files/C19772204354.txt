 Vedlagt følger et antal eksemplarer af cirkulære om enkeltkurser ved  

 uddannelsesinstitutioner under Direktoratet for de videregående uddannelser.
Som det fremgår af cirkulærets punkt I, er der tale om en begrænset  

 ordning.
Ordningen er indvidere foreløbig, og et udvalg nedsat i  fællesskab  

 af sektorrådene for henholdsvis de videregående  uddannelser og ungdoms- og  

 voksenundervisningen arbejder med planlægning af en permanent  

 enkeltkursusordning.
 Vedrørende cirkulærets punkt IV kan som vejledning med hensyn til  

 begrænsningen af det omfang, hvori deltagelse i enkeltkurser kan finde sted,  

 oplyses at maksimum bør ligge på ca. 1/3 af  arbejdsbelastningen for en  

 fuldtidsstuderende i et semester.
 Til cirkulærets punkt VI om informationsformidling bemærkes, at  

 institutionerne senere vil modtage meddelelse om, hvorvidt og i hvilket  

 omfang amtskonsulenterne for fritidsundervisningen vil kunne medvirke ved  

 information om enkeltkursusvirksomheden.
 Der vil endvidere af direktoratet meget snart blive udsendt retningslinjer  

 for udformning af indberetninger om forløbet af enkeltkursusordningen.
Endelig bemærkes, at institutionerne fortsat vil kunne udstede  

  gæsteårskort til udenlandske studerende, som ønsker at gennemføre end del af  

 denne uddannelse i Danmark, og som indskrives på et senere trin i  

 studieforløbet.
Sådanne midlertidige studerende  medregnes ikke inden for de  

 maksimale optagelsestal.
 P.d.v.
Berrit Hansen Bilag.
 Bilag udeladt her.
