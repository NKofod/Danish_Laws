(ATP) I bekendtgørelse nr. 138 af 1. marts 1995 om ændring af bekendtgørelse nr.  

 801 af 6. december 1991 om international transport af letfordærvelige  

 levnedsmidler er der fastsat nye regler for kontrol.
De nye kontrolregler,  

 der er nødvendiggjort af gennemførelsen af det indre marked, træder i kraft  

 den 1. maj 1995.
 Kontrol ved transport i Den Europæiske Union.
 Fremover er det udelukkende politiet , der varetager kontrollen  

 med, at materiel, der anvendes til transport af de levnedsmidler, der er  

 angivet i bekendtgørelsens bilag 8, afsnit I, mellem Danmark og et andet  

 EU-land, er ledsaget af gyldigt ATP-certifikat.
Bekendtgørelsen hjemler således ikke mulighed for, at tilsynsmyndigheden  

 på den afsendende eller modtagende virksomhed foretager kontrol af, om  

 transporter er sket i ATP-godkendt materiel.
Indladning ved afsendelse eller  

 aflæsning ved modtagelse kan derfor ikke forhindres alene med henvisning til,  

 at ATP-reglerne ikke er opfyldt.
Kontrol ved transport til eller fra et land uden for Den Eurropæiske Union, hvor ATP-godkendt materiel er krævet.
 Til orientering vedlægges en liste over de lande, som har tilsluttet sig  

 ATP-konventionen.
 ATP-kontrol ved indførsel til Danmark fra lande uden for Den  

 Europæiske Union skal foretages af fiskerikontrollen eller embedsdyrlægen ved  

 det grænsekontrolsted, hvor indførslen finder sted.
 ATP-kontrol ved udførsel fra Danmark til lande uden for Den  

 Europæiske Union skal foretages af tilsynsmyndigheden på den eksporterende  

 virksomhed i forbindelse med den almindelige stikprøvemæssige kontrol.
Kontrol Tilsynsmyndigheden skal kontrollere, at den anførte transport er ledsaget  

 af gyldigt ATP-certifikat, der dækker materiel og vareparti, jf. § 31 i  

 bekendtgørelse 801 af 6. december 1991. Af ATP-certifikatet, jf. bilag 3,  

 afsnit A, i bekendtgørelsen, fremgår under pkt. 3, identifikation af  

 materiellet, pkt. 6, klassificering, som materiellet er godkendt til, og pkt.  

 8, tidspunktet for godkendelsens udløb.
På transportmateriellet kan der på et  

 synligt sted være fastgjort en ATP-certifikatplade, jf. bekendtgørelsens  

 bilag 3, afsnit B.
Denne har samme gyldighed som ATP-certifikatet og kan  

 erstatte dette.
På dansk materiel er pladen normalt fastgjort forrest på  

 venstre side.
På grundlag af det ledsagende ATP-certifikat eller ATP-certifikatpladen  

 skal det kontrolleres, at den korrekte godkendelsesklasse anvendes til det  

 pågældende produkt, samt at godkendelsen ikke er udløbet.
Godkendelsen gælder  

 til udløbet af den anførte måned.
Godkendelsesklasse fremgår også af ATP-kendemærket, jf. bekendtgørelsens  

 bilag 1, som sidder på et klart synligt sted.
På dansk materiel normalt på  

 begge forreste hjørner.
ATP-identifikation skal bestå i henvisning til  

 politiregistreringsnummer, chassisnummer, eller kuldekassens  

 fabrikationsnummer.
På dansk materiel anvendes en separat  

 identifikationsplade, jf. bekendtgørelsens bilag 7, som normalt er placeret  

 ved forreste venstre hjørne af kuldekassen.
Såfremt transportmateriellet ikke er ledsaget af gyldigt ATP-certifikat,  

 der dækker materiel og vareparti, kan passage nægtes, jf. § 34 i  

 bekendtgørelsen.
Dette vil sige, at forannævnte transporter ved indførsel til  

 Danmark afvises på grænsekontrolstedet.
Ved udførsel skal indladningen i  

 transportmidlet forhindres og eventuelle eksportcertifikater tilbageholdes.
Tilbagekaldelse Nærværende cirkulæreskrivelse erstatter Veterinærdirektoratets skrivelser  

 af 29. november 1977 (K.K. 4188-1977) om international transport af  

 letfordærvelige levnedsmidler (ATP), 24. april 1978 (K.K. 4171-1977) om  

 international transport af letfordærvelige levnedsmidler (ATP) - indførsel og  

 19. januar 1993 (5a 8683-1-0/93) om international transport af  

 letfordærvelige levnedsmidler (ATP), samt Fiskeriministeriets MEDDELELSE TIL  

 FISKERIKONTROLLEN af 15. april 1994 (FTS 94-9413-3).
