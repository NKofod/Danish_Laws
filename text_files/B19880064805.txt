 I medfør af § 9, stk. 3, § 12, stk. 3, § 13, § 17, stk. 2, § 19 og § 20,  

 stk. 3, i lov om vægtafgift af motorkøretøjer m.v., jf. lovbekendtgørelse nr.  

 606 af 14. oktober 1988, og efter forhandling med Justitsministeriet  

 fastsættes følgende regler:
§ 1.  Afgiften af her i landet hjemmehørende  

 motorkøretøjer m.v. beregnes og opkræves af Centralregisteret for  

 Motorkøretøjer efter de nedenfor anførte regler.
Centralregisteret varetager  

 i øvrigt samtlige oppebørselsforretninger.
 Stk. 2.  De af centralregisteret trufne afgørelser  

 vedrørende vægtafgiftsopkrævningen kan af den registrerede ejer (bruger)  

 indbringes for Skatteministeriet, Told- og Afgiftsdepartementet.
 § 2.  Afgiftsberegningen sker på grundlag af de ved  

 registreringen eller ved senere anmeldelser tilvejebragte oplysninger om  

 køretøjets art, afgiftspligtige vægt, indretning og anvendelse, herunder om  

 køretøjet benytter benzin som drivkraft eller anden drivkraft.
 Stk. 2.  Hvis der efter køretøjets registrering sker  

 ændringer med køretøjet, som er af betydning for afgiftens beregning,  

 påhviler det ejeren (brugeren) straks at gøre anmeldelse herom til et  

 motorkontor. Ændringerne har afgiftsmæssig virkning fra og med den efter  

 ændringen nærmest følgende afgiftsperiode, jf. dog stk. 3 og 4.
Stk. 3.  Såfremt et køretøj overgår til anden drivkraft  

 end den over for registreringsmyndigheden anmeldte, har ændringen  

 afgiftsmæssig virkning fra den 1. i den efter ændringen følgende måned.
I den  

 måned, hvor ændringen har fundet sted, svares afgiften dog efter de for  

 ikke-benzindrevne køretøjer gældende satser.
Stk. 4.  Sker der til- eller afmelding af sættevogne til  

 en sættevognsforvogn, som har betydning for afgiften af forvognen, har  

 anmeldelsen afgiftsmæssig virkning fra den 1. i den efter ændringen følgende  

 måned.
I den måned, hvor ændringen har fundet sted, svares afgiften af  

 forvognen dog på grundlag af det største af de i måneden registrerede  

 afgiftspligtige akseltryk (totalvægt).
 § 3.  Ved et køretøjs afgiftspligtige egenvægt, jf.  

 vægtafgiftslovens § 3 og § 8, stk. 1, forstås vægten af køretøjet færdigt til  

 brug med alt tilbehør som normalt under brugen, men uden brændstof, smøreolie  

 og kølevand.
 § 4.  Afgiften forfalder til betaling ved  

 afgiftsperiodens begyndelse, jf. vægtafgiftslovens § 6, stk. 2. Sidste  

 rettidige betaling er den 6. i måneden efter afgiftens forfaldstid, medmindre  

 anden dato er anført på indbetalingskortet.
Stk. 2.  Afgiften for afgiftsperioden afkræves den, der  

 på afgiftens forfaldstid var registreret som køretøjets ejer.
Var der tillige  

 registreret en bruger, opkræves afgiften dog hos denne.
De udsendte  

 indbetalingskort skal indeholde oplysning om afgiftens størrelse,  

 forfaldsdag, sidste rettidige betalingsdag og afgiftsperioden.
Stk. 3.  Sker indbetaling af afgift ikke rettidigt,  

 udskrives der erindringsskrivelse.
For udskrivning af erindringsskrivelse  

 beregnes et gebyr, der udgør 40 kr.
Gebyret inddrives på samme måde som  

 rentetillæg i henhold til vægtafgiftslovens § 12, stk. 2.
§ 5.  Såfremt nummerplader til et køretøj, som første  

 gang er registreret her i landet før den 1. juni 1932, har været deponeret i  

 et forsikringsselskab i en samlet og ubrudt afgiftsperiode, kan afgiften for  

 denne afgiftsperiode tilbagebetales.
Afhentes de i selskabet deponerede  

 nummerplader i en ny afgiftsperiode, og afleveres de samme dag til et  

 motorkontor, fritages køretøjet for afgift for den påbegyndte afgiftsperiode,  

 såfremt køretøjet ikke har været benyttet i denne.
 § 6.  I ganske særlige tilfælde, hvor afmelding af  

 køretøjet har været forhindret f.eks. på grund af havari i udlandet, eller  

 hvor et stjålet køretøj efter længere tids forløb ikke er bragt til veje, kan  

 Centralregisteret for Motorkøretøjer, hvor omstændighederne taler derfor,  

 fritage køretøjet for afgift for resterende hele måneder i afgiftsperioden  

 regnet fra det tidspunkt, centralregisteret fastsætter som  

 afmeldingstidspunkt.
§ 7.  Ansøgningen om fritagelse for eller  

 tilbagebetaling af vægtafgift i henhold til § 5 og § 6 rettes til et  

 motorkontor eller til Centralregisteret for Motorkøretøjer.
Ved ansøgningens  

 indgivelse skal følgende bevisligheder medfølge:
 Registreringsattest, erklæring fra forsikringsselskabet om  

 deponeringstiden samt vægtafgiftskvitteringen, såfremt vægtafgift for den  

 pågældende periode er betalt, samt i tilfælde af afmelding erklæring om, at  

 køretøjet ikke har været benyttet i den løbende afgiftsperiode.
Køretøjets registreringsattest.
Dokumentation for omstændighederne, der  

 kan begrunde tilbagebetalingen af afgiften.
 Stk. 2.  Forinden et stjålet køretøj kan fritages for  

 afgift i henhold til § 6, skal der være foretaget politianmeldelse af  

 tyveriet.
 Stk. 3.  Ud over de i stk. 1 anførte bevisligheder kan  

 Centralregisteret for Motorkøretøjer om fornødent kræve yderligere  

 bevisligheder.
 § 8.  Eventuelle godtgørelsesbeløb på under 10 kr.  

 tilbagebetales ikke.
Stk. 2.  Tilbagebetaling af godtgørelsesbeløb sker til  

 den, der fremlægger afgiftskvitteringen.
Kan afgiftskvitteringen ikke  

 fremlægges, tilbagebetales afgiften til den, i hvis navn køretøjet på  

 afgiftens forfaldstidspunkt var registreret.
 § 9.  Ansøgning om fritagelse for eller  

 tilbagebetaling af vægtafgift skal fremsættes inden 1/2 år efter datoen for  

 køretøjets afmelding.
§ 10.  Refusion af udligningsafgift af  

 lastmotorkøretøjer m.v. og turistvogne m.v., der erhvervsmæssigt anvendes til  

 transport af gods eller befordring af personer over landegrænsen, sker på  

 grundlag af særlige kontrolbøger, der fås ved henvendelse til henholdsvis  

 Danske Vognmænd og Turistvognmændenes Landsforening.
Ved henvendelse om  

 udstedelse af kontrolbøger skal vedlægges bekræftede genparter eller  

 fotokopier af de pågældende køretøjers registreringsattester.
Såvel  

 motorkøretøjer som påhængsvogne skal være forsynet med særskilte  

 kontrolbøger.
Refusion af udligningsafgift af lastmotorkøretøjer m.v. ydes,  

 hvad enten godstransporten sker for egen eller for fremmed regning.
Stk. 2.  Vognejeren er pligtig at give henholdsvis  

 Danske Vognmænd og Turistvognmændenes Landsforening meddelelse om ejerskifte  

 samt om forandringer i køretøjernes afgiftspligtige vægt eller drivkraft og  

 af afgiftsgrundlaget for forvogne til sættevogne.
Undladelse heraf kan  

 medføre, at retten til refusion fortabes.
 Stk. 3.  Ved hver ud- og indkørsel af landet skal  

 kontrolbogen forevises toldvæsenet, der forsyner den med stempel om  

 grænsepassagedatoen, og refusion vil kun kunne finde sted på grundlag af de i  

 kontrolbogen anførte ind- og udrejsetidspunkter.
Stk. 4.  De pågældende kontrolbøger har gyldighed i et  

 finansår og skal inden 14 dage efter gyldighedsperiodens udløb indsendes til  

 henholdsvis Danske Vognmænd og Turistvognmændenes Landsforening vedlagt  

 kvitteringer for betalt udligningsafgift af det pågældende køretøj.
De nævnte  

 organisationer gennemgår de modtagne bevisligheder og udregner størrelsen af  

 den godtgørelse, der tilkommer hver enkelt vognmand.
Organisationerne afgiver  

 derefter indstiling om godtgørelsernes udbetaling.
 § 11.  For lastmotorkøretøjer m.v., som  

 erhvervsmæssigt anvendes til kombineret transport på landevej og med jernbane  

 i Danmark eller i en anden medlemsstat i De Europæiske Fællesskaber, ydes  

 refusion af vægtafgiften efter stk. 2.
Stk. 2.  Der ydes afgiftsrefusion for hvert påbegyndt  

 døgn, det afgiftspligtige køretøj transporteres ad jernbane regnet fra  

 tidspunktet for transportens begyndelse.
Transporttiden beregnes efter  

 jernbanernes sædvanlige køreplaner.
Der kan inden for et døgn beregnet som  

 anført kun ydes refusion for eet døgns transporttid, selv om flere  

 transporter afsluttes inden for det pågældende døgn.
Afgiftsrefusionen pr.  

 påbegyndt døgn udgør 20 kr. for en lastvogn, 10 kr. for en påhængsvogn og 30  

 kr. for en bil til sættevogn.
Refusionsbeløbet i et kvartal kan ikke  

 overstige det beløb, der er erlagt i vægtafgift for det pågældende kvartal.
Stk. 3.  Opgørelse af refusionsbeløb foretages årligt  

 ved finansårets udløb.
Inden 14 dage herefter indsender vognejeren  

 dokumentation for de foretagne banetransporter sammen med dokumentation for  

 betalt vægtafgift til Danske Vognmænd.
Organisationen gennemgår de modtagne  

 bevisligheder og udregner størrelsen af den refusion, der tilkommer hver  

 enkelt vognmand.
Organisationen afgiver herefter indstilling om beløbets  

 udbetaling.
 § 12.  Denne bekendtgørelse træder i kraft den 1.  

 november 1988.
 Stk. 2.  Samtidig ophæves bekendtgørelse nr. 519 af. 19.  

 december 1979 med senere ændringer.
