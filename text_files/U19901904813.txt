 Resume (udarbejdet af Socialministeriet) Et dødsfald ved fald fra en  

 stige i forbindelse med havearbejde under et familiebesøg kunne ikke henføres  

 under arbejdsskadeforsikringsloven, idet arbejdet efter sin art og omfang  

 klart ikke var gået ud over, hvad familiemedlemmer sædvanligvis hjælper  

 hinanden med.
(Brydensholt, Lodberg, Østergaard (kst.)) L (adv.
Birgitte Kolding) mod Forsikringsselskabet Trekroner (adv.
Erik Ryefelt).
 Denne sag vedrører spørgsmålet om sagsøgerens ægtefælle, A's, død skyldes  

 en arbejdsulykke, der er omfattet af arbejdsskadeforsikringsloven, eller en  

 fritidsulykke, således at sagsøgeren, som af denne påstået, er berettiget til  

 erstatning i henhold til en fritidsulykkesforsikring tegnet hos sagsøgte.
 Under sagen, der er anlagt den 23. december 1988, har sagsøgeren, L,  

 påstået sagsøgte, Forsikringsselskab Trekroner, dømt til betaling af 400.000  

 kr. med tillæg af sædvanlig procesrente fra den 1. juli 1986.
 Sagsøgte har påstået frifindelse.
 Sagens omstændigheder er følgende:
A besøgte den 1. maj 1986 sin datter og svigersøn på en ejendom i Kettinge  

 på Lolland, de havde overtaget samme dag.
På et tidspunkt kravlede A med en  

 motorsav ca. 4 meter op ad en stige, og gik i gang med at afsave en gren.
Da  

 grenen brækkede, faldt han ned fra stigen og ramte et betondæksel.
Han pådrog  

 sig herved åbent kraniebrud og døde umiddelbart efter.
 Ulykken blev anmeldt til Sikringsstyrelsen og sagsøgte.
 I en skrivelse af 15. juli 1986 til afdødes enke, sagsøgeren L, meddelte  

 Sikringsstyrelsen, at »dødsfaldet vil være at henføre under  

 arbejdsskadeforsikringsloven, jfr. lovens § 5, stk. 3, samt § 2, og at  

 eventuelle erstatningsydelser forlods vil være at udrede af  

 Sikringsstyrelsen. »Sikringsstyrelsen har i senere skrivelser meddelt  

 sagsøgeren, at der efter arbejdsskadeforsikringslovens §§ 30 og 31, tilkom  

 hende et overgangsbeløb på 34.500 kr. og en årlig ydelse på 47.256 kr. i 3  

 år.
Ved skrivelse af 28. januar 1987 afslog sagsøgte, Trekroner forsikring, at  

 udbetale erstatning efter fritidsulykkeforsikringen.
Selskabet henviste  

 herved til forsikringsbetingelserne § 10, der har følgende ordlyd:
»Forsikringen dækker ikke ulykkestilfælde, der opstår ved den  

 forsikredes arbejde eller beskæftigelse eller ved de forhold, hvorunder det  

 foregår, såfremt ulykkestilfældet er omfattet af den til enhver tid gældende  

 lov om arbejdsskadeforsikring eller anden lov, der må sidestilles  

 hermed.« Ankenævnet for forsikring har den 26. august 1987 afslået en klage fra L  

 over Trekroners afslag, og Den Sociale Ankestyrelse har den 19. august 1988  

 afvist en klage over Sikringsstyrelsens afgørelse, idet klagefristen var  

 overskredet.
 Det er under domsforhandlingen blevet oplyst, at Sikringsstyrelsen (nu  

 Arbejdsskadestyrelsen), der ikke har givet møde, har været underrettet om  

 domsforhandlingen, og at styrelsen har modtaget genparter af parternes  

 processkrifter.
Der er under sagen givet vidneforklaring af afdødes svigersøn, F, dennes  

 far, P og afdødes datter N F har blandt andet forklaret, at han og N pr. 1. maj 1986 overtog  

 ejendommen F.vej. 2, der er et nedlagt husmandssted.
Ca. kl. 13.30, da han  

 var alene på ejendommen, fik han besøg af A.
De beså stuehuset.
Der var visse  

 fugtskader, og de besluttede at be- skære et buskads på vestsiden af huset  

 ved hjælp af en motorsav og en grensaks, som A havde taget med.
Vidnets far  

 kom ca. kl. 14.00 og han gik i gang med at lave noget på taget på  

 bygningerne.
Efter at de havde holdt en pause gik de alle 3 igang med at  

 samle de afskårne grene.
Den tidligere ejer kom nu på besøg, og vidnet fulgte  

 hende rundt for at grave nogle roser op, han havde lovet hun måtte få med.
Da  

 han efter dette besøg var på vej om til de andre for at se hvordan det gik,  

 hørte han, at motorsaven var igang igen.
Da han nåede frem, var ulykken sket.
 Vidnet præciserede, at han på intet tidspunkt har talt med sin svigerfar  

 om grenen.
 Efter ulykken talte han med sit eget forsikringsselskab og dette tilrådede  

 ham at anmelde ulykken til Sikringsstyrelsen, ligesom det telefonisk vejledte  

 ham ved udfyldelse af anmeldelsesblanketten.
P har blandt andet forklaret, at han, da han kom, begyndte at rense  

 tagrenderne.
A og vidnets søn var igang med at beskære et buskads.
Under en  

 pause drak de en øl foran huset.
Da den tidligere ejer kom og talte med F.  

 gik vidnet og A om på bagsiden og beså ejendommen.
De så, at der hang en gren  

 ind over naboens mark og K. syntes straks, at den burde »snuppes  

 af«.
Vidnet hen- tede en stige, hvorefter A kravlede op.
Kort efter  

 skete ulykken.
 N har forklaret, at hun den pågældende formiddag var ude at handle med sin  

 mor og først kom hjem, da ulykken var sket.
 Sagsøgeren har til støtte for sin påstand anført, at der i  

 forsikringsvilkårenes § 10, er tale om en objektiv risikoafgrænsning, og  

 Sikringsstyrelsen har truffet bindende afgørelse om, at ulykkestilfældet er  

 omfattet af arbejdsskadeforsikringsloven.
 LANDSRETTEN SKAL UDTALE:
Det må lægges til grund, at det af afdøde udførte arbejde er sket uden  

 direkte eller stiltiende aftale med ejerne af ejendommen, og at arbejdet  

 efter sin art og omfang klart ikke er gået ud over, hvad familiemedlemmer  

 sædvanligvis hjælper hinanden med.
Således som sagen herefter foreligger  

 oplyst, kan ulykken ikke anses for omfattet af arbejdsskadeforsikringsloven.  

 Den af Sikringsstyrelsen trufne afgørelse i modsat retning kan ikke bevirke,  

 at sagsøgeren i forhold til sagsøgte skulle være afskåret fra at anfægte  

 anvendelsen af begrænsningsbestemmelsen i forsikringsbetingelsernes § 10.  

 Herefter tages sagsøgerens påstand til følge.
