Kulbrintebeskatning Reference:
Kulbrinteskattelovens § 12, jfr. § 4 A A/S klagede for indkomståret 1996 over, at Ligningsrådet har  

 anset fortjeneste ved salg af andel af efterforskningslicens, 39.005.000 kr.,  

 for skattepligtig kulbrinteindkomst.
Det fremgår af sagens oplysninger, at selskabet oprindeligt var ejer  

 af 50 % af tilladelse til efterforskning og indvinding af kulbrinter på  

 et nærmere defineret område på den danske  

 kontinentalsokkel.
Tilladelsen, der blev givet til efterforskning af  

 kulbrinter, kunne efterfølgende forlænges med henblik på  

 indvinding.
Selskabet afgav kommercialitetserklæring ved brev af 20.  

 marts 1997, og den 18. juli 1997 blev tilladelsen forlænget i 30  

 år med henblik på indvinding af kulbrinter.
Samtidig blev X  

 feltet midlertidig afgrænset.
Ved aftale af 1. november 1995 solgte selskabet en andel på 10 % af  

 licensen til B.
I henhold til aftalens punkt 6 c var aftalen betinget af den  

 norske regerings tilladelse til C A/S´s salg af to licenser på den  

 norske kontinentalsokkel til D a.s.
Denne tilladelse blev givet i marts 1996.
 Selskabet har i selvangivelsen for 1996 medregnet fortjeneste på  

 39.005.000 kr. ved salg af andel i efterforskningslicens ved  

 opgørelsen af den skattepligtige indkomst omfattet af  

 kulbrinteskattelovens kapitel 2, men ikke ved opgørelsen af den  

 skattepligtige kulbrinteindkomst efter lovens kapitel 3.
 Ligningsrådet har som begrundelse for den påklagede  

 afgørelse bl.a. anført, at fortjeneste ved salg af andel af  

 efterforskningslicens indgår i opgørelsen af den skattepligtige  

 kulbrinteindkomst efter kapitel 3, jf. kulbrinteskattelovens § 12, stk. 1,  

 sammenholdt med § 4, stk. 1 og 2.
I henhold til kulbrinteskattelovens § 12, stk. 1, omfatter  

 ansættelsen til kulbrinteskat (kapitel 3) indtægter som  

 nævnt i § 4, stk. 1 og 2. § 4, stk. 1, nr. 3, omfatter fortjeneste  

 eller tab ved direkte eller indirekte afståelse af en bevilling,  

 tilladelse eller rettighed til forundersøgelse, efterforskning eller  

 indvinding af kulbrinter.
I bemærkningerne til kapitel 3 i det  

 oprindelige lovforslag anføres: "Den særlige kulbrinteskat  

 foreslås derfor indført som en tillægsskat, der  

 principielt beregnes af de samme indkomster som selskabsskatten.  

 Kulbrinteskatten beregnes dog af indkomsten efter fradrag for betalt  

 selskabsskat."  Til § 14 er anført: "Ved opgørelsen af  

 kulbrinteindkomsten anvendes som udgangspunkt samme beregningsgrundlag, som  

 finder anvendelse ved beregning af selskabsskat...af  

 kulbrinteindtægter. ...Ved opgørelsen af feltindkomsten bortses  

 der fra efterforskningsudgifter og betalte skatter.
Sådanne udgifter  

 fratrækkes i den samlede positive feltindkomst efter reglerne i § 19.  

 Ved at opgøre indkomsten særskilt for hvert felt opnår  

 man, at anlægs- og driftsudgifter kun kan fratrækkes i det felt,  

 som udgifterne vedrører." Det fremgår heraf, at hensigten med  

 feltopdeling er, at udgifter vedrørende et felt først kommer  

 til fradrag i kulbrinteindkomstopgørelsen, når feltet har  

 positiv indkomst.
Salgssummen for en efterforskningslicens må anses for  

 afledt af de afholdte efterforskningsudgifter og som sådan  

 indtægtsføres uden for feltindkomsterne, jf. rubrikken på  

 selvangivelsen betegnet "Andre indtægter vedrørende  

 efterforskning, jf. § 4".
 Selskabets repræsentanter har over for Landsskatteretten nedlagt  

 påstand om, at selskabets skattepligtige kulbrinteindkomst for  

 indkomståret 1996 nedsættes med 39.005.000 kr.
Til støtte for påstanden har repræsentanterne bl.a.  

 gjort gældende, at fortjeneste ved salg af efterforskningslicens ikke  

 skal medregnes ved opgørelsen af kulbrinteindkomsten efter  

 kulbrinteskattelovens kapitel 3, idet der ikke er hjemmel hertil.  

 Ifølge de almindelige bemærkninger til kulbrinteskatteloven er  

 formålet med lovens kapitel 3, at der skal betales en kulbrinteskat af  

 fortjenester ved indvinding af olie- og naturgas i Danmark.
Fortjeneste ved  

 salg af efterforskningslicens er derfor ikke omfattet af  

 kulbrintebeskatningen i lovens kapitel 3. Der er endvidere hverken i lovens  

 ordlyd eller i forarbejderne til loven udtrykkelig hjemmel til beskatning af  

 fortjenesten ved salg af den omhandlede licens.
Bestemmelserne i  

 kulbrinteskattelovens § 12, stk. 1, jf. § 4, stk. 1, nr. 3, skal læses  

 i sammenhæng med de øvrige bestemmelser i kapitel 3, og § 12,  

 stk. 2, og de efterfølgende bestemmelser sammenhæng med de  

 øvrige bestemmelser i kapitel 3 og § 12, stk. 2 og de  

 efterfølgende bestemmelser i kapitel 3 indskrænker  

 kulbrinteskattegrundlaget til alene at omfatte indtægter, der relaterer  

 sig til egentlige felter.
Lovens § 12, stk. 2-3, fastslår, at der  

 opgøres en indkomst for hvert felt, og at den skattepligtige  

 kulbrinteindkomst opgøres samlet for de felter, der udviser overskud.  

 Bemærkningerne til lovforslagets § 12 er på linie hermed:
"§ 12 Indkomsten opgøres felt for felt, og summen af positive indkomster  

 fra felter, som den skattepligtige foretager indvinding på,  

 udgør - efter fradrag af betalte selskabsskatter (eller personskatter)  

 og afholdte efterforskningsudgifter vedrørende alle den  

 skattepligtiges felter - beregningsgrundlaget for kulbrinteskatten." Heraf fremgår tydeligt, at kulbrinteskattegrundlaget tager sit  

 udspring i indkomsten for de enkelte felter, og det må heraf  

 modsætningsvis følge, at der ikke er hjemmel til at  

 påligne kulbrinteskat på indkomst, som ikke kan henføres  

 til et felt.
Licensen knyttede sig på overdragelsestidspunktet ikke til  

 et "felt", og der var på salgstidspunktet ikke afgivet  

 kommercialitetserklæring eller i øvrigt iværksat  

 nærmere foranstaltninger med henblik på indvinding.
Der var  

 således ikke tale om et felt under indvinding.
Det bemærkes  

 herved, at Told -og Skattestyrelsen ifølge udtalelsen af 27. september  

 2000 er enig i, at fortjenesten ved salg af en andel af licens ikke kan  

 henføres til et konkret felt.
Gevinst ved afhændelse af den  

 pågældende licens til forundersøgelse og efterforskning  

 kan derfor ikke anses at knytte sig til et felt under indvinding.
Det  

 fremgår herved af kulbrinteskattelovens § 13 og de tilhørende  

 lovforslagsbemærkninger, at et felt er det areal, der defineres i  

 forbindelse med, at en rettighedsindehaver fremsætter ønske om  

 en forlængelse af en tilladelse med henblik på indvinding af  

 forekomsten.
Heraf må modsætningsvis følge, at der  

 tidligst foreligger et felt i kulbrinteskattelovens forstand, når  

 arealet er defineret og godkendt af myndighederne.
Dette skete først,  

 efter at selskabet solgte licensandelen.
Af kulbrinteskattelovens § 19, stk.  

 1, fremgår endvidere, at summen af indkomsterne fra de felter, der  

 udviser overskud, udgør (efter fradrag af visse udgifter uden for  

 feltopgørelsen) den skattepligtige kulbrinteindkomst.
I  

 bemærkningerne til § 19 er anført:
"§ 19 Kulbrinteskatten svares af årets kulbrinteindkomst, der beregnes  

 ved, at positiv indkomst fra de felter, som den skattepligtige driver  

 indvinding på, lægges sammen, medens underskud vedrørende  

 de enkelte felter fremføres efter reglerne i § 18 i de enkelte  

 feltindkomster." Selve ordlyden af lovens § 14 er endvidere entydig, og af stk. 1  

 fremgår: "Ved opgørelsen af indkomsten for de enkelte felter  

 finder reglerne i §§ 4-10 samt §§ 15-18 anvendelse.
Udgifter kan kun  

 fratrækkes i det omfang, de vedrører indkomsten fra feltet.
Der  

 bortses fra forundersøgelses- og efterforskningsudgifter." § 14 og de  

 tilhørende bemærkninger kan derfor ikke tages til indtægt  

 for, at der er hjemmel til at beskatte beløb uden for  

 feltindkomsterne.
Til det forhold, at der på selvangivelsesblanketten  

 findes en rubrik med betegnelsen "Andre indtægter vedrørende  

 efterforskning, jf. § 4." bemærkes, at skattemyndighedernes udformning  

 af en blanket ikke i sig selv kan skabe den fornødne hjemmel til  

 beskatning.
Der er således ikke  hjemmel til beskatning af fortjenesten  

 i kulbrinteskattelovens kapitel 3, da indkomsten ikke kan henføres til  

 et felt, hvorpå selskabet driver indvinding.
Det er muligt, at en  

 formålsfortolkning eller almindelige rimelighedsbetragtninger  

 fører til ønsket om beskatning, men det er ikke  

 tilstrækkeligt til at påligne skat.
Højesteret har da  

 også i flere tilfælde tilsidesat skattemyndighedernes praksis som  

 følge af manglende lovhjemmel, jf. bl.a.
TfS 1998.397, TfS 1998.485,  

 TfS 1996.654, TfS 1996.642 og TfS 1998.199. Der er endvidere henvist til  

 Landsskatterettens kendelse af 25. november 1999 i sagen 621-1817-0040.
Told- og Skattestyrelsen har over for Landsskatteretten indstillet, at den  

 påklagede ansættelse af kulbrinteindkomst for indkomståret  

 1996 stadfæstes.
Der er herved bl.a. anført, at  

 kulbrinteskatteloven omfatter beskatning af enhver form for indkomst i  

 forbindelse med forundersøgelse, efterforskning og indvinding af  

 kulbrinter og dertil knyttet virksomhed, jf. lovens § 1, og dermed også  

 beskatning af fortjeneste ved salg af licens.
Der er klar hjemmel til at  

 beskatte fortjenester ved salg af rettigheder, jf. kulbrinteskattelovens §  

 12, stk. 1, som omfatter indtægter som nævnt i lovens § 4, stk. 1  

 og 2. § 4, stk. 1, nr. 3, omtaler direkte fortjenester (eller tab) ved  

 afståelse af bevillinger, rettigheder m.v.
Lovens § 12, stk. 2 og 3, og  

 de efterfølgende bestemmelser i kapitel 3 om opgørelse af  

 feltindkomster giver ikke grundlag for en indskrænkende fortolkning af  

 hvilke indkomster, der kan henføres til den skattepligtige  

 kulbrinteindkomst.
Hensigten med feltopdelingen og feltbeskatningen er at  

 begrænse fradragene til de enkelte felter, således at udgifter  

 kun kan fratrækkes i det omfang, de vedrører indkomsten fra  

 feltet, jf. § 14, stk. 1, jf. § 12, stk. 3. Det fremgår endvidere klart  

 af bemærkningerne til kulbrinteskattelovens kapitel 3, at  

 kulbrinteskatten principielt beregnes af de samme indkomster som  

 selskabsskatten.
Af bemærkningerne til § 14 fremgår endvidere, at  

 "Ved opgørelsen af kulbrinteindkomsten anvendes som udgangspunkt samme  

 beregningsgrundlag, som finder anvendelse ved beregning af selskabsskat ...  

 af kulbrinteindtægter." Kulbrinteskatten skal opgøres efter  

 lovens § 19, hvorefter summen af indkomsterne fra de felter, der udviser  

 overskud, efter fradrag af udgifter til forundersøgelse og  

 efterforskning, jf. § 7, samt skatter, jf. § 20, udgør den  

 skattepligtige kulbrinteindkomst.
Denne bestemmelse omtaler alene, at der i  

 den samlede feltindkomst kan fratrækkes udgifter til efterforskning  

 m.v. fra ophørte felter, jf. § 18, stk. 2, ligesom der i bestemmelsen  

 er hjemmel til at fratrække betalte selskabsskatter, jf. § 20. Det har  

 ikke været hensigten at begrænse beskatningsgrundlaget i henhold  

 til kulbrinteskattelovens § 4. Der er således klar hjemmel i  

 kulbrinteskattelovens § 12, stk. 1, jf. § 4, stk. 1, nr. 3, til at beskatte  

 fortjenesten.
Den konstaterede fortjeneste skal indtægtsføres  

 uden for feltopgørelsen.
Licensen er en eneret til efterforskning og  

 indvinding af kulbrinter inden for tilladelsens område.
Licensens  

 værdistigning skyldes, at der er afholdt efterforskningsudgifter i det  

 pågældende område med et positivt resultat.  

 Efterforskningsudgifterne kan fratrækkes i indkomsterne eller aktiveres  

 skattemæssigt.
Det er dog alene aktiverede efterforskningsudgifter, som  

 berettiger til kulbrintefradrag i kulbrinteindkomstopgørelsen efter  

 kulbrinteskattelovens § 7, stk. 1, og § 16, stk. 2. Konsekvensen af  

 synspunktet om, at der ikke er hjemmel til beskatning i kulbrinteindkomsten,  

 fordi der endnu ikke er afgrænset et felt, ville derfor være, at  

 der var fuldt fradrag og kulbrintefradrag vedrørende de afholdte  

 efterforskningsudgifter, men ingen beskatning af den salgsindtægt, der  

 er et resultat heraf.
 Landsskatterettens bemærkninger:
 Tre retsmedlemmer, herunder retsformanden, bemærker, at  

 kulbrinteskatteloven omfatter beskatning af enhver form for indkomst i  

 forbindelse med forundersøgelse, efterforskning og indvinding af  

 kulbrinter og dertil knyttet virksomhed, når indtægterne er  

 erhvervet ved sådan virksomhed eller arbejde udført i Danmark,  

 herunder søterritoriet, samt dansk kontinentalsokkelområde, jf.  

 kulbrinteskattelovens § 1, stk. 1.
 I henhold til kulbrinteskattelovens § 12, stk. 1, ansættes den  

 skattepligtige til kulbrinteskat til staten af indtægter, som  

 nævnt i § 4, stk. 1 og 2. Lovens § 4, stk. 1, nr. 3, omfatter  

 fortjeneste eller tab ved direkte eller indirekte afståelse af  

 bevilling, tilladelse eller rettighed til forundersøgelse,  

 efterforskning eller indvinding af kulbrinter.
 Disse retsmedlemmer finder herefter, at fortjenesten ved salg af andel af  

 licens til efterforskning og indvinding af kulbrinter skal medregnes ved  

 opgørelsen af den skattepligtige kulbrinteindkomst efter lovens  

 kapitel 3, jf. kulbrinteskattelovens § 1, stk. 1, og § 12, stk. 1, jf. § 4,  

 stk. 1, nr. 3.
 Lovens § 12, stk. 2 og 3, og de efterfølgende bestemmelser i  

 kapitel 3 samt bemærkningerne til kulbrinteskatteloven, jf.  

 Folketingstidende 1981/82, Tillæg A, spalte 747ff, giver ikke grundlag  

 for en indskrænkende fortolkning af bestemmelserne i lovens § 1, stk.  

 1, og § 12, stk. 1, jf. § 4, stk. 1, nr. 3, og dermed hvilke indkomster, der  

 kan henføres til den skattepligtige kulbrinteindkomst.
Et retsmedlem bemærker, at fortjeneste ved salg af andel i licens  

 til efterforskning og indvinding af kulbrinter som udgangspunkt indgår  

 i opgørelsen af den skattepligtige kulbrinteindkomst, jf. § 12, stk.  

 1, jf. § 4, stk. 1, nr. 3. Ved opgørelsen af den skattepligtige  

 kulbrinteindkomst skal der dog opgøres en indkomst for hvert felt  

 efter reglerne i § 14, jf. § 12, stk. 2, og den skattepligtige  

 kulbrinteindkomst skal opgøres samlet for de felter, der udviser  

 overskud, efter reglerne i § 19, jf. § 12, stk. 3. Af lovens § 13 og de  

 tilhørende lovforslagsbemærkninger, jf.
Folketingstidende  

 1981/82, Tillæg A, spalte 784, fremgår, at et felt er det areal,  

 som en kulbrinteforekomst omfatter, og som afgrænses i forbindelse med,  

 at en rettighedshaver fremsætter ønske om en forlængelse  

 af en efterforsknings- og indvindingstilladelse med henblik på  

 indvinding af forekomsten.
På overdragelsestidspunktet havde A A/S som  

 rettighedshaver ikke fremsat ønske om forlængelse af tilladelsen  

 til efterforskning og indvinding af kulbrinter med henblik på  

 indvinding af kulbrinteforekomsten.
Dette skete først ved  

 kommercialitetserklæring af 20. marts 1997. Der kan derfor på  

 salgstidspunktet ikke anses at foreligge et felt i kulbrinteskattelovens  

 forstand, herunder et felt under indvinding, og fortjenesten kan som  

 følge heraf ikke henføres til et felt, hvorpå selskabet  

 foretager indvinding.
 Dette retsmedlem finder herefter, at der ikke i kulbrinteskattelovens  

 kapitel 3 er tilstrækkelig hjemmel til dels at medregne fortjeneste ved  

 salg af en andel i licens til efterforskning og indvinding af kulbrinter til  

 feltindkomsten og dermed ved opgørelsen af den skattepligtige  

 kulbrinteindkomst dels at medregne fortjenesten uden for feltindkomsterne.
 Der træffes afgørelse efter stemmeflertallet, og den  

 påklagede ansættelse for indkomståret 1996 blev  

 stadfæstes..
