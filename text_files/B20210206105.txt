Bekendtgørelse om overførsel af kompetence fra Justitsministeriets departement til Direktoratet for Kriminalforsorgen i sager om overførsel af domfældte fra Danmark til forsat afsoning i udlandet I medfør af § 60 a, stk. 1, og § 60 b, stk. 1 og 2, i lov om fuldbyrdelse af visse strafferetlige afgørelser i Den Europæiske Union, jf. lovbekendtgørelse nr. 213 af 22. februar 2013, og § 2, stk. 2, og § 12 b i lov om international fuldbyrdelse af straf m.v., jf. lovbekendtgørelse nr. 740 af 18. juli 2005, som ændret ved lov nr. 377 af 27. april 2016, fastsættes:
Overførsel af domfældte i Den Europæiske Union § 1. Beføjelser, der er tillagt justitsministeren i medfør af § 60 a, stk. 1, og § 60 b, stk. 1 og 2, i lov om fuldbyrdelse af visse strafferetlige afgørelser i Den Europæiske Union, udøves af Direktoratet for Kriminalforsorgen.
 Stk. 2. Beslutninger, der er truffet af Direktoratet for Kriminalforsorgen i medfør af stk. 1, kan ikke påklages til justitsministeren.
International overførsel af domfældte § 2. Afgørelser om samtykke i medfør af § 2, stk. 2, i lov om international fuldbyrdelse af straf mv. til, at en dansk afgørelse fuldbyrdes i udlandet, træffes af Direktoratet for Kriminalforsorgen.
 Stk. 2. Afgørelser, der er truffet af Direktoratet for Kriminalforsorgen i medfør af stk. 1, kan ikke påklages til justitsministeren.
Ikrafttræden § 3. Bekendtgørelsen træder i kraft den 19. november 2021.
