Bekendtgørelse om ændring af bekendtgørelse om tilskud til behandling hos privatpraktiserende tandplejer i praksissektoren § 1 I bekendtgørelse nr. 1201 af 15. oktober 2010 om tilskud til behandling hos privatpraktiserende tandplejer i praksissektoren foretages følgende ændringer:
 1. I § 4, stk. 1, ændres »jf. dog stk. 2« til: »jf. dog stk. 2 og 3«.
 2. I § 4 indsættes som stk. 3:
»Stk. 3. Til almindelig tandrensning ydes kun tilskud, når denne udføres i forbindelse med regelmæssig diagnostisk undersøgelse med et interval på 12 måneder eller mere, eller som led i en sygdomsbehandling ved udvidet forebyggende behandling, kontrol efter individuel forebyggende behandling eller kontrol efter parodontalbehandling.« § 2 Bekendtgørelsen træder i kraft den 1. januar 2013.
