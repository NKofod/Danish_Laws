 I tilslutning til justitsministeriets skrivelser af 6. maj 1970 og dags  

 dato om nedlæggelse af honorarer til arrestforvarerne for varetagelse af  

 hvervet som tinghusforvalter skal man herved anmode Dem om at meddele de  

 arrestforvarere, der hidtil har varetaget virksomhed som tinghusforvalter, at  

 direktøren for fængselsvæsenet i medfør af § 14, stk. 9, i lov nr. 13 af 18.  

 juni 1969 om lønninger m.v. til tjenestemænd og klassificering af  

 tjenestemandsstillinger i staten, folkeskolen og folkekirken har godkendt, at  

 den fortsatte varetagelse af de nævnte hverv pålægges de pågældende som  

 tjenestepligt.
Som meddelt i justitsministeriets skrivelse af 6. maj 1970 vil der til  

 udligning af eventuel lønnedgang kunne ydes personligt tillæg i  

 overensstemmelse med cirkulære af 12. marts 1970 fra ministeriet for statens  

 lønnings- og pensionsvæsen.
Med henblik herpå anmoder man om oplysning om,  

 hvilke arrestforvarere der varetager virksomheden som tinghusforvalter,  

 honorarets størrelse samt om, hvorfra honorar hidtil er blevet udbetalt.
 Til samtlige arrestinspektører.
