Ophævelse  

 af Arbejdstilsynets påbud om højdejusterbare pusleborde i legestuer Arbejdsmiljøklagenævnet har på møde den 28. februar  

 2006 behandlet kommunens klage over Arbejdstilsynets afgørelse af 21.  

 december  

 2005 vedrørende påbud om højdejusterbare pusle borde i legestuer på XXX.
Nævnet traf følgende A F G Ø R E L S E Arbejdsmiljøklagenævnet finder, at arbejdet med  

 bleskift ved puslepladserne i lokalerne på XXX kan udføres sikkerheds- og  

 sundhedsmæssigt fuldt forsvarligt.
 Nævnet ophæver således Arbejdstilsynets afgørelse af  

 21. december 2005.
BEGRUNDELSE Nævnet har lagt til grund for afgørelsen, at:
  

 	  

 kommunen har lejet sig  

 ind i nogle lokaler på XXX, som benyttes som legestue for kommunens  

 dagplejemødre og deres respektive børn,   

 	  

 de pågældende lokaler  

 benyttes 3 formiddage om ugen, med hver deres dagplejegruppe,   

 	  

 de enkelte  

 dagplejemødre besøger legestuelokalerne 1 gang ugentlig, ca. 2 ½ time pr.  

 gang,   

 	  

 der i tilknytning til  

 de lejede lokaler findes et lille toilet, hvor der bag døren er ophængt et  

 skiftebord,  

 som sidder i fast højde,   

 	  

 der i det ene lokale  

 er placeret et billardbord, hvorpå der er lagt en spånplade, og at dette bord  

 ligeledes benyttes som skiftebord,   

 	  

 antallet af  

 dagplejemødre, der benytter legestuelokalerne er ca. 25, og   

 	  

 det er oplyst, at  

 skift af et barn tager max. 15 min. pr. gang.
 Arbejdsstedet skal indrettes således, at det  

 sikkerheds- og sundhedsmæssigt er fuldt forsvarligt.
Ved udførelsen af arbejdet skal det sikres, at  

 udformning af arbejdspladser så vidt muligt passer til de personer, der skal  

 benytte disse.
Unødige fysiske belastninger samt uhensigtsmæssige  

 arbejdsstillinger  

 eller bevægelser skal undgås.
 Stole, arbejdsborde og lignende, der anvendes ved  

 skiftende arbejdsopgaver eller af skiftende personale, skal i fornødent  

 omfang  

 være indstillelige.
 Arbejdsmiljøklagenævnet har ved afgørelsen lagt vægt  

 på, at bleskift, som foretages enten på det lille toilet med skiftebord i  

 fast  

 højde bag døren, eller på et billardbord, hvorpå der er lagt en spånplade, er  

 sikkerheds- og sundhedsmæssigt fuldt forsvarligt, da dagplejemødrene kun  

 arbejder  

 kortvarigt ved puslepladserne, og da nævnet vurderer, at de i den forbindelse  

 ikke udsættes for risiko for skade på deres helbred.
 Nævnet har således fundet, at der ikke kan afgives  

 påbud om højdejusterbare puslepladser.
 Arbejdsmiljøklagenævnet henviser til:
  

 	  

 §§ 42 og 43, i lov om  

 arbejdsmiljø, jf. lovbekendtgørelse nr. 268 af 18. marts 2005   

 	  

 § 1 og § 30, stk. 1 og  

 2, i bekendtgørelse nr. 96 af 13. februar 2001 om faste arbejdssteders  

 indretning   

 	  

 § 10 og § 17 i  

 bekendtgørelse nr. 559 af 17. juni 2004 om arbejdets udførelse.
På klagenævnets vegne XXX Kopi til XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde:
 Arbejdstilsynet var den 30. november 2005 på et  

 tilpasset tilsyn i XXX.
Under besøget blev en legestue besigtiget.
Som legestue  

 benyttes et stort og et mindre mødelokale i en sportsklub, hvor kommunen har  

 lejet sig ind.
I tilknytning til disse rum findes et lille toilet, hvor der  

 bag  

 døren er ophængt et skiftebord, som sidder i fast højde.
I det store lokale er placeret et billardbord, hvorpå  

 er lagt en spånplade.
Dette bord benyttes ligeledes som skiftebord.
En gruppe dagplejemødre mødes en gang ugentlig med  

 deres respektive børn.
De pågældende lokaler benyttes 3 formiddage om ugen,  

 med  

 hver deres dagplejegruppe.
2. Arbejdstilsynets  

 afgørelse Arbejdstilsynet traf den 21. december 2005 afgørelse,  

 hvorefter det påbydes XXX Kommune at træffe effektive foranstaltninger, som  

 kan  

 sikre, at bleskift i legestuer kan foregå sikkerheds- og sundhedsmæssigt  

 fuldt  

 forsvarligt, herunder at arbejdspladser, hvor bleskift foregår, kan  

 højdejusteres,  

 så de let kan tilpasses den enkelte dagplejemor.
 Det var Arbejdstilsynets vurdering, at  

 arbejdsforholdene i forbindelse med bleskift ikke er indrettet sikkerheds- og  

 sundhedsmæssigt forsvarligt, idet det ikke er muligt at foretage en  

 højdejustering, så de pågældende arbejdspladser kan tilpasses den enkelte  

 dagplejemor på en måde, så den ansatte kan arbejde i hensigtsmæssige  

 arbejdsstillinger.
 Arbejdstilsynet anbefalede, at der etableres  

 højdejusterbare skiftepladser, som er hensigtsmæssigt indrettet i forhold til  

 pladsbehov og med hensyntagen til hygiejniske foranstaltninger, herunder at  

 de  

 ansatte har let adgang til håndvask.
3. Klagen til  

 Arbejdsmiljøklagenævnet I forbindelse med høring af XXX Kommune af påbudsudkast  

 af 7. december 2005, fremsatte kommunen i brev af 15. december 2005 nogle  

 bemærkninger til udkastet og klagede samtidig over påbuddet.
 XXX Kommune har anført følgende:
 XXX Kommune vil gerne præcisere beskrivelsen og klage  

 over påbuddet.
Det handler om legestuelokaler.
Alle dagplejere er  

 inddelt i legestuegrupper og disse grupper har forskellige legestuelokaler.  

 Dagplejerne besøger legestuelokalet 1 gang ugentlig, ca. 2 1/2 time pr. gang,  

 hvor de selvfølgelig kan komme udfor at skulle skifte børn.
Skift af børn  

 tager  

 måske max. 15 min. pr. gang.
 Det er således ikke de samme dagplejere, der opholder  

 sig i lokalerne i 3 dage.
 XXX Kommune mener ikke, at der kan være tale om en fast  

 arbejdsplads, når arbejdet udføres i så kort tid dagligt.
XXX Kommune har konsulteret vores fysioterapeut ved XXX,  

 som vi samarbejder med i forhold til hele dagplejen og her er vurderingen, at  

 praksis er, at hvis arbejdet udføres i mindre end 2 timer dagligt, betragtes  

 det ikke som en fast arbejdsplads.
Der er dog i legestuelokalerne et  

 puslebord,  

 således at børnene kan pusles forsvarligt. 4. Arbejdstilsynets  

 udtalelse Arbejdstilsynet har i sin udtalelse af 5. januar 2006  

 anført:
 Det er fortsat Arbejdstilsynets vurdering, at XXX  

 Kommune skal etablere justerbare arbejdspladser i XXX, således at  

 arbejdspladsen let kan tilpasses den enkelte ansatte.
 Legestuen er placeret i en sportsklub, hvor kommunen  

 har lejet sig ind, og de ansatte har adgang til lokaliteterne som led i deres  

 arbejde, og legestuen er således en del af kommunens bedriftsområde og  

 omfattet  

 af Arbejdsministeriets bekendtgørelse nr. 96 af 13. februar 2001 om faste  

 arbejdssteders indretning, jf. bekendtgørelsens 1, stk. 2. Der findes ikke  

 bestemmelser om eller praksis for, at anvendelsen af en arbejdsplads under to  

 timer pr. dag skulle være undtaget fra bekendtgørelsen.
 Efter bekendtgørelsens § 30, stk. 2 skal stole,  

 arbejdsborde og lignende, der anvendes ved skiftende arbejdsopgaver eller af  

 skiftende personale i fornødent omfang være indstillelige.
Det er Arbejdstilsynets opfattelse, at ovennævnte  

 bestemmelse finder anvendelse uanset, at det skiftende personale kun bruger  

 lokaliteterne en gang om ugen og kun i cirka 2 ½ time.
Lokaliteterne benyttes  

 tre formiddage om ugen af forskellige dagplejegrupper, og Arbejdstilsynet  

 finder, at det er nødvendigt, at puslepladserne let kan indstilles til de  

 skiftende dagplejere, som udgør i alt cirka 25 personer.
Endelig skal man  

 tilføje, at bleskift indebærer en vis fysisk belastning, som i kombination  

 med  

 en dårlig arbejdsstilling medfører risiko for akut skade. 5.  

 Nyt efter klagen Arbejdstilsynet har i sin udtalelse af 5. januar 2006  

 oplyst, at XXX Kommune v/XXX telefonisk har bekræftet, at det i klagen nævnte  

 puslebord, hvor man mener børnene kan pusles forsvarligt, er det i påbuddet  

 nævnte skiftebord, som er ophængt bag døren til et lille toilet.
Endvidere  

 oplyste hun, at i alt cirka 25 forskellige dagplejere benytter legestuen.
6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 Kapitel 6 Arbejdsstedets indretning § 42.  

  

 Arbejdsstedet skal indrettes således,  

 at det sikkerheds- og sundhedsmæssigt er fuldt forsvarligt.
 Stk. 2.  

  

 Anerkendte normer og standarder, som har  

 sikkerheds- eller sundhedsmæssig betydning, skal følges.
§ 43.  

  

 Arbejdsministeren kan fastsætte regler  

 om indretning af faste, midlertidige, skiftende og udendørs arbejdssteder,  

 herunder om 1)  

 	  

 arbejdsrum, f.eks.  

 loftshøjde, luftrum, gulve, vægge, lofter, belysning, temperatur,  

 luftfornyelse  

 og støj, 2)  

 	  

 velfærdsforanstaltninger  

 m.v., f.eks. opholds- og spiserum, garderober, omklædningsrum, toiletter,  

 vaske- og baderum samt sovesteder og stole, 3)  

 	  

 udgangsforhold,  

 f.eks. færdselsveje, trapper og udgange.
Bekendtgørelse  

 nr. 96 af 13. februar 2001 om faste arbejdssteders indretning Kapitel 1 Område § 1.  

  

 Bekendtgørelsen omfatter ethvert  

 arbejdssted, hvor der udføres arbejde for en arbejdsgiver, med de  

 begrænsninger  

 der følger af § 2, stk. 2 og § 3 i lov om arbejdsmiljø samt undtagelserne i §  

 2.
 Stk. 2.  

  

 I denne bekendtgørelse betegner:
 Arbejdssted: Virksomhedens bedriftsområde, omfattende  

 alle bygninger, bedriftsanlæg m.v. og arealer, som virksomhedens ansatte har  

 adgang til som led i deres arbejde.
 Arbejdsplads: Det sted inden for arbejdsstedet, hvor  

 den enkelte ansatte udfører et arbejde.
 Arbejdsrum: Ethvert rum, hvor der udføres arbejde.
Kapitel 6 Inventar § 30.  

  

 Der skal på arbejdsstedet findes  

 passende inventar, således at arbejdet kan udføres forsvarligt.
 Stk. 2.  

  

 Stole, arbejdsborde og lignende, der anvendes  

 ved skiftende arbejdsopgaver eller af skiftende personale, skal i fornødent  

 omfang være indstillelige.
Bekendtgørelse  

 nr. 559 af 17. juni 2004 om arbejdets udførelse Kapitel 3 Arbejdets udførelse Almene krav § 10.  

  

 Ved udførelsen af arbejdet skal det  

 sikres, 1)  

 	  

 at udformning af  

 arbejdspladser, inventar, tekniske hjælpemidler samt valg af arbejds- og  

 produktionsmetoder  

 så vidt muligt passer til de personer, der skal benytte disse, 2)  

 	  

 at egnede og  

 effektive hjælpemidler, såsom løfteanordninger og transportmidler m.v., er  

 tilgængelige  

 i det omfang, det er nødvendigt, for at arbejdet kan udføres sikkerheds- og  

 sundhedsmæssigt  

 fuldt forsvarligt.
Særlige krav § 17.  

  

 Unødige fysiske belastninger samt  

 uhensigtsmæssige arbejdsstillinger eller bevægelser skal undgås.
Belastningen  

 under arbejdet skal derfor være så lille, som det er rimeligt under  

 hensyntagen  

 til den tekniske udvikling, og fastsatte grænser skal overholdes.
 AT-anvisninger,  

 AT-meddelelser m.v.
