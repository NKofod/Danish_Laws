Bestemmelser  

 om luftfartsinformationstjeneste  

  

 BL 7-2, 1. udgave I medfør af § 54 i lov om luftfart,  

 jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra Transport- og  

 Energiministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1.  

 	  

 Referencedokumenter 1.1  

 	  

 ICAO  

 Annex 4, Aeronautical Charts, seneste udgave.
 1.2  

 	  

 ICAO  

 Annex 15, Aeronautical Information Services, seneste udgave.
 1.3  

 	  

 ICAO  

 DOC 8126, Aeronautical Information Services Manual, seneste udgave.
 1.4  

 	  

 ICAO  

 DOC 8400, ABC - ICAO Abbreviations and Codes, seneste udgave.
 1.5  

 	  

 ICAO  

 DOC 8697, Aeronautical Chart Manual, seneste udgave.
 1.6  

 	  

 European Convergence and Implementation  

 Plan (ECIP) for the years 2005-2009.
1.7  

 	  

 De dokumenter, der er nævnt i pkt. 1.1 -  

 1.5, kan erhverves ved henvendelse til ICAO Headquarters Attn.: Document Sales Unit 999 University Street Montréal,  

 Quebec Canada  

 H3C 5H7 Tel.: +1 514 954-8022 Fax: +1 514 954-6769 Sitatex: YULDYA E-post:  


  

 sales_unit@icao.int Web:  


  

 www.icao.int 1.8  

 	  

 De dokumenter, der er nævnt i pkt. 1.1, 1.2  

 og 1.4, findes endvidere på Statens Luftfartsvæsens hjemmeside  


  

 www.slv.dk  

.
 1.9  

 	  

 Det dokument, der er nævnt i pkt. 1.6,  

 findes på Eurocontrols hjemmeside  


  

 www.eurocontrol.int  


.
2.  

 	  

 Definitioner AIC (Aeronautical Information  

 Circular):
 Notits indeholdende  

 information, der ikke er kvalificeret til udsendelse som NOTAM eller som  

 indhold  

 i en AIP, men som relaterer sig til flyvesikkerhedsmæssige,  

 navigationsmæssige,  

 tekniske, administrative eller lovmæssige forhold.
 AIM (Aeronautical Information  

 Management):
 Luftfartsinformationsledelse.
 AIP (Aeronautical Information  

 Publication):
 Publikation udgivet af en  

 stat eller efter bemyndigelse af en stat og indeholdende sådanne oplysninger  

 af  

 varig natur, som er af væsentlig betydning for luftfarten.
 AIP AMDT (AIP Amendment):
 Permanente ændringer til  

 informationer indeholdt i AIP.
 AIP SUP (AIP Supplement):
 Midlertidige ændringer til  

 informationer indeholdt i AIP af et omfang, som umuliggør udsendelse via  

 NOTAM.
 AIRAC (Aeronautical Information Regulation And  

 Control):
 Betegnelse for et system til  

 forhåndspublicering af vigtige ændringer baseret på forud fastlagte, fælles  

 ikrafttrædelsesdatoer.
 AIS (Aeronautical Information Service):
 Luftfartsinformationstjeneste.
 EAD (European AIS Database):
 Fælles europæisk database  

 indeholdende metadata, AIP og NOTAM.
 IAIP (Integrated Aeronautical Information Package):
 En samling  

 luftfartsinformationer bestående af AIP, AIP SUP, AIC, NOTAM og PIB.
 INO (International NOTAM Operations):
 Formidling af NOTAM via EAD.
 Luftfartsdata (Aeronautical data):
 En repræsentation af  

 aeronautiske fakta, koncepter eller instruktioner i et formaliseret format,  

 der  

 er velegnet til kommunikation, fortolkning eller behandling.
 Luftfartsinformation (Aeronautical information)  

  

 :
 Information, som er  

 resultatet af indsamling, analyse og formatering af luftfartsinformation.
 Luftfartsinformationstjenesteenhed (Aeronautical  

 Information Service Unit):
 Den enhed, eventuelt inden  

 for en organisation, som udøver luftftfartsinformationstjeneste, eksempelvis  

 AIM, NOTAM-kontor eller briefingkontor.
 Metadata:
 Data, der beskriver og  

 dokumenterer data.
 NOF (International NOTAM Office):
 Et kontor udpeget af staten  

 til udveksling af NOTAM internationalt.
 NOTAM (Notice to Airmen):
 Luftfartsinformation af  

 midlertidig karakter, distribueret via telekommunikation.
 PAMS (Published AIP Management System):
 Formidling af AIP i  

 pdf-format via EAD.
 PDF (Portable Document Format):
 Dataformat til læsning af  

 dokumenter.
 PIB (Pre-flight Information Bulletin):
 En præsentation af gældende  

 NOTAM information af operationel betydning, forberedt forud for en flyvning.
 SDO (Static Data Operations):
 Formidling af AIP data via  

 EAD.
3.  

 	  

 Anvendelsesområde Denne BL fastsætter  

 bestemmelser for udøvelse af luftfartsinformationstjeneste inden for dansk  

 område samt inden for områder, hvor Danmark i henhold til internationale  

 aftaler er forpligtet til at udøve luftfartsinformationstjeneste.
4.  

 	  

 Generelt 4.1  

 	  

 Luftfartsinformationstjeneste  

 tilrettelægges i overensstemmelse med bestemmelserne i denne BL og udøves i  

 overensstemmelse med de lokale forskrifter, der er fastsat af den ansvarlige  

 organisation for pågældende luftfartsinformationstjenesteenhed.
 4.2  

 	  

 En luftfartsinformationstjenesteenhed kan  

 drives af Statens Luftfartsvæsen, eller, efter Statens Luftfartsvæsens  

 godkendelse, af en offentlig institution eller af en privat virksomhed.
5.  

 	  

 Luftfartsinformationstjenestens  

 formål og omfang 5.1  

 	  

 Luftfartsinformationstjeneste har til  

 formål at fremme luftfartens sikre og effektive afvikling.  

 Luftfartsinformationstjeneste omfatter tjenesterne:
-  

 	  

 Formidling af luftfartsinformation, jf. afsnit  

 6, -  

 	  

 Kort og navigationsberegninger (MAP), jf.  

 afsnit 7 samt -  

 	  

 Briefing, jf. afsnit 8.
 De elementer, der er nævnt  

 under pkt. 6.2, 7.2 og 8.2, udgør tilsammen den integrerede  

 luftfartsinformationspakke  

 (IAIP).
6.  

 	  

 Formidling  

 af luftfartsinformation 6.1  

 	  

 Anvendelse Formidling af  

 luftfartsinformation ydes til brugere inden for civil og militær luftfart  

 samt  

 andre staters AIS-myndigheder og tjenester.
Formidlingen af  

 luftfartsinformation skal sikre, at luftfarten modtager de seneste  

 oplysninger  

 og aktuelle informationer, som gør det muligt at planlægge en sikker  

 flyvning.
6.2  

 	  

 Opdeling Formidling af  

 luftfartsinformation opdeles i følgende 2 kategorier:
 a.  

 	  

 Redigering og publicering af  

 luftfartsinformationspakken (AIP), herunder rettelsestjeneste (AIP AMDT, AIP  

 AIRAC AMDT), informationscirkulærer (AIC), supplementer (AIP SUP) samt  

 opretholdelse  

 af statiske data (SDO) og AIP (PAMS) i den fælles europæiske AIS database  

 (EAD).
 b.  

 	  

 Udsendelse af NOTAM (Notice to Airmen), PIB  

 (Pre-flight Information Bulletin) samt opretholdelse af dynamiske data (INO)  

 i  

 den fælles europæiske AIS database (EAD).
6.3  

 	  

 Udøvelse Formidling af  

 luftfartsinformation udøves a.  

 	  

 af AIS-hovedkontor (AIM), for så vidt  

 angår redigering og publicering af luftfartsinformationspakken med dertil  

 hørende elementer, eller b.  

 	  

 af et antal internationale NOTAM-kontorer  

 (NOF), for så vidt angår udsendelse af NOTAM.
NOF forefindes i henholdsvis  

 København, Vágar og Kangerlussuaq.
Tjenesten ydes af lokale  

 lufttrafiktjenesteenheder.
7.  

 	  

 Kort  

 og navigationsberegninger (MAP) 7.1  

 	  

 Anvendelse Kort og  

 navigationsberegninger ydes til brugere inden for civil og militær luftfart,  

 AIS, lokale lufttrafiktjenesteudøvere samt andre staters AIS-myndigheder og  

 tjenester.
Kort og navigationsberegninger skal sikre, at luftfarten modtager  

 de  

 seneste oplysninger og aktuelle informationer, som gør det muligt at  

 planlægge  

 en sikker flyvning.
Ligeledes skal det sikres, at AIS modtager de  

 oplysninger,  

 der kan have indflydelse på informationer, som publiceres via AIP og NOTAM.
7.2  

 	  

 Opdeling Kort og  

 navigationsberegninger opdeles i følgende 2 kategorier:
 a.  

 	  

 Udarbejdelse af flyvekort, kort til  

 luftfartsinformationspakken, f.eks. lufthavnskort, landingskort,  

 procedurekort  

 mv., specialkort til brug ved planlægning samt opretholdelse af kort i den  

 fælles europæiske AIS database (EAD).
 b.  

 	  

 Udarbejdelse af navigationsberegninger og  

 beregning af misvisning.
7.3  

 	  

 Udøvelse Kort og  

 navigationsberegninger udøves af AIS-hovedkontor (AIM).
8.  

 	  

 Briefing 8.1  

 	  

 Anvendelse Briefing ydes til brugere  

 inden for civil og militær luftfart.
Briefing skal sikre, at luftfarten  

 modtager  

 de seneste oplysninger og aktuelle informationer, som gør det muligt at  

 planlægge en sikker flyvning.
8.2  

 	  

 Opdeling Briefing  

 opdeles i følgende 2 kategorier:
 a.  

 	  

 Briefing af piloter vedrørende AIS og MAP  

 informationer.
 b.  

 	  

 Briefing af piloter vedrørende meteorologiske  

 informationer.
8.3  

 	  

 Udøvelse Briefing udøves gennem  

 briefingkontorer, opretholdt ved de enkelte lufthavnes foranstaltning.  

 Briefing  

 kan også udøves ved oprettelse af selvbetjeningsterminaler med dertil hørende  

 telefoner, således at der altid kan opnås kontakt med et NOTAM kontor.
9.  

 	  

 Kvalitetsstyring Luftfartsinformationstjenester  

 skal opfylde de krav til kvalitetsstyring, der fremgår af ICAO Annex 15,  

 kapitel 3, og skal følge ISO 9001:2000 standarden, jf.  

 European  

 Convergence and Implementation Plan (ECIP) for the years 2005-2009, ECIP  

 objective  

 INF02.
10.  

 	  

 Dispensation Statens Luftfartsvæsen kan i  

 ganske særlige tilfælde dispensere fra bestemmelserne i denne BL, når dette  

 skønnes foreneligt med de hensyn, der ligger til grund for de pågældende  

 bestemmelser.
11.  

 	  

 Ikrafttræden Denne BL træder i kraft den  

 24. november 2005.
