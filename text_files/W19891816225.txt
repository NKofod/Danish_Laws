 En kaptajn i militæret, der ikke oppebar militærtillæg, kunne alene  

 fradrage standardfradraget på 3.000 kr. og ikke samtidig få fradrag for  

 natarbejde, natpenge samt søn- og helligdagsbetaling.
 Kaptajn A klagede over, at de stedlige skattemyndigheder for indkomståret  

 1985 ikke havde anset ham for berettiget til fradrag for natpenge, søn- og  

 helligdagsbetaling m.v. på 6.789 kr., samtidig med officersfradrag, 3.000 kr.
 Det fremgik af sagens oplysninger, at klageren var ansat som kaptajn ved X  

 kaserne, og at han ikke havde oppebåret militærtillæg, men særlige tillæg.
 Ved indkomstopgørelsen havde klageren - foruden standardfradraget på 3.000  

 kr. vedrørende særlige tillæg - foretaget fradrag for halvdelen af oppebårne  

 natpenge, fradrag for natarbejde, 27 nætter a 20 kr., samt 20 % fradrag af  

 søn- og helligdags- samt lørdags- og mandagsbetaling med i alt 6.789 kr.
 Klageren henviste over for Landsskatteretten til, at militært personel,  

 der oppebar militærtillæg, kunne foretage fradrag med 20 % af  

 militærtillægget samt tillæg for søn- og helligdagstjeneste og nattjeneste,  

 og at han, såfremt han havde oppebåret militærtillæg, kunne have foretaget de  

 selvangivne fradrag.
 Da klageren imidlertidd i henhold til de af Ligningsrådet givne  

 anvisninger kun var berettiget til det ved ansættelsen godkendte fradrag på  

 3.000 kr., blev den påklagede ansættelse stadfæstet.
