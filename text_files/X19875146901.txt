Udbetaling af dagpenge under højskoleophold kunne ikke nægtes alene  

 under henvisning til, at der var stor efterspørgsel efter murersvende og til,  

 at det var kassens opfattelse, at der ved aktiv arbejdssøgning var stor  

 mulighed for at finde beskæftigelse X Direktoratet har den 17. oktober 1986 modtaget Deres anke af 1. oktober  

 1986 fra Murerfagets Arbejdsløshedskasse.
 De anker over en afgørelse truffet af kassen den 3. september 1986,  

 hvorefter De ikke er berettiget til at modtage dagpenge under Deres  

 deltagelse på et 7 ugers højskoleophold på Kolding Højskole i perioden 25.  

 august 1986 til 12. oktober 1986.
 Kassen har begrundet sin afgørelse med, at der er stor efterspørgsel efter  

 murersvende i Svendborgområdet, og at man er af den opfattelse, at De ved  

 aktiv arbejdssøgning har meget stor mulighed for at finde beskæftigelse.
 I sin skrivelse af 17. oktober 1986 har kassen således anført, at  

 Odenseafdelingen har en ledighedsprocent på 3,3 incl. vejrligsledighed, og  

 Svendborgafdelingen en ledighedsprocent på 1,7 incl. vejrligsledighed.
AFGØRELSE Ifølge arbejdsløshedsforsikringslovens § 62 a, stk. 2-4, kan et ledigt  

 medlem bevare dagpengeretten ved deltagelse i undervisning, som ikke er  

 godkendt som støtteberettiget efter lov om statens uddannelsesstøtte,  

 medmindre medlemmet har afbrudt et arbejdsforhold for at deltage i  

 undervisningen eller undlader at afbryde undervisningen for at påtage sig  

 arbejde.
§ 62 a, skal dog ses i sammenhæng med arbejdsløshedsforsikringslovens  

 grundlæggende princip, hvorefter dagpenge kun kan udbetales til et medlem,  

 der er til rådighed for arbejdsmarkedet.
Det er således en betingelse for  

 udbetaling af dagpenge under deltagelse i undervisning, at medlemmet skal  

 være aktivt arbejdssøgende, og således vil en manglende arbejdssøgning kunne  

 indgå i en rådighedsvurdering.
 På baggrund af de foreliggende oplysninger finder direktoratet imidlertid  

 ikke, at kassen har været berettiget til at nægte Dem udbetaling af  

 arbejdsløshedsdagpenge under deltagelse i højskoleopholdet i Kolding.
 Direktoratets afgørelse kan i henhold til § 99, stk. 1, i  

 arbejdsløshedsforsikringsloven inden fire uger fra modtagelsen indbringes for  

 Ankenævnet for Arbejdsløshedsforsikringen, Amaliegade 25, 1256 København K.
 P.D.V.
 E.B.
