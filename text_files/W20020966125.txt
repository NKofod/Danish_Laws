Nyt fra Ankestyrelsen - tendenser i  

 afgørelser efter pensionsloven - af souschef Kirsten Borum I det følgende refereres nogle af de  

 afgørelser, som vi har modtaget inden for pensionslovens  

 område.
 I nogle få sager har nævnet begrundet  

 indsendelsen af en afgørelse med, at der er behov for, at  

 Ankestyrelsen antager sager på området med henblik på  

 principiel stillingtagen til en sag.
 I de fleste tilfælde skyldes indsendelsen  

 formentlig, at sagen har givet anledning til særlige overvejelser, og  

 at afgørelserne derfor kan have vejledningsværdi også for  

 andre myndigheder.
Om påbegyndelse af pensionssag Mange af de indsendte afgørelser er eksempler  

 på, at nævnet har fundet, at en pensionssag burde være  

 påbegyndt på et tidligere tidspunkt, end kommunen har vurderet,  

 idet betingelserne efter pensionslovens § 20 a, stk. 2 allerede var  

 opfyldt tidligere.
 Der skal i disse tilfælde tilkendes pension i  

 forhold til det tidligere tidspunkt ved anvendelse af pensionslovens  

 § 33, stk. 2.
 Følgende 3 tilfælde kan fremhæves:
Oplysninger til kommunen før 60. år  

 kommunens vejledningspligt Kommunen havde afslået at påbegynde  

 pensionssagen med henvisning til, at ansøgeren var fyldt 60 år  

 ved ansøgningen om forhøjelse af hidtidige pension.
 Nævnet hjemviste sagen til kommunen til fornyet  

 vurdering og afgørelse, idet nævnet ikke havde mulighed for at  

 tage stilling til sagen, og anmodningen ikke kunne afslås alene med  

 henvisning til, at han var fyldt 60 år, da ansøgningen blev  

 modtaget.
 Nævnet lagde vægt på ansøgers  

 oplysning om, at hans helbred var stadig forringet, og at han fik tilkendt  

 invalidebil nogle måneder tidligere og ikke i den forbindelse fik  

 råd og vejledning om mulighed for at søge forhøjelse  

 inden det 60. år.
 Nævnet henviste til retssikkerhedslovens § 5 om  

 helhedsvurdering og pensionslovens § 44 om kommunens pligt til at  

 træffe afgørelse om frakendelse eller overflytning til anden  

 pension, hvis der sker en væsentlig forbedring eller forringelse af  

 erhvervsevnen, jf. § 15.
 Kommunen måtte ved den fornyede behandling af sagen  

 tage stilling til, om der på et tidspunkt inden det 60. år var  

 sket ændringer, der kunne begrunde en forhøjelse af pension.
Påbegyndelse af pensionssag inden det 18.  

 år Nævnet fandt, at kommunen burde have påbegyndt  

 førtidspensionssag så tidligt, at udbetalingen kunne ske med  

 virkning fra den 1. i måneden efter det fyldte 18. år.
 Nævnet lagde vægt på, at kommunen gennem  

 en årrække har været bekendt med den betydeligt nedsatte  

 psykiske funktionsevne som følge af udviklingshæmning, og at der  

 ikke fandtes revalideringsmuligheder ud over arbejdsprøvning på  

 beskyttet værksted.
 Nævnet bemærkede, at pensionen ifølge  

 § 33, stk. 2 tidligst kan udbetales fra den 1. i måneden efter, at  

 tilkendelsesbetingelserne er opfyldt, herunder betingelsen i § 14 om at  

 være fyldt 18 år.
Uacceptabel lang sagsbehandlingstid Nævnet fandt, at sagsbehandlingstiden havde  

 været uacceptabelt lang og ikke opfyldte kravet i retssikkerhedslovens  

 § 3, stk. 1, og at dette skyldtes en helt ekstraordinær  

 forsinkelse hos speciallægen ved udfærdigelsen af  

 erklæring.
 Forsinkelsen kunne ikke tilskrives ansøgeren og  

 måtte derfor sidestilles med forsinkelse i kommunens  

 sagsbehandling.
 Nævnet fandt, at ansøgeren med hensyn til  

 sagens påbegyndelsestidspunkt skulle stilles som om den  

 ortopædkirurgiske erklæring havde foreligget efter  

 sædvanlig ekspeditionstid.
 Tidspunktet herfor fandtes efter omstændighederne og  

 i mangel af andre holdepunkter at måtte fastsættes med  

 udgangspunkt i, at kommunen ved bestillingen af erklæringen bad om  

 meddelelse, hvis der var ventetid ud over 2 måneder ved  

 undersøgelsen.
 Nævnet fandt derfor, at betingelsen for at  

 påbegynde sagen skulle anses for at have været opfyldt på  

 et tidligere tidspunkt.
 Nævnet bemærkede endvidere, at kommunen efter  

 pensionsbekendtgørelsens § 5, stk. 1 skulle have givet  

 selvstændig meddelelse om tidspunktet for sagens  

 påbegyndelse.
Beregning af pension Beregning af pension efter taksering   efterregulering med tilbagevirkende  

 kraft En pensionist klagede over, at kommunen kun havde udbetalt  

 282 kr. i pension for juli måned 2001, i stedet for som normalt 4.894  

 kr.
Det fremgik af pensionsmeddelelsen for juli måned 2001, at der var  

 foretaget en regulering, men det fremgik ikke, hvordan beløbet var  

 fremkommet.
 Ifølge kommunens efterfølgende  

 redegørelse var folkepensionen pr. 1. januar 2000 blevet beregnet  

 på grundlag af oplysningerne fra selvangivelsen for 1998, hvor der var  

 anført 0 kr. for ægtefællens virksomhedsresultat.
 I juni 2001 blev der foretaget en ligningsmæssig  

 ændring af selvangivelsen for 1998, hvor virksomhedsresultatet  

 forhøjedes fra 0 kr. til 82.765 kr.
 Det skyldtes en taksering, da han ikke havde indgivet  

 selvangivelse for 1998.
 Selvangivelsen for 1999 blev også takseret, og  

 virksomhedsresultatet, der dannede grundlag for beregningen af pensionen blev  

 indberettet til pensionssystemet pr. 1. juli 2001 med virkning fra 1. januar  

 2000.
 Nævnet fandt, at kommunens afgørelse om  

 reguleringen var ugyldig, idet kommunen ikke havde overholdt  

 forvaltningslovens regler om begrundelse, jf. § 22 og § 24.
 Nævnet lagde ved afgørelsen vægt  

 på, at kommunen ved udsendelsen af pensionsmeddelelsen for juli  

 måned 2001 ikke havde henvist til de bestemmelser i pensionsloven efter  

 hvilken reguleringen var truffet, ligesom kommunen ikke havde begrundet,  

 hvorfor og hvordan reguleringen var foretaget, idet det af  

 pensionsmeddelelsen kun fremgik, at der var foretaget regulering fra 1.  

 januar 2000   31. juli 2001 samt med hvilket beløb der månedlig  

 var reguleret.
 Det var herefter nævnets opfattelse, af  

 afgørelsen led af en så væsentlig mangel, at  

 afgørelsen måtte anses for ugyldig.
 Nævnet bemærkede i øvrigt, at efter  

 nævnets opfattelse havde kommunen ikke haft hjemmel til at basere  

 beregningen af pensionstillægget på baggrund af en  

 skønsmæssig indtægt, som skattevæsenet havde lagt  

 til grund, fordi han og ægtefællen ikke havde afleveret  

 selvangivelse for 1998.
 Da der ikke var indgivet selvangivelse for 1998 og der  

 dermed ikke var nogen registreret indtægt, som pensionstillægget  

 kunne beregnes efter, jf. pensionslovens § 28 og § 29, burde  

 kommunen have anvendt reglen i pensionslovens § 41, stk. 2 om krav om  

 oplysninger.
 Regulering kan kun ske med fremtidig virkning, jf.  

 § 39, stk. 3, 1. punktum.
 Hvis pensionisten havde modtaget for meget i pension kunne  

 der kræves tilbagebetaling, hvis pensionisten havde tilsidesat  

 oplysningspligten efter pensionslovens § 41 eller i øvrigt mod  

 bedre vidende uberettiget havde modtaget pension.
 Såfremt ny beregning bevirkede, at han skulle  

 tilbagebetale pension, kunne der dog ikke automatisk modregnes i pensionen  

 for den efterfølgende måned.
 Et eventuelt tilbagebetalingskrav skulle fastsættes  

 på grundlag af en konkret vurdering af de økonomiske forhold,  

 idet den månedlige pensionsudbetaling er en aktuel  

 forsørgelsesydelse.
 Da nævnet således fandt, at kommunens  

 afgørelse var ugyldig, betød dette, at nævnet  

 ophævede kommunens afgørelse om udbetaling af pension for juli  

 måned 2001 med 282 kr.
 Nævnet pålagde derfor kommunen at behandle  

 sagen på ny og træffe en ny afgørelse på baggrund af  

 ovennævnte retningslinier.
Klage over skatteretlige spørgsmål Nævnet havde ikke kompetence til at behandle  

 skatteretlige spørgsmål i forhold til en pensionsberegning.
Det  

 henviste til retssikkerhedslovens § 60, stk. 1, hvoraf fremgår, at  

 det er kommunens afgørelse inden for den sociale lovgivning, der kan  

 påklages til nævnet.
 Nævnet afviste derfor klagen over, at der var  

 tilbageholdt skat og henviste til de kommunale skattemyndigheder.
Efterregulering på grundlag af kendelse fra  

 Landsskatteretten Som følge af en kendelse fra Landsskatteretten om  

 ændring af skatteberegningen regulerede kommunen pensionen med  

 tilbagevirkende kraft for 6 måneder regnet fra meddelelsen om  

 ændringen.
 Afgørelsen var samtidig et afslag på  

 udbetaling af pension for den resterende del af perioden fra 1995- 1997.
 Kommunen mente ikke, at der var hjemmel til at gå  

 længere end 6 måneder tilbage ved udbetaling af pension.
 Nævnet pålagde kommunen at udbetale pension  

 for hele perioden.
 Nævnet bemærkede, at rækkevidden af  

 pensionslovens § 39, stk. 3 (nu stk. 4) om, at udbetaling højst  

 kan ske med tilbagevirkende kraft for en periode på 6 måneder fra  

 tidspunktet for modtagelse af oplysningerne har været prøvet i  

 SM P-28-97.
 Ankestyrelsen fastslog, at der ikke var mulighed for at  

 omregne med tilbagevirkende kraft udover 6 måneder, "når  

 baggrunden er indtægtsændringer, som man selv har pligt til at  

 orientere om".
 Dette var ikke tilfældet i foreliggende sag, hvor  

 pensionisten havde oplyst kommunen fuldt ud om indkomstforholdene, men hvor  

 oplysningerne på grund af en strid med skatteforvaltningen var blevet  

 korrigeret, hvilket efterfølgende viste sig at være  

 fejlagtigt.
 Fejlen fra kommunens side medførte  

 tilbagebetalingskravet, og der var ikke tale om forældelse, idet  

 fristen regnes fra det tidspunkt, "da fordringshaveren var eller ved  

 sædvanlig agtpågivenhed ville have været i stand til at  

 kræve sit krav betalt", dvs fra Landsskatterettens kendelse.
Efterbetaling af tillæg, der ved en fejl ikke var  

 blevet udbetalt I forbindelse med tilkendelse af ældrebolig blev  

 kommunen opmærksom på, at pensionisten var reelt enlig og havde  

 været det siden den 1. oktober 1990, hvor han blev tilkendt pension.  

 Han havde imidlertid fået udbetalt pension som samboende.
Han havde  

 samme adresse som sin mor, der var død i 1992, og havde aldrig boet  

 sammen med andre.
 Kommunen rettede pensionsudbetalingen pr. 1. juli 2001 6  

 måneder tilbage, således at han fik efterbetalt  

 pensionstillæg som reelt enlig med virkning fra den 1. januar 2001.
 Kommunen henviste til § 39, hvorefter omregning af  

 pension med tilbagevirkende kraft højst kan ske for en periode  

 på 6 måneder fra tidspunktet for modtagelsen af  

 oplysningerne.
 Kommunen henviste endvidere til pensionslovens § 41,  

 hvorefter pensionisten har en forpligtelse til at oplyse kommunen om  

 forandringer i forhold, der kan medføre ændringer i  

 pensionen.
 I klagen henviste ansøger til, at der i  

 ansøgningsskemaet var krydset af ved "enlig".
Nævnet fandt, at kommunen ikke kunne foretage  

 omberegning efter reglerne i § 39, stk. 3, der forudsatte ændrede  

 forhold, hvilket der ikke var tale om i klagers tilfælde, da han havde  

 været enlig siden ansøgningen.
Derfor opfyldte han betingelserne  

 for udbetaling af enlig tillæg fra den 1. januar 1994, hvor reglerne om  

 udbetaling af særligt pensionstillæg til enlige blev  

 indført, og det var en fejl, at tillægget ikke var blevet  

 udbetalt.
 Nævnet fandt dog, at kravet var forældet efter  

 5 år regnet fra det tidspunkt, hvor fordringen kunne kræves  

 betalt.
 Nævnet fandt ikke, at der var grundlag for  

 suspension, idet pensionisten havde haft kendskab til de faktiske forhold.  

 Der var derfor ret til tillægget fra 1. juli 1996.
Beregning af folkepension til selvstændig  

 erhvervsdrivende Nævnet traf afgørelse vedrørende  

 beregning af folkepension til selvstændig erhvervsdrivende, som er med  

 i kapitalafkastordningen.
 Kommunen beregnede pensionen for 2001 på grundlag af  

 slutligningen af sidste selvangivelse for 1999, selv om der siden havde  

 været en indtægtsnedgang på grund af dalende  

 omsætning.
 Kommunen betragtede kapitalafkastordningen på samme  

 måde som virksomhedsordningen, når det drejede sig om  

 opgørelse af indtægt.
 Nævnet tiltrådte kommunens afgørelse og  

 henviste til § 39, stk. 1 og SM P-22-00.
 Nævnet bemærkede, at problemet var om SM  

 P-22-00, der vedrører beregning af folkepension til en person, som er  

 med i virksomhedsordning, også kan bruges i forbindelse med beregning  

 af pension til en selvstændig erhvervsdrivende, som er med i  

 kapitalafkastordningen.
 Ankestyrelsen er ud fra de foreliggende oplysninger enig i  

 nævnets afgørelse, men vil være opmærksom på,  

 at der kan være behov for at vi behandler en sag herom, hvis vi  

 får mulighed for det.
Ægtefæller   enlige Ægtefæller, der midlertidigt har hver sin bolig Pensionisten, der havde bopæl i Danmark, havde  

 indgået ægteskab med en mand, der boede i Tyrkiet.
Kommunen  

 anså ikke pensionisten for enlig, idet ægtefællerne ikke  

 levede adskilt på grund af uoverensstemmelser og manden ikke var  

 nægtet ophold i Danmark.
 Nævnet bemærkede, at det ikke fremgår af  

 lov eller praksis, at det er en betingelse for at blive anset som enlig, at  

 adskillelsen mellem parterne skal være på grund af  

 uoverensstemmelser.
 Der henvistes til SM P-31-95.
 Det afgørende er derimod, at der ikke foreligger en  

 retlig hindring for samliv. Ægtefællens ophold i Tyrkiet var  

 udelukkende midlertidigt og med henblik på at opnå opholds- og  

 arbejdstilladelse her, hvorefter han ville komme og rent faktisk også  

 kom til Danmark.
 Nævnet fandt således, at kommunen havde  

 handlet korrekt ved ikke at tilkende hende pensionstillæg som reelt  

 enlig.
Ægtefæller, der har hver sin bolig og lever  

 faktisk adskilt Pensionisten, der havde bopæl i Danmark, indgik  

 ægteskab med en kvinde, der boede i Tyrkiet.
Kommunen lagde vægt  

 på, at ægtefællerne skal betragtes som samlevende trods  

 ophold på hver sin bopæl.
 Nævnet fandt, at pensionisten havde ret til  

 særligt pensionstillæg som enlig efter pensionslovens § 49,  

 stk. 1, nr. 3, jf. stk. 2.
 Nævnet lagde vægt på, at han levede  

 faktisk adskilt fra ægtefællen, der boede i Marokko.  

 Ægtefællerne havde således hver sin selvstændige  

 bolig og har på grund af afstanden ikke mulighed for ofte at have  

 ophold hos hinanden.
 Der var ikke planer om, at hun skulle flytte til Danmark.  

 Hun passede sin syge mor. Ægtefællerne levede faktisk  

 adskilt.
Ægtefæller, der havde hver sin bolig, og ses  

 hver anden weekend Pensionisten havde spurgt kommunen om de  

 pensionsmæssige konsekvenser ved indgåelse af ægteskab.
 Kommunen informerede om følgerne af  

 ægtefælleindtægt for pensionstillægget, men  

 "under dette blev oplysning om grundbeløbets mindre  

 grænsebeløb for egne indtægter ved ægteskab  

 desværre ikke angivet".
 Efter indgåelsen af ægteskabet beregnede  

 kommunen udbetalingen som gift. Ægteskabet var indgået for at  

 sikre ægtefællen ægtefællepension, hvis han skulle  

 afgå ved døden før ægtefællen.
 Ægtefællerne ønskede ikke at bo sammen  

 eller dele økonomi de første 5 år, idet de af hensyn til  

 egen familie ønskede at bevare hidtidige boliger.  

 Ægtefællerne sås hver anden weekend hos hustruen og nogle  

 gange hos manden.
Nævnet var enig med kommunen i, at pensionisten ikke  

 kunne anses for enlig.
Ud fra det oplyste om omfanget af  

 ægtefællernes ophold hos hinanden kunne samlivet ikke betragtes  

 som ophævet.
 Hvis pensionisten fandt, at kommunen ved sin vejledning  

 havde påført ham et tab og dermed handlet  

 erstatningspådragende efter dansk rets almindelige erstatningsregler,  

 havde han mulighed for at indbringe sagen for domstolene.
Personligt tillæg Udgifter til invalidebil Nævnet fandt i modsætning til kommunen, at der  

 ved opgørelsen af udgifter skulle tages hensyn til udgifter til afdrag  

 på invalidebil og til bilforsikring, mens udgift til forbrug af benzin  

 må afholdes af underholdsbeløbet.
Tilbagebetaling af personligt tillæg Nævnet fandt, at kommunen ikke var berettiget til at  

 afkræve pensionisten egenbetaling for højskoleophold.
Kommunen  

 havde bevilget opholdet efter pensionslovens § 17, stk. 2, og kommunen  

 havde indbetalt den fulde udgift for hele perioden ved opholdets start.
 Nævnet lagde til grund, at han alene var orienteret  

 om bevillingen og vilkår ved kommunens brev.
 Ved ydelsen af det personlige tillæg var  

 pensionisten ikke var gjort bekendt med, efter hvilken bestemmelse i  

 pensionslovens § 43, stk. 1, tilbagebetalingskravet gøres  

 gældende.
 Dette var en overtrædelse af pensionslovens  

 § 43, stk. 2 og medførte, at tilbagebetalingskravet var  

 ulovligt.
 Nævnet ophævede derfor tilbagebetalingskravet  

 og pålagde kommunen at tilbagebetale den afkrævede  

 månedlige egenbetaling.
Personligt tillæg til diætkost Nævnet fandt det ikke godtgjort, at der ikke var  

 merudgifter forbundet med at holde en diæt som diabetiker.
Nævnet hjemviste sagen til kommunen med henblik  

 på, at der indhentedes oplysning om ansøgers økonomiske  

 forhold.
Kommunen skulle på den baggrund tage stilling til, om  

 pensionisten var berettiget til tilskud.
 Nævnet henviste til pensionslovens § 17, stk. 2  

 samt til SM O-73-93 og O 74-93.
Om frakendelse af pension En kommune frakendte førtidspension og meddelte  

 afslag på revalidering.
 Kommunen begrundede afgørelsen med, at  

 ansøgeren efter indgåelse af ægteskab ikke længere  

 opfyldte betingelserne for behovsbestemt pension, og at ansøgeren ikke  

 opfyldte de helbredsmæssige betingelser for helbredsbetinget  

 førtidspension, samt at hun måtte udnytte erhvervsevnen ved selv  

 at finde arbejde, hvis hun ønskede det.
Det fremgik, at ansøger ikke havde arbejdet siden  

 1989. Pensionen var tilkendt med virkning fra 1. juni 1994, hvor  

 ansøgeren var 46 år.
Den 11. juni 1994 indgik hun  

 ægteskab.
Kommunen inddrog pensionen den 1. oktober 2000.
 Nævnet var enig i, at der var grundlag for  

 frakendelse af pensionen, men besluttede at hun skulle have et rimeligt  

 varsel, hvorfor tidspunktet for frakendelse først burde være fra  

 1. december 2000, jf. pensionslovens § 44, stk. 2.
 Samtidig fandt nævnet, at hun havde brug for  

 støtte til at løse sit beskæftigelsesmæssige  

 problem, hvorfor kommunen blev pålagt at iværksætte  

 erhvervsrettede foranstaltninger, som på så kort tid som muligt  

 kunne bringe hende tilbage til arbejdsmarkedet.
 Nævnet lagde herved vægt på de helbreds-  

 og erhvervsmæssige forhold, herunder at de samlede lidelser i en vis  

 grad medførte en nedsat erhvervsevne, og at hun havde været  

 fraværende fra arbejdsmarkedet siden 1989.
