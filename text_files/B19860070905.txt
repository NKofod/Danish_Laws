 I medfør af § 62 e, stk. 2, 3 og 4, i lov om boligbyggeri, jfr.  

 Boligministeriets lovbekendtgørelse nr. 80 af 3. februar 1986, som ændret ved  

 § 2 i lov nr. 303 af 4. juni 1986, fastsættes følgende regler om  

 byggeskadefondens regnskabsaflæggelse m.v.:
 § 1.  Byggeskadefondens regnskabsår følger  

 kalenderåret.
 Stk. 2.  Årsregnskabet skal aflægges, og revisionen  

 foretages i overensstemmelse med god regnskabs- og revisionsskik.
 § 2.  Fondens regnskaber skal revideres af en  

 statsautoriseret revisor, der udpeges af boligministeren efter indstilling  

 fra fonden.
 Stk. 2.  Revisor har adgang til at efterse alt  

 regnskabsmateriale og alle beholdninger og har krav på at få de oplysninger  

 og den bistand, som revisor finder er af betydning for udførelsen af sit  

 hverv.
Stk. 3.  Revisor skal foretage en kritisk gennemgang af  

 fondens regnskabsmateriale og dens forhold i øvrigt.
Revisor skal bl.a. påse  

 følgende:
Stk. 4.  Til brug for fondens bestyrelse skal revisor  

 føre en revisionsprotokol.
Heri anføres, hvilke revisionsarbejder, der er  

 udført, ligesom revisor heri skal omtale eventuelle væsentlige forhold, der  

 har givet anledning til bemærkninger, samt om der er fundet mangler ved  

 fondens interne regnskabsmæssige kontrol og regnskabsmæssige registrering i  

 øvrigt.
Protokollen skal forelægges på ethvert bestyrelsesmøde, og enhver  

 protokoltilførsel skal underskrives af samtlige bestyrelsesmedlemmer.
 Stk. 5.  I forbindelse med revisors beretning om  

 revisionen af årsregnskabet skal revisor i revisionsprotokollen oplyse, om  

 der er bemærkninger til regnskabet samt erklære:
 Stk. 6.  Revisors påtegning på årsregnskabet, jfr. § 3,  

 og de i forbindelse hermed tagne forbehold, skal gengives i revisors  

 beretning.
 § 3.  Det vedtagne regnskab skal underskrives af  

 bestyrelsen og påtegnes af revisor.
 Stk. 2.  Det godkendte årsregnskab samt en genpart heraf  

 skal sammen med revisors beretning og udskrift af revisionsprotokollen  

 indsendes til Boligministeriet senest 4 måneder efter regnskabsårets  

 afslutning.
§ 4.  Som led i byggeriets erfaringsformidling  

 udarbejder fonden en beretning om sin virksomhed og indvundne erfaringer i  

 det forløbne regnskabsår.
Beretningen indsendes samtidig med fondens  

 årsregnskab til Boligministeriet.
 § 5.  Årsregnskab og beretning i henhold til § 4  

 fremlægges på fondens kontor til offentligt gennemsyn.
 § 6.  Bekendtgørelsen træder i kraft dagen efter  

 bekendtgørelsen i Lovtidende.
