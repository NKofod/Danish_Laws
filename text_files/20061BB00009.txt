Fremsat den 12. oktober 2006 af  

 Walther Christophersen (DF),  

 Kristian Thulesen Dahl (DF), Mikkel Dencker (DF),  

 Jørn Dohrmann (DF), Pia Kjærsgaard (DF),  

 Anita Knakkergaard (DF) og Peter Skaarup (DF) Forslag til folketingsbeslutning om  

 kystbeskyttelse Folketinget pålægger regeringen at fremsætte lovforslag om  

 beskyttelse af de danske kyster, som skal sikre, at der altid anvendes de  

 mest  

 miljøvenlige kystbeskyttelsesmetoder, og at staten afholder alle udgifter  

 forbundet med kystbeskyttelse.
Bemærkninger til forslaget Beslutningsforslaget har som formål at sikre, at beskyttelsen  

 af de danske kyster sker med anvendelse af de mest miljøvenlige  

 kystbeskyttelsesmetoder, og at staten afholder de udgifter, der er forbundet  

 med kystbeskyttelse.
Formålet med kystbeskyttelse skal være at stoppe nedbrydningen  

 af de danske kyster og dermed beskytte mennesker og ejendom mod  

 oversvømmelse.
Dette  

 formål varetages ved afvejning af en række hensyn.
Herunder udgifter  

 forbundet  

 med kystbeskyttelse og anvendelse af de mest miljøvenlige  

 beskyttelsesmetoder,  

 således at hårde konstruktioner som f.eks. høfder og bølgebrydere, som  

 forøger  

 kysterosionen, i videst muligt omfang undgås.
Der er således efter  

 forslagsstillernes opfattelse ført beviser for, at høfder og bølgebrydere  

 forøger kysterosionen i stedet for at reducere kysterosionen, ligesom der er  

 ført teknisk bevis for, at effektiviteten af sandfodringen på den jyske  

 vestkyst er minus 170 pct. årligt efter en investering på anlægsbudgettet på  

 mere end 1 mia. kr. over de sidste 15 år.
Feltforsøg med trykudligningsmoduler på Vestkysten mellem Hvide  

 Sande og Nymindegab har derimod vist store kysttillæg opbygget i en  

 balanceprofil, som eroderes mindre i højvandssituationer med storm.
Hertil  

 kommer, at kystprofilerne efterfølgende genopbygges systematisk.
Den gældende kystbeskyttelseslov tager ikke i tilstrækkeligt  

 omfang hensyn til den globale vandstandsstigning, som forventes at blive 70-  

 75 cm. over de næste 100 år.
Endvidere  

 er grundejere tættest på havet pålagt væsentlige udgifter i forbindelse med  

 kystbeskyttelse.
Det offentlige bør derfor fremover afholde en større del af  

 udgifterne i forbindelse med kystbeskyttelse.
 På den baggrund mener forslagsstillerne, at der er behov for,  

 at der fremsættes et forslag til lov om kystbeskyttelse med henblik på at  

 sikre  

 kystbeskyttelse med de mest effektive og miljøvenlige metoder, og at staten  

 påtager sig den fulde finansiering, som er forbundet med kystbeskyttelse.
 Det kan oplyses, at i England, Holland og Tyskland afholder  

 staten alle udgifter til kystbeskyttelse.
Hvis Folketinget vedtager dette beslutningsforslag, påhviler  

 det regeringen efterfølgende at fremsætte et lovforslag, der reviderer  

 kystbeskyttelsesloven.
Dette lovforslag bør udformes efter bestemmelserne i  

 bilag 1, der indeholder et forslag til lov om kystbeskyttelse, inklusive  

 bemærkninger, som vil sikre danske kyster mod erosion i årtierne fremover.  

 Det  

 er et forslag, som vil sikre, at der benyttes de mest miljøvenlige  

 kystsikringsmetoder,  

 og at staten står for den fulde finansiering af udgifterne forbundet med  

 kystsikring.
Den nuværende kystbeskyttelseslov er aldrig kommet til at  

 fungere  

  hovedsagelig af økonomiske årsager, idet udgifterne til  

 kystbeskyttelse er  

 pålagt de grundejere, hvis ejendomme ligger nærmest havet.
Forslagsstillerne  

 mener imidlertid, at kystbeskyttelse er en offentlig opgave, idet den  

 vedrører  

 hele befolkningen og ikke kan pålægges enkelte grundejere.
Skriftlig  

 fremsættelse Walther Christophersen  

  

 (DF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om  

 kystbeskyttelse.
(Beslutningsforslag  

 nr.
B 9).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
Bilag 1 Regeringens lovforslag om kystbeskyttelse bør  

 indeholde følgende bestemmelser:
Forslag til Lov om  

 kystbeskyttelse Kapitel 1 Formål § 1.  

  

 Formålet med kystbeskyttelse er at stoppe nedbrydningen af de danske kyster  

 og  

 sikre Danmark mod vandstandsstigninger i forbindelse med den globale  

 opvarmning.
Dette formål varetages ved en afvejning af følgende hensyn:
 Afvejning  

 af behovet for kystbeskyttelse i forhold til de dertil forbundne udgifter.
 Anvendelse  

 af den mest miljøvenlige kystbeskyttelsesmetode, således at hårde  

 konstruktioner  

 i form af høfder og bølgebrydere, som forøger kysterosionen, i videst muligt  

 omfang undgås.
Forpligtelse  

 for staten til at foretage bypassing ved alle havneanlæg, så læsideerosion  

 undgås på  

 nabogrundene nedstrøms.
 Bevarelse  

 og genopretning af kystlandskabet.
 Rekreativ  

 udnyttelse af kysten.
 Sikring  

 af den eksisterende adgang til kysten.
 Sikring  

 mod den globale vandstandsstigning.
Økonomisk byrdefordeling § 2.  

  

 Kystbeskyttelse er en offentlig opgave, der skal beskytte Danmark mod den  

 globale vandstandsstigning.
 Stk. 2.  

  

 Udgifterne til  

 kystbeskyttelse afholdes af staten.
 Stk.  


  

 3.  

  

 Staten afholder alle udgifter til  

 bypassing ved havneanlæg.
Kapitel 2 Kommunernes kompetence i forbindelse med  

 kystbeskyttelsesforanstaltninger § 3.  

  

 Kommunalbestyrelsen  

 kan beslutte, at der ved en kyst skal iværksættes kystbeskyttelse eller  

 træffes  

 andre foranstaltninger til beskyttelse af en eller flere ejendomme mod  

 oversvømmelse eller den nedbrydende virkning fra havet eller fjorde  

 (kystbeskyttelsesforanstaltninger).
 Stk. 2.  

  

 Private  

 grundejere kan ansøge kommunalbestyrelsen om etablering af kystbeskyttelse  

 med  

 en begrundelse for det givne kystbeskyttelsesprojekt og med en oversigt over  

 de  

 grunde, som ønskes indbefattet i projektet.
 § 4.  

  

 Før  

 kommunalbestyrelsen træffer beslutning om iværksættelse af  

 kystbeskyttelses-foranstaltninger, skal kommunalbestyrelsen indhente en  

 udtalelse fra Kystdirektoratet om de foreslåede  

 kystbeskyttelsesforanstaltninger.
 § 5.  

  

 Hvis kommunalbestyrelsen beslutter, at en foreslået  

 kystbeskyttelsesforanstaltning  

 skal fremmes, sendes denne i høring ved annoncering i lokale blade med en  

 indsigelsesfrist på 4 uger.
 Stk. 2.  

  

 Efterfølgende  

 behandles den foreslåede kystbeskyttelsesforanstaltning på ny i  

 kommunalbestyrelsen,  

 og hvis kommunalbestyrelsen godkender den foreslåede  

 kystbeskyttelsesforanstaltning, sendes forslaget videre til Transport- og  

 Energiministeriet til endelig godkendelse og økonomisk bevilling.
 Stk. 3.  

  

 Såfremt der  

 gives afslag på et projekt, skal afslaget begrundes, og grundejerne kan  

 efterfølgende  

 anke beslutningen til Transport- og Energiministeriet, som har den endelige  

 afgørelse.
 § 6.  

  

 Kommunalbestyrelsen kan træffe beslutning om ekspropriation til gennemførelse  

 af kystbeskyttelsesforanstaltninger.
 Stk. 2.  

  

 Kommunalbestyrelsen kan ved ekspropriation fjerne eksisterende  

 uhensigtsmæssige  

 faste kystbeskyttelseskonstruktioner i form af bølgebrydere og høfder og  

 erstatte disse med mere miljøvenlige kystbeskyttelsesmetoder.
 § 7.  

  

 Ved  

 skrænterosion i forbindelse med en højvandssituation under storm eller orkan  

 kan en grundejer udlægge  

 10  

 kubikmeter  

 ral pr. meter kyst som skræntfodsbeskyttelse.
 Stk. 2.  

  

 Udlægning af ral  

 i skræntfoden skal meddeles kommunen førstkommende hverdag.
 Kommunen fører tilsyn med, at rallet ikke har en større diameter  

 end 10-  

 15 cm.
Kapitel 3 Digeanlæg, kystbeskyttelsens opretholdelse § 8.  



  

 Alle digeanlæg i Danmark er statens ansvarsområde, og det påhviler staten at  

 sikre digerne mod den globale vandstandsstigning  

.
 § 9.  

  

 Ejere af omliggende arealer til et  

 digeanlæg eller kystbeskyttelsesanlæg skal tåle, at arealerne benyttes i  

 nødvendigt omfang i forbindelse med tilsyn, vedligeholdelsesarbejder og  

 løbende  

 foranstaltninger.
Stk. 2. Forvoldes der  

 under benyttelsen efter stk. 1 skade på en ejendom, skal der ydes erstatning  

 herfor.
I mangel af forlig fastsættes erstatningen af taksationsmyndighederne  

 efter lov om offentlige veje.
Kapitel 4 Klage § 10.  

  

 Kommunalbestyrelsens  

 afgørelser efter loven kan påklages til transport-  

 og energiministeren af den, afgørelsen er rettet til, og af enhver, der må  

 antages at have en væsentlig individuel interesse i sagen.
Stk. 2.  

  

 Klagefristen er 4 uger fra den dag, afgørelsen er  

 meddelt den pågældende.
Transport- og energiministeren kan dog se bort fra  

 fristen, når omstændighederne taler derfor.
Stk. 3.  

  

 Rettidig klage har opsættende virkning.
Dog kan den  

 myndighed, der har truffet afgørelsen, bestemme, at uopsættelige reparations-  

 og afværgeforanstaltninger skal iværksættes uanset rettidig klage.
 Stk. 4.  

  

 En afgørelse i henhold til § 6 kan ikke indbringes  

 for domstolene, før afgørelsen har været prøvet i henhold til stk. 1.
Kapitel 5 Påbud, straf, ikrafttræden § 11.  



  

 Transport- og energiministeren eller kommunalbestyrelsen kan påbyde ejeren af  

 et vrag at fjerne vraget, hvis det skønnes at kunne frembyde fare for kysten  

 eller for et kystbeskyttelsesanlæg  

.
 Stk. 2.  

  

 Efterkommes  

 påbuddet ikke, kan transport- og energiministeren eller kommunalbestyrelsen  

 lade vraget fjerne for ejerens regning.
 Stk 3.  

  

 Med bøde straffes  

 den, der undlader at efterkomme pålæg efter stk. 1.
 § 12.  

  

 Loven  

 træder i kraft den1. januar 2007.
 Stk. 2.  

  

 Samtidig ophæves  

 lov om kystbeskyttelse, jf.  

   

 LBK nr. 243  

 af 5. april  

  

 1994 som senest ændret ved lov nr. 311 af 19. april  

 2006.
 § 13.  

  

 Loven gælder ikke for Færøerne og Grønland.
Bemærkninger til  

 lovforslaget Almindelige bemærkninger Formålet med  

 lovforslaget er at revidere kystbeskyttelsesloven med henblik på at sikre  

 Danmark i de næste 30 år imod kysterosion samt den globale  

 vandstandsstigning.  

 Der er således tale om et helt nyt forslag til kystbeskyttelseslov til  

 erstatning af den hidtil gældende lov.
 Revisionen af loven  

 tager udgangspunkt i de indvundne erfaringer med forældede  

 kystbeskyttelses-metoder baseret på hårde konstruktioner.
 Der er efter forslagsstillernes  

 opfattelse ført beviser for, at høfder og bølgebrydere forøger kysterosionen  

 i  

 stedet for at reducere kysterosionen.
 Der er endvidere ført  

 teknisk bevis for, at effektiviteten af sandfodringen på den jyske vestkyst  

 omløb er minus 170 pct. årligt efter en investering på anlægsbudgettet på  

 mere  

 end 1 mia. kr. over de sidste 15 år.
 Havneanlæg er en del af  

 infrastrukturen, og staten skal derfor betale udgifterne til bypassing af  

 sand  

 ved havnene.
 Den gamle  

 kystbeskyttelseslov kom aldrig til at fungere af økonomiske årsager, idet  

 udgifterne til kystbeskyttelse var pålagt de grundejere, som lå nærmest  

 havet.
Det er derfor forslagsstillernes  

 holdning, at kystbeskyttelse er en offentlig opgave i relation til den  

 globale  

 vandstandsstigning, og at kystbeskyttelsen skal udføres mest effektivt og  

 miljøvenligt.
Lovforslaget afspejler denne holdning.
Bemærkninger til forslagets enkelte bestemmelser Til § 1 Der er tale om en helt ny formålsparagraf, som tager  

 udgangspunkt i den globale vandstandsstigning, som forventes at være på 50-  

 75 cm  

 over de næste 100 år.
 Samtidig skal miljøet prioriteres meget højt, så man undgår  

 uhensigtsmæssige hårde konstruktioner i form af høfder og bølgebrydere, som  

 reelt forøger kysterosionen som en dominoeffekt ned langs kysten.
Til § 2 I § 2 fastsættes, at kystbeskyttelse principielt er en  

 offentlig opgave, der skal beskytte Danmark mod den globale  

 vandstandsstigning,  

 og at udgifterne til kystbeskyttelse afholdes af staten, ligesom staten  

 afholder alle udgifter til bypassing ved havneanlæg.
Til § 3-7 Lovforslaget indebærer,  

 at beslutningsprocessen bliver decentral med lokale beslutningstagere i  

 kommunalbestyrelserne.
 § 3 fastlægger, at  

 initiativet til kystbeskyttelsesprojekter kan komme fra kommunalbestyrelserne  

 eller efter ansøgning fra private grundejere.
 § 4 indebærer, at Kystdirektoratet fortsat bliver en  

 kontrollerende instans, som sikrer de overordnede retningslinjer, som er  

 fastlagt i loven.
§ 5 indebærer, at alle projekter bliver sendt i høring i  

 lokalsamfundet, så man sikrer bred opbakning til projekterne, og  

 nabogrundejere  

 får mulighed for at komme med i projektet.
Bestemmelsen indeholder også  

 mulighed  

 for, at kommunalbestyrelsens afgørelser kan ankes til en højere myndighed, så  

 man undgår, at lokale aktører misbruger en dominerende stilling i samfundet.
§ 6, som i et vist omfang er en videreførsel af § 6 i den  

 hidtil gældende kystbeskyttelseslov, giver mulighed for at gennemføre  

 ekspropriationer, så enkeltpersoner ikke kan genere overordnede  

 samfundsmæssige  

 interesser.
Bestemmelsen indebærer også, at kommunerne kan fjerne ulovlige  

 konstruktioner  

 i form af høfder og bølgebrydere, som giver store skader på nabogrundene.
§ 7 omhandler de højvandssituationer med storm, hvor der kan  

 opstå erosionsskader i klitfoden.
I disse situationer skal grundejeren have  

 mulighed for at rette disse erosionsskader op ved udlægning af ral i  

 skræntfoden.  

 Kommunen fører tilsyn med, at rallet ikke har en større diameter end 10-  

 15 cm.
Til § 8 Paragraffen fastlægger, at det er en offentlig opgave, at Danmark  

 sikres mod den globale vandstandsstigning.
I den forbindelse foreslås det som  

 noget nyt, at staten overtager alle digeanlæg i Danmark, og at staten i  

 overensstemmelse  

 med lovens formål skal sikre digerne mod en vandstandsstigning på 50-  

 75 cm.
Til § 9 Paragraffen, som i vidt omfang er en videreførsel af § 14 i den  

 hidtil gældende kystbeskyttelseslov, indebærer, at kommunerne skal kunne  

 benytte omliggende arealer i forbindelse med kystbeskyttelses- samt  

 digearbejder,  

 men kommunen har samtidig en forpligtelse til at aflevere arealerne i samme  

 stand, som før arbejdet blev påbegyndt.
Til § 10 Paragraffen er i vidt omfang en videreførsel af  

 klagebestemmelserne i § 18 i den hidtil gældende kystbeskyttelseslov.
Til § 11 Paragraffen, som i vidt omfang er en videreførsel af § 17, stk.  

 4, i den hidtil gældende kystbeskyttelseslov, indebærer, at kommunerne kan  

 fjerne skibsvrag og andre ilanddrevne konstruktioner på kysten på ejerens  

 regning, hvis ejeren ikke selv tager de fornødne initiativer.
Efterkommes  

 pålæg  

 efter denne bestemmelse ikke, kan ejeren straffes med bøde.
Til § 12 Paragraffen indebærer, at loven træder i kraft den 1. januar  

 2007, og at den hidtil gældende kystbeskyttelseslov ophæves.
Til § 13 Paragraffen fastlægger, at loven ikke gælder for Grønland og  

 Færøerne.
