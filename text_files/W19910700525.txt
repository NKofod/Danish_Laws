 Ankenævnet fandt ikke at den organoleptiske bedømmelse af de forelagte  

 prøver i sig selv kunne begrunde kassation af et parti frosne røgede laks,  

 men eftersom der i nogle af prøverne var konstateret en uacceptabel høj  

 forekomst af særligt hæmolyserende bakterier blev afgørelsen stadfæstet.
 Torsdag, den 18 april, kl. 10.00, afholdtes i Fiskeriministeriet møde i  

 Fiskeriministeriets ankenævn til behandling af en af Norlax A/S den 12. marts  

 1991 indgivet anke over en af Fiskeriministeriet den 28. februar 1991 truffen  

 afgørelse, hvorefter et parti bestående af 200 kartoner a 20 x 200 g.  

 dybfrosne, røgede, skiveskårne laks er erklæret for uegnet til menneskeføde  

 og henvist til tilvirkning i destruktionsanstalt eller lignende, jf. lbk. nr.  

 339 af 29. maj 1987 om kvalitetskontrol med fisk og fiskevarer, § 3, stk 2,  

 litra a, jf. stk 3, jf § 2, stk 6.
 Partiet, der har oprindelse i Danmark, er returneret til selskabet fra  

 Tyskland.
Fiskerikontrollen udtog den 2. januar 1991 10 prøver a 200 g.
De  

 bakteriologiske undersøgelsesresultater viste varierende kimtal og varierende  

 indhold af fæcale streptococcer, ligesom indholdet af hæmolyserende bakterier  

 (enterococcer) var varierende og uacceptabelt højt for 7 af de undersøgte  

 prøver.
Organoleptisk fandtes kvaliteten af de udtagne prøver ringe, idet 3  

 prøver bedømtes til at være fordærvede og de øvrige 7 prøver fandtes at være  

 ufriske og begyndende harske Fiskerikontrollen udtog den 18. januar 1991 yderligere 13 prøver a 200 g.,  

 der ikke ved den bakteriologiske bedømmelse gav anledning til bemærkninger,  

 hvorimod prøverne ved den organoleptiske bedømmelse fandtes lidt ufriske, men  

 ikke kassable.
 Fiskeriministeriet finder, at partiet i sin helhed er af uens karakter, og  

 at der ikke er mulighed for at sortere dette.
 Norlax A/S har oplyst, at partiets produktionsdato var den 10. december  

 1990, at afsendelsesdatoen (med kølebil) var samme dato, og at partiet ankom  

 den 13. december 1990 hos kunden i Tyskland.
 Norlax A/S har videre oplyst, at kunden havde bestilt 300 kartoner, men  

 kun modtog 100 kartoner grundet forsinkelse, og at de resterende 200 kartoner  

 straks blev indfrosset og returneret med ankomst den 28. december 1990 til  

 Hirtshals, hvorfor partiet således maksimalt havde været under køl i 4 dage.
 Norlax A/S har endvidere henvist til,at man ikke har modtaget  

 reklamationer fra Tyskland, at selskabet fører løbende kontrol, og at udtagne  

 prøver har været tilfredsstillende.
 Til brug for ankenævnets bedømmelse forelå et antal udtagne prøver.
Ved sagens behandling var Fiskeriministeriet repræsenteret ved bromatolog  

 Thyra Bjergskov og Norlax A/S repræsenteredes af direktør Åge Terkelsen og  

 laborant Tine Ketilsson Afgørelse: Ankenævnet finder ikke at den organoleptiske bedømmelse af de  

 for nævnet forelagte prøver i sig selv kan begrunde en kassation, men  

 eftersom der i nogle af prøverne er konstateret en uacceptabel høj forekomst  

 af særligt hæmolyserende bakterier stadfæstes afgørelsen.
