I cirkulære fra økonomi- og budgetministeriet af 3. november 1972 om  

 statslige myndigheders annoncering og reklamering bestemmes i § 7. »  Al annoncering for statens regning skal  

 formidles af Statens Annonce- og Reklamekontor.
 Stk. 2.  Bortset fra de annoncer, der overdrages private  

 bureauer, ekspederer Statens Annonce- og Reklamekontor annoncerne til bladene  

 og udøver den fornødne indryknings- og tekstkontrol på de annoncerende  

 myndigheders vegne«.
 Udbudsannoncer for arbejder på statsvejnettet udformes med angivelse af  

 udbyderen som ministeriet for offentlige arbejder, vejdirektoratet, ved den  

 udbydende myndighed.
 Cirkulære om statslige myndigheders annoncering og reklamering.
(Til samtlige ministerier og styrelser) Under henvisning til betænkningen »Det offentliges annoncering i  

 dagspressen« (nr. 641, 1972), afgivet af det det af statsministeriet den  

 31. juli 1970 nedsatte udvalg, og til de hidtidige regler om  

 statsinstitutionernes reklamering (økonomiministeriets cirkulæreskrivelse af  

 10. marts 1966) fastsættes følgende retningslinier for statslige myndigheders  

 og institutioners annoncering og reklamering:
 § 1.  Hvor der ikke er fastsat særlige bestemmelser om  

 annoncering af meddelelser til offentligheden, påhviler det den enkelte  

 myndighed inden for sit område foruden at overveje andre mulige  

 meddelelsesformer (pressemeddelelser, tryksager m.v.) at træffe afgørelse om,  

 hvorvidt og i hvilke omfang annoncering bør finde sted, samt om annoncernes  

 indhold.
 § 2.  Ved gennemførelsen af retningsforskrifter eller  

 administrative dispositioner af retligt indhold bør de enkelte styrelser tage  

 stilling til, hvorvidt der foreligger behov for gennem annoncering at søge  

 kendskabet til de pågældende forskrifter eller dispositioner udbredt i  

 offentligheden.
 Stk. 2.  Bemærkninger til lovforslag bør indeholde et  

 skøn over de forventede udgifter til eventuel annoncering vedrørende loven  

 eller om administrative dispositioner i henhold til denne, jfr. herved også §  

 2 i statsministeriets cirkulære nr. 195 af 16. september 1966 om bemærkninger  

 til lovforslag.
 § 3.  Til brug ved afgørelser efter §§ 1-2 er der  

 samtidig hermed udfærdiget en særlig »Vejledning i det offentliges brug  

 af annoncering«, og i tvivlstilfælde bør myndighederne rådføre sig med  

 Statens Annonce- og Reklamekontor, jfr. §§ 6-8.
 § 4.  Ved udarbejdelsen af nye eller ændrede  

 retforskrifter bør opmærksomheden være henvendt på, om der ud fra de  

 betragtninger, som er anført i den i § 3 nævnte vejledning, er behov for  

 gennemførelse af udtrykkelige bestemmelser om annoncering eller for ændring  

 af hidtil gældende regler herom.
 § 5.  Udgifter til annoncering afholdes af den  

 annoncerende myndighed eller institution i henhold til de til enhver tid  

 fastsatte budgetmæssige regler og retningslinier.
 Stk. 2.  Det påhviler den enkelte myndighed at påse, at  

 der er de fornødne midler til rådighed til annoncering efter §§ 1-2.
 § 6.  Statens Annonce- og Reklamekontor har til opgave  

 at fungere som konsulentorgan for de statslige myndigheder med hensyn til  

 annoncering.
 Stk. 2.  Statens Annonce- og Reklamekontor kan yde  

 bistand ved udarbejdelse af annoncebudgettet i forbindelse med lovforslag,  

 aktstykker til finansudvalget samt i alle situationer, hvor der foreligger  

 større konkrete annonceringsbehov.
Stk. 3.  Statens Annonce- og Reklamekontor skal  

 rådspørges vedrørende de praktiske spørgsmål, der knytter sig til  

 annoncering, nemlig valg af blade og brug af eventuel bistand ved annoncens  

 udformning.
Dette gælder således, når der er spørgsmål om at benytte private  

 reklamebureauer eller freelance konsulenter, respektive dagblades  

 reklametekniske afdelinger.
Kontoret skal endvidere godkende kontrakten med  

 det pågældende bureau m.v. og medvirke som rådgiver under annonceringens  

 forløb.
 Stk. 4.  Når en myndighed retter henvendelse til Statens  

 Annonce- og Reklamekontor om bistand ved valg af privat reklamebureau,  

 anviser kontoret over for vedkommende myndighed et eller flere bureauer,  

 normalt tre, som skønnes egnede til løsning af pågældende opgave.
 Valget foretages derefter af vedkommende myndighed.
 Stk. 5.  Statens Annonce- og Reklamekontor skal følge  

 udviklingen på annoncemarkedet og på basis heraf forestå udarbejdelsen af  

 standardkontrakt til brug ved indgåelsen af aftale med private bureauer m.v.
 Stk. 6.  En myndighed kan efter samråd med kontoret lade  

 foretage efterfølgende undersøgelse af en annoncerings effekt.
 § 7.  Al annoncering for statens regning skal  

 formidles af Statens Annonce- og Reklamekontor.
 Stk. 2.  Bortset fra de annoncer, der overdrages private  

 bureauer, ekspederer Statens Annonce- og Reklamekontor annoncerne til bladene  

 og udøver den fornødne indryknings- og tekstkontrol på de annoncerende  

 myndigheders vegne.
 § 8.  Al annoncering for statens regning afregnes  

 gennem Statens Annonce- og Reklamekontor, som efter betaling af  

 annonceringsudgifterne månedligt debiterer de pågældende myndigheder for de  

 udlagte beløb og i øvrigt på myndighedernes vegne fører den løbende  

 regningskontrol.
 § 9.  DSB, post- og telegrafvæsenet og tilsvarende  

 kommercielle statsvirksomheder er undtaget fra bestemmelserne i §§ 6-8, men  

 kan, såfremt det ønskes, opnå bistand fra Statens Annonce- og Reklamekontor.
 § 10.  Bestemmelserne i §§ 6-9 finder tilsvarende  

 anvendelse på alle former for reklame, herunder tilrettelæggelse af  

 reklamekampagner, plakater og andre tryksager af reklamemæssig karakter, der  

 udføres fors statens regning.
 § 11.  Dette cirkulære træder i stedet for  

 økonoministeriets cirkulæreskrivelse af 10. marts 1966.
 Økonomi- g budgetministeriet, den 3.  

 november 1972.
Per Hækkerup /Olaf Johansen.
