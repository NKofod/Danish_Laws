Tekniske bestemmelser for terminaludstyr for tilslutning til 2,048  

 Mbit/s digitale faste kredsløb uden standardiseret rammelåsning Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som et terminaludstyr skal overholde for at kunne  

 typegodkendes for tilslutning til 2,048 Mbit/s digitale faste kredsløb uden  

 standardiseret rammelåsning (* 1) i Danmark.
 Hjemmelsgrundlaget for disse tekniske bestemmelser fremgår af  

 Kommunikationsministerens bekendtgørelse nr. 882 af 29. oktober 1992,  

 »Bekendtgørelse om teleterminaludstyr« (* 2), § 4, stk. 3.
Ikrafttræden Disse tekniske bestemmelser træder i kraft den 29. marts 1993.
Typegodkendelse Fremgangsmåden for opnåelse af typegodkendelse fremgår af ovennævnte  

 bekendtgørelse § 5, stk. 2.
Tekniske krav De tekniske krav og de tilhørende prøvningsforskrifter, som udstyret skal  

 opfylde, fremgår af:
 ETSI Draft prTBR 12, august 1992:
Open Network Provision (ONP) technical requirements; 2048 Kbit/s digital unstructured leased line (D2048U), Attachment requirements for terminal equipment interface.
Elektrisk sikkerhed Terminaludstyr, der er konstrueret i overensstemmelse med relevante  

 tekniske standarder, jf. ovennævnte bekendtgørelse, § 4, stk. 2, formodes at  

 overholde de elektriske sikkerhedskrav.
 De relevante standarder for elektrisk sikkerhed er:
- EN 60950: »Safety of information technology equipment including  

 electrically operated business equipment« og - EN 41003: »Particular safety requirements for equipment to be  

 connected to telecommunication networds«.
 For udstyr, der ikke er konstrueret i overensstemmelse med relevante  

 tekniske standarder, forelægges dokumentation for overholdelse af  

 sikkerhedskrav.
 Rekvirering af love, bekendtgørelser, standarder m.v.
 Love og bekendtgørelser kan fås ved henvendelse til Telestyrelsen.
 ETSI standarder kan købes hos Telestyrelsen.
 CCITT/CCIR rekommandationer kan købes hos TELECOM A/S, Telegade 2, 2630  

 Taastrup, Tlf. 42 52 91 11.
 ISO/CEN(CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, Tlf. 29 77 01 01.
CEPT rekommandationer kan købes hos Office de liaison CEPT, Case postale,  

 CH-3001 Berne, Schweiz, Telefax 009 41 62 20 78 (* 1) Benævnt »ustruktureret« kredsløb i Rådets Direktiv  

 92/44/EØF af 5. juni 1992 om etablering af ONP-vilkår for faste kredsløb.
 (* 2) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1.
