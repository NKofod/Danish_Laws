CIRKULÆRE OM BOLIGBIDRAG FOR TJENESTEOG LEJEBOLIGER (Til samtlige ministerier mv.) 1. Med cirkulære af 22. marts 1989 (LP. nr. 30/89) udsendte  

 Finansministeriet nye regler om tjeneste- og lejeboliger.
En af nyskabelserne  

 var som generelt princip at overgå til vurderingsleje ved fastsættelse af  

 boligbidrag for tjeneste- og lejeboliger i stedet for det hidtil benyttede  

 skemalejesystem, jf. cirkulærets kap. 7. Det var tanken, at vurderingsleje  

 skulle indføres gradvis, jf. cirkulærets kap. 10.
Der er fortsat en del tjeneste- og lejeboliger, hvis boligbidrag er  

 fastsat på grundlag af skemalejesystemet.
Da skemaleje imidlertid ikke  

 længere kan anvendes ved fastsættelse/ændring af bolibidrag, finder  

 Finansministeriet ikke behov for at udsende særlige cirkulærer om regulering  

 af skemalejesatserne.
Opmærksomheden henledes i denne forbindelse på, at  

 boligbidrag for tjeneste- og lejeboliger senest ved brugerskifte skal  

 fastsættes efter vurderingslejeprincippet.
Finansministeriet vil derfor fremover alene udsende cirkulære om den  

 procentsats, boligbidragene skal reguleres med.
De enkelte styrelser må selv  

 regulere og indberette de ændrede boligbidrag til Statens Centrale  

 Lønanvisning (SCL).
 Både for boliger, hvor boligbidraget er fastsat ved vurdering og for  

 boliger, hvor boligbidraget stadig er fastsat i overensstemmelse med  

 skemalejesatserne, forhøjes den enkelte boligs boligbidrag med den generelle  

 procentvise forhøjelse.
 Med henvisning hertil skal man meddele, at boligbidrag for statens  

 tjeneste- og lejeboliger pr. 1. juni 1994 skal forhøjes med 3,4 %. Det herved  

 fremkomne beløb afrundes derefter til et beløb, der er deleligt med 12.
 Man skal anmode om, at styrelserne snarest og senest inden 1. marts 1994  

 giver de enkelte boligindehavere meddelelse om boligbidragforhøjelsen  

 således, at de ændrede boligbidrag kan få virkning fra den 1. juni 1994, jf.  

 cirkulærets § 32, stk. 4.
 Tilsvarende regulering skal gennemføres af boligbidragene for de  

 statsunderstøttede institutioners boliger.
2. I nogle tilfælde er der i henhold til cirkulærets § 37, stk. 2,  

 tillagt tjenenstemænd midlertidige personlige, ikke-pensionsgivende tillæg  

 til hel eller delvis dækning af forøgede boligudgifter som følge af  

 nedlæggelse af de pågældendes tidligere tjenensteboliger.
Sådanne tillæg skal  

 nedsættes med den procent, hvormed boligbidragene for disse tjenesteboliger  

 ifølge dette cirkulære ville være blevet forhøjet.
Denne nedsættelse gælder  

 også fra 1. juni 1994 og skal ske for alle de personlige tillæg, for hvilke  

 der i forbindelse med tildelingen er taget forbehold om revision ved  

 almindelige reguleringer af tjenesteboligbidragene.
 3. Dette cirkulære træder i kraft den 1. juni 1994. Samtidig  

 ophæves Finansministeriets cirkulære (MT nr. 14) af 27. januar 1993 om  

 tjenesteboligbidrag (APD.nr. 14/93) samt Finansministeriet cirkulære (MT nr.  

 15) af 28. januar 1993 om lejeboligbidrag (APD.nr. 15/93).
Finansministeriet Administrations- og Personaledepartementet Den 11. februar 1994 P.
M.
V.
 E.B.
