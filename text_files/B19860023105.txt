 I medfør af § 85, jfr. § 260, stk. 3 i lov om forsikringsvirksomhed, jfr.  

 lovbekendtgørelse nr. 127 af 23. marts 1984, som ændret ved lov nr. 51 af 20.  

 februar 1985, fastsættes om den medarbejderrepræsentation, der er omhandlet i  

 § 83, stk. 2, 3. pkt., og som i det følgende benævnes selskabsrepræsentation.
Beregning af det gennemsnitlige antal medarbejdere § 1.  Et selskab anses for i de sidste tre år at have  

 beskæftiget gennemsnitligt mindst 50 medarbejdere, når det for de sidste 12  

 kvartaler til arbejdsmarkedets tillægspension har indbetalt et beløb svarende  

 til 150 gange 47 hele ugebidrag efter fradrag af ugebidrag for personer, der  

 omfattes af § 3, nr. 1-3.
 § 2.  Selskabets bestyrelse og direktion er pligtig  

 efter anmodning af nogen, der efter § 4, stk. 2, er berettiget til at kræve  

 afstemning, at foretage beregning i henhold til § 1 og meddele resultatet  

 heraf til selskabets medarbejdere.
 § 3.  Ved medarbejder forstås enhver person over 15  

 år, der for et selskab udfører arbejde som lønmodtager, medmindre den  

 pågældende:
1. er anmeldt til forsikringsregisteret som medlem af  

 direktionen, eller 2. permanent har sit arbejdssted uden for dansk  

 højhedsområde, eller 3. er godkendt af forsikringstilsynet som selskabets  

 ansvarlige aktuar, jfr. § 89, stk. 2, i lov om forsikringsvirksomhed.
Afstemning om selskabsrepræsentation m.v.
Stemmeret Afstemning om selskabsrepræsentation m.v.
 § 4.  Såfremt et selskab i de sidste 3 år har  

 beskæftiget gennemsnitligt mindst 50 medarbejdere, jfr. § 1, har selskabets  

 medarbejdere ret til at kræve, at der blandt disse afholdes afstemning om,  

 hvorvidt der skal vælges selskabsrepræsentanter og suppleanter (ja/  

 nej-afstemning).
 Stk. 2.  Krav om afstemning i henhold til stk. 1 kan  

 fremsættes af:
1. et flertal blandt medarbejderne i selskabets  

 samarbejdsudvalg, eller 2. faglige organisationer på virksomheden, som for  

 eksempel klubber og personaleforeninger, der repræsenterer mindst 1/10 af  

 selskabets medarbejdere, eller 3. 1/10 af selskabets medarbejdere.
§ 5.  Krav om afstemning efter § 4, stk. 2, fremsættes  

 skriftligt overfor selskabets bestyrelse.
På sit første møde efter  

 modtagelsen af anmodningen om afstemning - dog senest 6 uger efter  

 anmodningens modtagelse - drager bestyrelsen i selskabet omsorg for, at der  

 nedsættes et valgudvalg i overensstemmelse med reglerne i § 10.
 § 6.  Har der været afholdt afstemning om  

 selskabsrepræsentation, kan krav om ny afstemning tidligst fremsættes 6  

 måneder derefter.
Stemmeret § 7.  Stemmeret til ja/ nej-afstemning har enhver  

 medarbejder, jfr. § 3, der er ansat i selskabet på tidspunktet for  

 afstemningens afholdelse.
Valgudvalget afgør i tvivlstilfælde, om betingelsen  

 i 1. pkt. er opfyldt.
Antal selskabsrepræsentanter Valgret/ valgbarhed Antal selskabsrepræsentanter § 8.  I selskaber, hvor medarbejderne i  

 overensstemmelse med §§ 13 og 14 har besluttet at vælge  

 selskabsrepræsentater, vælger medarbejderne et antal selskabsrepræsentanter  

 og suppleanter for disse svarende til halvdelen af antallet af de medlemmer,  

 der er valgt af generalforsamlingen og af de i henhold til vedtægterne af  

 offentlige myndigheder eller andre udpegede bestyrelsesmedlemmer, dog mindst  

 2 selskabsrepræsentanter.
Udgør antallet af selskabsrepræsentanter, der skal  

 vælges, ikke et helt tal, afrundes opad.
Valgret/ valgbarhed § 9.  Valgret har enhver medarbejder, jfr. § 3, der er  

 ansat i selskabet såvel på tidspunktet for valglistens offentliggørelse som  

 på valgets tidspunkt.
 Stk. 2.  Valgbar er enhver medarbejder, jfr. § 3, som er  

 myndig, og som gennem de sidste 12 måneder før valget har været ansat i  

 selskabet.
 Stk. 3.  Valgudvalget afgør i tvivlstilfælde, om  

 betingelserne i stk. 1 og 2 er opfyldt.
 Valgudvalgets sammensætning m.v.
Fremgangsmåde ved afstemning og valg, herunder fredsvalg Valgresultat Ordinært valg Valgudvalgets sammensætning m.v.
§ 10.  Valgudvalget sammensættes af repræsentanter for  

 medarbejderne og for ledelsen.
Flertallet af valgudvalgets medlemmer skal  

 bestå af repræsentanter for medarbejderne, og mindst 1 af medlemmerne skal  

 være medlem af bestyrelsen eller direktionen.
Stk. 2.  Repræsentanter for medarbejderne vælges blandt  

 selskabets medarbejdere af medarbejdernes repræsentanter i selskabets  

 samarbejdsudvalg.
De øvrige medlemmer vælges af bestyrelsen.
Stk. 3.  Såfremt der ikke findes et samarbejdsudvalg,  

 udpeger bestyrelsen medarbejdernes repræsentanter blandt selskabets  

 medarbejdere.
Er der i selskabet valgt tillidsrepræsentanter, skal disse så  

 vidt muligt være repræsenteret.
 Stk. 4.  Medarbejdere, der er opstillet til valg eller  

 genvalg til bestyrelsen, kan ikke udpeges som eller forblive medlemmer af  

 valgudvalget.
Stk. 5.  Ved udtræden af valgudvalget skal det  

 pågældende medlem orientere valgudvalget herom.
Valgudvalget skal herefter  

 drage omsorg for, at et nyt medlem udpeges i overensstemmelse med reglerne i  

 stk. 1-3.
 § 11.  Valgudvalget vælger selv sin formand.
Stk. 2.  Valgudvalgets afgørelser træffes ved simpelt  

 stemmeflertal.
I tilfælde af stemmelighed er formandens stemme afgørende.
 § 12.  Valgudvalget udfærdiger referater, hvoraf alle  

 forhold af betydning, herunder indhold af alle bekendtgørelser, beslutninger,  

 afstemningsresultater og valgresultater, skal fremgå.
 Stk. 2.  Referaterne er tilgængelige for selskabets  

 ledelse, selskabets aktionærer, gensidige selskabers medlemmer og garanter,  

 medarbejdere samt for vedkommende offentlige myndigeder.
 Stk. 3.  Referaterne skal underskrives af valgudvalgets  

 medlemmer og opbevares i mindst 5 år.
Fremgangsmåden ved afstemning om selskabsrepræsentation § 13.  Det påhviler valgudvalget inden 4 uger efter  

 sin nedsættelse at afholde ja/ nej-afstemning.
 Stk. 2.  Valgudvalget drager omsorg for, at afstemningen  

 gennemføres således, at alle stemmeberettigede, jfr. § 7, får rimelig adgang  

 til at deltage i afstemningen, herunder om nødvendigt ved afgivelse af  

 brevstemme.
 § 14.  Afstemningen sker skriftligt og hemmeligt.
 Stk. 2.  Ved afstemningen kan der kun stemmes ja eller  

 nej.
 Stk. 3.  Medarbejdernes beslutning om at ville vælge  

 selskabsrepræsentanter er vedtaget, hvis mindst halvdelen af de  

 stemmeberettigede har stemt ja.
 Stk. 4.  Såsnart afstemningens resultat foreligger,  

 meddeler valgudvalget skriftligt bestyrelsen dette og drager omsorg for, at  

 afstemningens resultat meddeles medarbejderne.
Fremgangsmåden ved valg af selskabsrepræsentanter § 15.  Valgudvalget drager omsorg for:
1. at valget afholdes snarest muligt, dog senest 6  

 måneder efter at beslutningen om selskabsrepræsentation er vedtaget, og 2. at valghandlingen gennemføres således, at alle, der  

 har valgret, jfr. § 9, stk. 1, får rimelig adgang til at deltage i valget,  

 herunder om nødvendigt ved afgivelse af brevstemme.
 Stk. 2.  Beslutningen om selskabsrepræsentation  

 bortfalder, hvis valget ikke er afholdt senest 6 måneder efter beslutningens  

 vedtagelse.
 § 16.  Dersom valgudvalget finder, at et valg bør  

 finde sted på flere valgsteder eller på forskellige tidspunkter, kan der  

 oprettes særlige valgkomiteer til at bistå valgudvalget.
Stk. 2.  Valgudvalget træffer beslutning om oprettelse  

 af valgkomiteer og udnævner disses formænd.
På valgkomiteer finder § 10, stk.  

 1-4, og § 11, stk. 2, tilsvarende anvendelse.
 Stk. 3.  Valgkomiteers afgørelser kan indbringes for  

 valgudvalget.
 § 17.  Valgudvalget fastsætter efter forhandling med  

 bestyrelsen datoen for valget og drager omsorg for, at alle medarbejderne får  

 rimelig adgang til at gøre sig bekendt med datoen.
 Stk. 2.  Valgudvalget bekendtgør valgdatoen for  

 medarbejderne mindst 6 uger og højst 10 uger før den fastsatte valgdato.
 Stk. 3.  Bekendtgørelsen om valgdatoen skal indeholde:
1. oplysning om antallet af selskabsrepræsentanter,  

 der skal vælges, jfr. § 8, og 2. indkaldelse af forslag fra medarbejderne til  

 personer, der skal opstilles til valget som selskabsrepræsentanter eller som  

 suppleanter.
Indkaldelsen skal angive det antal kandidater, der skal vælges,  

 jfr. § 8, samt datoen, hvor indlevering af forslag senest kan ske.
Denne dato  

 skal ligge mindst 4 uger før valgdatoen.
 Valgudvalget skal samtidig udarbejde en liste over medarbejdere, der på  

 tidspunktet for bekendtgørelsen har valgret, jfr. § 9, stk. 1. Listen skal  

 være tilgængelig for medarbejderne.
 § 18.  Valgudvalget undersøger, om de foreslåede  

 kandidater er valgbare, jfr. § 9, stk. 2, og om de er villige til at modtage  

 valg.
 Stk. 2.  Valgudvalget skal oplyse de foreslåede  

 kandidater om, at de kun kan være selskabsrepræsentanter eller suppleanter  

 som valgt af medarbejderne, således at de ikke samtidig kan være  

 bestyrelsesmedlemmer valgt af generalforsamlingen eller udpeget af andre.
Stk. 3.  Kandidaterne til hvervet som henholdsvis  

 selskabsrepræsentanter og suppleanter skal opføres på hver sin liste.
De to  

 lister bekendtgøres for selskabets medarbejdere senest 2 uger før valgdatoen.  

 En kandidat kan kun opføres på en af listerne.
§ 19.  Hvis der ved udløbet af fristen for opstilling  

 af kandidater til valget som selskabsrepræsentanter og som suppleanter er  

 opstillet færre end det antal kandidater, der skal vælges, kan valg ikke  

 afholdes.
Valgudvalget kan udsætte valget med henblik på opstilling af det  

 fornødne antal kandidater under overholdelse af de i dette kapitel nævnte  

 frister.
Valget skal dog være gennemført inden afholdelse af ordinær  

 generalforsamling.
 § 20.  Valgudvalget lader fremstille stemmesedler, på  

 hvilke kandidaternes navne er anført i alfabetisk orden for henholdsvis  

 selskabsrepræsentanter og suppleanter.
 Stk. 2.  Stemmesedlen skal indeholde oplysning om  

 kandidaternes navn, bopæl, arbejdssted, funktion, faglige tillidshverv i  

 selskabet samt det antal stemmer, der kan afgives efter § 21, stk. 2. Andre  

 oplysninger må ikke indeholdes på stemmesedlen.
 § 21.  Valget sker skriftligt og hemmeligt.
Stk. 2.  Hver medarbejder kan højst afgive et antal  

 stemmer, der svarer til halvdelen af antallet af de selskabsrepræsentanter  

 henholdsvis suppleanter, der skal vælges, jfr. § 8. Skal der vælges et ulige  

 antal selskabsrepræsentanter og suppleanter, afrundes det antal stemmer, der  

 kan afgives, opad.
Hver medarbejder kan kun afgive en stemme på hver  

 kandidat.
Stk. 3.  Såfremt der er afgivet stemmer til fordel for  

 flere kandidater på hver liste, end der er mulighed for efter stk. 2, eller  

 såfremt det ikke utvetydigt fremgår, på hvilken eller hvilke kandidater, der  

 er stemt, eller såfremt der er opført andre navne eller rettet på  

 stemmesedlen, skal denne anses for ugyldig.
Valgudvalget afgør i  

 tvivlstilfælde, om en stemmeseddel er ugyldig.
 § 22.  Det efter § 8 beregnede antal kandidater, der  

 har fået de fleste stemmer på hver liste, er valgt som henholdsvis  

 selskabsrepræsentanter og suppleanter.
 Stk. 2.  I tilfælde af stemmelighed mellem to eller  

 flere kandidater træffer valgudvalget afgørelsen ved lodtrækning.
Stk. 3.  Den suppleant, der er valgt med de fleste  

 stemmer, er suppleant for den selskabsrepræsentant, der er valgt med de  

 fleste stemmer.
Den suppleant, der er valgt med de næstfleste stemmer, er  

 suppleant for den selskabsrepræsentant, der er valgt med de næstfleste  

 stemmer, og så fremdeles, indtil det efter § 8 beregnede antal kandidater er  

 nået.
Fredsvalg § 23.  Såfremt der ved udløbet af fristen for  

 opstilling af kandidater til valget som selskabsrepræsentanter og som  

 suppleanter alene er opstillet det antal kandidater, der skal vælges, skal  

 der ikke afholdes valg, men udpegningen finder sted som fredsvalg, hvis:
1. samtlige opstillede kandidater kan tilslutte sig  

 afholdelse af dette fredsvalg, og 2. der blandt disse opnås enighed om, hvilken  

 selskabsrepræsentant den enkelte suppleant i givet fald skal indtræde for.
 Stk. 2.  Ved bekendtgørelse senest 2 uger før den  

 fastsatte valgdato anses de opstillede kandidater som valgt som henholdsvis  

 selskabsrepræsentanter og suppleanter.
Valgresultat § 24.  Valgresultatet og de valgtes navn og bopæl  

 indføres i valgudvalgets referat, jfr. § 12, og meddeles straks skriftligt  

 til bestyrelsen og de valgte, ligesom det bekendtgøres for medarbejderne.
Ordinært valg § 25.  Ordinært valg af selskabsrepræsentanter og af  

 suppleanter finder sted hvert fjerde år under forudsætning af, at  

 betingelserne i § 1 fortsat er opfyldt.
Genvalg kan finde sted.
Valget skal  

 være gennemført inden selskabets ordinære generalforsamling.
Ordningens ophør § 26.  Ordningen ophører ved valgperiodens udløb, hvis  

 selskabet på dette tidspunkt ikke længere opfylder betingelserne i § 1.
 § 27.  Afstemning om ordningens ophør skal  

 iværksættes, hvis de i § 4, stk. 2, nævnte parter stiller krav herom.  

 Valgudvalget forestår afstemningen under overholdelse af reglerne i §§ 13 og  

 14. Ordningen ophører umiddelbart efter eventuel vedtagelse herom.
Selskabsrepræsentanternes ind- og udtræden  

 samt retlige beskyttelse i Indtræden § 28.  Nyvalgte selskabsrepræsentanter indtræder i  

 bestyrelsen umiddelbart efter selskabets ordinære generalforsamling.  

 Selskabsrepræsentanter og suppleanter vedbliver at fungere, indtil de  

 nyvalgte kan indtræde i bestyrelsen.
 Stk. 2.  Nye selskabsrepræsentanter og suppleanter for  

 disse anmeldes til forsikringsregisteret.
Udtræden § 29.  Såfremt en selskabsrepræsentant:
1. afsættes af medarbejderne, jfr. stk. 4, 2. ikke længere er ansat i selskabet, 3. selv udtræder af bestyrelsen, eller 4. afgår ved døden indtræder suppleanten straks i dennes sted.
 Stk. 2.  Er der ingen suppleant for den pågældende  

 selskabsrepræsentant, afholdes suppleringsvalg af en ny selskabsrepræsentant  

 og en ny suppleant for den afgåede selskabsrepræsentants resterende  

 valgperiode i overensstemmelse med bestemmelserne i §§ 15-23.
Stk. 3.  I tilfælde af suppleringsvalg kan 1/10 af  

 selskabets medarbejdere forlange, at der i stedet afholdes valg af samtlige  

 selskabsrepræsentanter og suppleanter for disse for den resterende  

 valgperiode.
Anmodning herom skal fremsættes senest 4 uger før valgdatoen for  

 suppleringsvalget.
Stk. 4.  Afstemning om afsættelse af en  

 selskabsrepræsentant skal iværksættes, hvis de i § 4, stk. 2, nævnte parter  

 stiller krav herom.
Valgudvalget forestår afstemningen under overholdelse af  

 reglerne i §§ 13 og 14. Beslutning om afsættelse af en selskabsrepræsentant  

 kræver, at alene et simpelt flertal af deltagerne i afstemningen har afgivet  

 deres stemme herfor.
Retlig beskyttelse § 30.  Selskabsrepræsentanter og suppleanter er  

 beskyttet mod afskedigelse og andre forringelser af deres forhold på samme  

 måde som tillidsrepræsentanter indenfor vedkommende eller tilsvarende faglige  

 område.
 Stk. 2.  Uoverensstemmelser om beskyttelsen efter stk.  

 1, herunder spørgsmål om, hvilke regler der finder anvendelse, og om brud på  

 eller fortolkning af reglerne afgøres ad fagretlig vej, jfr. § 22 i lov nr.  

 317 af 13. juni 1973 om arbejdsretten.
Orientering af medarbejderne om selskabets forhold § 31.  I selskaber, hvor medarbejderne har udnyttet  

 deres ret efter loven til at vælge selskabsrepræsentanter, påhviler det  

 bestyrelsen at drage omsorg for, at der tilvejebringes gode og effektivt  

 virkende informationskanaler til selskabets medarbejdere til orientering om  

 selskabets forhold.
Orienteringen om disse forhold skal gives på  

 hensigtsmæssig måde.
Orienteringen kan f.eks. omfatte selskabets økonomiske  

 og beskæftigelsesmæssige stilling og udvikling.
§ 32.  Bestyrelsen træffer bestemmelse om, hvilke  

 informationskanaler der efter selskabets forhold og efter orienteringens  

 natur er mest hensigtsmæssige.
Orienteringen kan f.eks. gives af bestyrelsen  

 gennem selskabets daglige ledelse og i selskaber, hvor der findes  

 samarbejdsudvalg, gennem dette. 1. og 2. pkt. ændrer dog ikke i de enkelte  

 selskabsrepræsentanters adgang til under ansvar efter lov om  

 forsikringsvirksomhed § 258, stk. 1, at videregive oplysninger om, hvad de  

 under udøvelsen af deres hverv har fået kundskab om.
 Stk. 2.  Udgivelse af informationsblade, interne  

 personaleblade eller lignende, møder i samarbejdsudvalgene,  

 virksomhedskonferencer og fællesmøder, tilrettelagt af samarbejdsudvalgene,  

 kan være egnede fremgangsmåder til orientering af selskabets medarbejdere.
Medarbejdernes ret til indseende med aktiebogen § 33.  I et selskab, der er omfattet af lov om  

 forsikringsvirksomhed § 83, stk. 2, 3. pkt., men hvor der ikke er valgt  

 selskabsrepræsentanter, kan en repræsentant for medarbejderne efterse  

 aktiebogen.
Stk. 2.  Såfremt selskabets medarbejdere har valgt en  

 fællestillidsrepræsentant, eller der kun findes en tillidsrepræsentant på  

 virksomheden, tilkommer retten efter stk. 1 denne.
I andre tilfælde kan  

 selskabets tillidsrepræsentanter udpege en i deres midte til at udøve denne  

 ret.
 Stk. 3.  Uden for de i stk. 2 omhandlede tilfælde vælger  

 medarbejderne i deres midte en repræsentant til at efterse aktiebogen.
Særlige bestemmelser § 34.  Selskabsrepræsentanter har samme rettigheder,  

 pligter og ansvar som de øvrige medlemmer af bestyrelsen.
 § 35.  Såfremt vedtægterne i et selskab, hvor  

 betingelserne for selskabsrepræsentation ikke er opfyldt, tillægger  

 medarbejderne ret til at vælge 2 eller flere selskabsrepræsentanter, jfr. lov  

 om forsikringsvirksomhed § 83, stk. 4, finder reglerne i denne bekendtgørelse  

 om valg tilsvarende anvendelse.
 § 36.  Udgifterne ved de i denne bekendtgørelse  

 omhandlede afstemninger og valg og ved de i §§ 31 og 32 omhandlede  

 orienteringer af medarbejderne afholdes af selskabet.
 Stk. 2.  Valgudvalget må ikke afholde usædvanlige eller  

 store omkostninger, uden at bestyrelsen forinden har godkendt disse.
§ 37.  Valgbeslutninger og afgørelser, der skal  

 anmeldes til forsikringsregisteret omfattes af § 245 i lov om  

 forsikringsvirksomhed.
I andre tilfælde henhører tvister vedrørende  

 bestemmelser i denne bekendtgørelse under domstolene, jfr. dog § 30.
 § 38.  Industriministeren kan i særlige tilfælde  

 fravige reglerne i §§ 5 og 10, §§ 15-20, § 25, 3. pkt. og § 27.
Straffebestemmelser § 39.  Et medlem af bestyrelse eller valgudvalg, der  

 overtræder sine pligter i henhold til §§ 2, 5 og 10, stk. 3, §§ 12-13, §§ 15,  

 17, 20, 24 og 27 straffes med bøde.
Ikrafttrædelsesbestemmelser § 40.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 460 af 10.  

 september 1981 om arbejdstageres valg af medlemmer til bestyrelsen i  

 forsikringsselskaber. (Selskabsrepræsentation).
