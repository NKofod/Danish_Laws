Vejledning  

 for 2007 om omregning af skattefri indtægter i sager om børnebidrag og  

 ægtefællebidrag Efter Familiestyrelsens årlige vejledning om vejledende  

 indtægtsgrænser mv. i sager om børnebidrag og ægtefællebidrag tages der i  

 bidragssager udgangspunkt i parternes indtægter før skat og  

 arbejdsmarkedsbidrag.
Ved vurderingen af bidragsevnen og bidragsbehovet for reelt  

 skattefri personer er det derfor nødvendigt at foretage en omregning af den  

 skattefri indtægt for at kunne sammenligne denne med en almindelig  

 skattepligtig  

 persons indtægt før skat og arbejdsmarkedsbidrag.
På den måde ligestilles  

 parter, hvis indtægter reelt er skattefri, med parter, der er almindeligt  

 skattepligtige, i relation til de vejledende retningslinier i bidragssager.
 Denne omregning skal for 2007 foretages efter retningslinierne  

 i bilag 1 til  

 Arbejdsdirektoratets bekendtgørelse nr. 1032 af  

 22. oktober 2004 om beregningen af dagpengesatsen for lønmodtagere,  

 som er indsat i bekendtgørelsen ved  

 bekendtgørelse nr. 1217 af 4. december 2006 om  

 ændring af bekendtgørelse om beregning af dagpengesatsen for  

 lønmodtagere.
Det bemærkes dog, at efter Arbejdsdirektoratets  

 omregningsmetode omregnes den skattefri indtægt til skattepligtig indtægt  

 efter  

 fradrag for arbejdsmarkedsbidraget på 8 %, mens der i bidragssager tages  

 udgangspunkt i parternes indtægter før betaling af arbejdsmarkedsbidraget.  

 Derfor skal den omregnede indtægt forhøjes med arbejdsmarkedsbidraget.
Ved at  

 dividere indtægten efter arbejdsmarkedsbidrag med 0,92 fremkommer indtægten  

 før  

 betaling af arbejdsmarkedsbidrag.
Familiestyrelsen skal understrege, at disse omregningsmodeller  

 alene er et hjælpemiddel til brug ved skønnet over parternes indtægtsniveau  

 og  

 dermed bidragets størrelse.
Anvendelsen af omregningsmodellerne kan føre til  

 en  

 for høj bruttoindtægt, hvorfor tendensen i skønnet bør være at nedrunde.
 Ovennævnte bilag 1 indeholder 2 forskellige omregninger, der  

 anvendes i følgende situationer:
 1.  

 	  

 Omregning uden for  

 begrænset fart  med sømandsskattefradrag.
 2.  

 	  

 Omregning begrænset  

 fart  uden sømandsskattefradrag.
Sømænd i begrænset fart får ikke et skattemæssigt  

 sømandsfradrag.
Den omregning, der fremgår af punkt 2 i bilag 1, omfatter  

 derfor alle situationer, hvor en part i en bidragssag modtager en skattefri  

 lønindtægt, bortset fra sømænd uden for begrænset fart.
 Hvis der er tvivl om, hvilken omregning en sømands indtægt er  

 omfattet af, vil det skattecenter, hvorunder sømandens hjemkommune hører,  

 kunne  

 være behjælpelig med oplysninger herom.
Det bemærkes, at et eventuelt »kompensationstillæg«, som  

 sømanden modtager, ikke skal medtages ved omregningen af den skattefri  

 indtægt.  

 Den årlige skattefrie indtægt i nedenstående eksempler er således eksklusive  

 et  

 sådant tillæg.
Baggrunden herfor er, at kompensationstillæg ydes som  

 kompensation  

 for de skattefradrag, som vedkommende ikke kan udnytte, fordi indtægten er  

 skattefri.
Da formålet med kompensationstillægget alene er at sidestille  

 sømænd  

 med almindelige skatteydere i Danmark, skal tillægget ikke medtages ved  

 bidragsberegningen.
Hvis den bidragspligtige ikke modtager et sådant  

 »kompensationstillæg« for manglende fradragsret, skal der ved fastsættelsen  

 af  

 bidragets størrelse tages hensyn hertil.
Der henvises herom til  

 Familiestyrelsens  

 vejledning af 15. december 2006 om vejledende  

 indtægtsgrænser mv. for 2007 i sager om børnebidrag og ægtefællebidrag.
 Omregningsmodellerne gælder ikke for parter, der beskattes på  

 Færøerne eller i Grønland.
 I det følgende gennemgås omregningen af skattefri indtægter i de  

 2 forskellige situationer:
 Eksempel 1  sømand uden for begrænset fart (med  

 sømandsskattefradrag):
 En part, der er sømand, og som sejler uden for begrænset fart,  

 har en årlig skattefri indtægt på 350.000 kr.
 Efter punkt 1 i bilag 1 for 2007 til bekendtgørelse nr. 1032 af  

 22. oktober 2004 svarer dette til følgende indtægt før skat og  

 arbejdsmarkedsbidrag:
 De første 96.400 kr. multipliceres med faktoren 1,0 og svarer  

 således til nettoværdien af 96.400 kr. efter ambi.
 De næste 107.271 kr. (203.671 kr.  96.400 kr.) multipliceres  

 med faktoren 1,64 og svarer således til nettoværdien af 175.924 kr. efter  

 ambi.
 De næste 29.964 kr. (233.635 kr.  203.671 kr.) multipliceres  

 med 1,82 og svarer således til nettoværdien af 54.534 kr. efter ambi.
De resterende 116.365 kr. (350.000 kr.  233.635 kr.)  

 multipliceres med faktoren 2,50 og svarer således til nettoværdien af 290.913  

 kr. efter ambi.
Det bemærkes, at omregningsfaktoren 2,50 benyttes for al  

 indtægt, der overstiger 233.635 kr.
 I alt svarer 350.000 kr. netto til 617.771 kr. efter ambi.
 617.771 kr. efter ambi divideres med 0,92 og svarer til en  

 bruttoindtægt på 671.490 kr. før ambi.
 Eksempel 2  almindelig skattefri indtægt (uden  

 sømandsskattefradrag):
 En part, der ikke er sømand, eller en sømand i begrænset fart,  

 har en årlig skattefri indtægt på 350.000 kr.
 Efter punkt 2 i bilag 1 for 2007 til bekendtgørelse nr. 1032 af  

 22. oktober 2004 svarer dette til følgende indtægt før skat og  

 arbejdsmarkedsbidrag:
 De første 39.500 kr. multipliceres med faktoren 1,0 og svarer  

 således til nettoværdien af 39.500 kr. efter ambi.
 De næste 141.911 kr. (181.411 kr.  39.500 kr.) multipliceres  

 med faktoren 1,64 og svarer således til nettoværdien af 232.734 kr. efter  

 ambi.
 De næste 29.965 kr. (211.376 kr.  181.411 kr.) multipliceres  

 med 1,82 og svarer således til nettoværdien af 54.536 kr. efter ambi.
De resterende 138.624 kr. (350.000 kr.  211.376 kr.)  

 multipliceres med faktoren 2,50 og svarer således til nettoværdien af 346.560  

 kr. efter ambi.
Det bemærkes, at omregningsfaktoren 2,50 benyttes for al  

 indtægt, der overstiger 211.376 kr.
 I alt svarer 350.000 kr. netto til 673.330 kr. efter ambi.
 673.330 kr. efter ambi divideres med 0,92 og svarer til en  

 bruttoindtægt på 731.880 kr. før ambi.
