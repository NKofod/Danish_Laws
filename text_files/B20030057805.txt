Bekendtgørelse om ansvaret for og styringen af den aktive  

  

 beskæftigelsesindsats I medfør af § 19, stk. 2, § 20,  

 stk. 2, § 24, § 25, stk. 2, og § 27 i lov nr. 416 af  

 10. juni 2003 om ansvaret for og styringen af den aktive  

 beskæftigelsesindsats  

 fastsættes:
Kapitel 1 Ansvarlig for beskæftigelsesindsatsen § 1.  

  

 Ansvaret  

 for og styringen af beskæftigelsesindsatsen, jf. lov om en aktiv  

 beskæftigelsesindsats, påhviler den statslige arbejdsformidling,  

 kommunalbestyrelsen og amtsrådet.
Kapitel 2 Måltal for kommunerne anvendelse af andre  

 aktører § 2.  

  

 Kommunen skal i forbindelse med udarbejdelse af de kommunale budgetter  

 fastsætte måltal for kommunens anvendelse af andre aktører i  

 beskæftigelsesindsatsen for den kommende 3-årige periode.
Måltallene skal  

 begrundes og offentliggøres.
 Stk. 2.  

  

 Kommunen  

 indsender oplysningerne om måltal elektronisk til Arbejdsmarkedsstyrelsen.
Kapitel 3 Inddragelse af andre aktører § 3.  

  

 Arbejdsformidlingen,  

 kommunalbestyrelsen og amtsrådet kan indgå aftaler med andre aktører om  

 varetagelse af opgaverne efter lov om en aktiv beskæftigelsesindsats.
§ 4.  

  

 Arbejdsformidlingen, kommunalbestyrelsen og amtsrådet skal ved inddragelse af  

 andre aktører i varetagelse af opgaverne efter lov om en aktiv  

 beskæftigelsesindsats udbyde opgaverne i overensstemmelse med de gældende  

 regler for udbudsforretninger.
Arbejdsformidlingen, kommunalbestyrelsen og  

 amtsrådet kan tillige indgå aftale om varetagelse af opgaverne ved  

 samarbejdsaftaler uden betaling, jf. dog stk. 2.
Stk. 2.  

  

 Arbejdsformidlingen kan alene ved udbud overlade til andre aktører at  

 gennemføre det individuelle kontaktforløb, herunder CV-samtalen, jf. lov om  

 en  

 aktiv beskæftigelsesindsats, kapitel 6 og 7. Det er en betingelse for at lade  

 andre gennemføre CV-samtalen, at denne indgår som en integreret del af  

 kontaktforløbet § 5.  

  

 Arbejdsformidlingen og kommunen kan henvise personer, der er omfattet af lov  

 om  

 en aktiv beskæftigelsesindsats, til en anden aktør, der varetager opgaver  

 efter  

 denne lov.
 Stk. 2.  

  

 Hvis enten  

 Arbejdsformidlingen eller kommunen skønner, at flere aktører er næsten lige  

 effektive i forhold til at bringe personen i ordinær beskæftigelse, skal  

 personen kunne vælge mellem disse aktører.
Stk. 3.  

  

 Arbejdsformidlingen og kommunen kan overlade oplysninger til den anden aktør  

 om  

 personens tidligere beskæftigelse, uddannelse, kvalifikationer og øvrige  

 forhold, som er af betydning for den anden aktørs mulighed for at varetage  

 indsatsen  

 over for personen, jf. § 48 i lov om ansvaret for og styringen af den  

 aktive beskæftigelsesindsats.
Den anden aktør må ikke benytte de modtagne  

 oplysninger til egne formål eller i øvrigt disponere over dem uden  

 Arbejdsformidlingens eller kommunens accept.
 § 6.  

  

 Forvaltningslovens regler om tavshedspligt samt reglerne for videregivelse af  

 oplysninger efter lov om behandling af personoplysninger finder anvendelse  

 for  

 de andre aktører.
 Stk. 2.  

  

 Kommunen og  

 Arbejdsformidlingen skal sikre sig, at aktøren forpligter sig til at  

 overholde  

 regler om IT-sikkerhed, jf. lov om behandling af personoplysninger.
 § 7.  

  

 Den  

 anden aktør skal skriftligt meddele enten Arbejdsformidlingen eller kommunen,  

 hvis personen ikke deltager i de aktiviteter, som den anden aktør  

 tilrettelægger, eller hvis personen i øvrigt udviser en adfærd, der gør det  

 vanskeligt for aktøren at varetage indsatsen over for personen.
Kapitel 4 Tilbud til særlige målgrupper § 8.  

  

 Kommunen vurderer, om de nævnte målgrupper i § 2, nr. 1  3, jf.  

 § 22, stk. 4, i lov om en aktiv beskæftigelsesindsats, har behov  

 for  

 et tilbud efter kapitel 10 og 11 med henblik på, at den enkelte opnår  

 samfundsmæssig forståelse.
Behovet for disse tilbud kan vise sig ved, at de  

 børn, de har forældremyndighed over og bor sammen med, har problemer i skolen  

 eller i fritidslivet, og forældrene ikke i tilstrækkelig grad medvirker til  

 at  

 støtte børnenes udvikling og læring om sociale adfærd m.v.
Kapitel 5 Underretning om virksomhedspraktik § 9.  

  

 Kommunen  

 skal underrette koordinationsudvalget om kommunens anvendelse af  

 virksomhedspraktik.
Stk. 2.  

  

 Kommunen  

 underretter koordinationsudvalget en gang om måneden.
Den enkelte kommune og  

 koordinationsudvalget vil dog kunne aftale, at underretningen sker med  

 længere  

 eller kortere intervaller, hvis der er enighed herom.
Stk. 3.  

  

 Underretningen fra kommunen skal indeholde oplysninger om 1)  

 	  

    

 antallet af  

 etablerede virksomhedspraktikpladser, 2)  

 	  

    

 varigheden af  

 virksomhedspraktikperioderne 3)  

 	  

    

 fordelingen på  

 offentlige og private virksomheder, 4)  

 	  

    

 inden for hvilke  

 brancher, der er givet tilbud om virksomhedspraktik samt 5)  

 	  

    

 navn på de  

 virksomheder, hvor der er etableret virksomhedspraktik.
 Det kan aftales lokalt, at der også skal oplyses om indhold og  

 formål i hvert praktikforløb.
Kapitel 6 Tilvejebringelse af offentlige arbejdspladser  

 med  

 løntilskud § 10.  

  

 (Amts)kommunerne  

 og staten kan give Arbejdsformidlingen tilbud om at ansætte ledige medlemmer  

 af  

 en arbejdsløshedskasse med løntilskud.
 Stk. 2.  

  

 Kommunerne  

 er forpligtet til at fremskaffe en kvote ansættelser med løntilskud til  

 ansættelse af ledige medlemmer af en arbejdsløshedskasse inden for eget  

 forvaltningsområde eller anden offentlig arbejdsgiver, jf. § 47 i lov om  

 ansvaret for og styringen af den aktive beskæftigelsesindsats.
 Stk. 3.  

  

 Kommunerne  

 har pligt til at stille pladserne til rådighed for ledige i hele AF-regionen.
 § 11.  

  

 Kvoten,  

 jf. § 10, stk. 2, fastsættes én gang årligt af  

 beskæftigelsesministeren efter forelæggelse for finansministeren og efter  

 indstilling fra Beskæftigelsesrådet.
 Stk. 2.  

  

 Ansættelser  

 med løntilskud ud over de fastsatte kvoter beror på en aftale mellem  

 Arbejdsformidlingen og ansættelsesmyndigheden.
Stk. 3.  

  

 Kommunerne  

 kan indbyrdes udveksle ansættelse med løntilskud.
Dette forudsætter en  

 godkendelse fra den (eller de) respektive Arbejdsformidling(er).
 § 12.  

  

 (Amts)kommunen og staten videregiver sine tilbud om ansættelse med løntilskud  

 til Arbejdsformidlingen med nærmere angivelse af det faglige indhold.
 Stk. 2                                                                  .  

 Arbejdsformidlingen har ansvaret for at visitere de ledige medlemmer af en  

 arbejdsløshedskasse til de tilbud, som (amts)kommunen og staten afgiver.
Stk. 3.  

  

 (Amts)kommunen og staten afgør som arbejdsgiver, om den ledige skal ansættes  

 i  

 det pågældende tilbud.
Kommunen er dog inden for kvoten generelt forpligtet  

 til  

 at ansætte de ledige, som Arbejdsformidlingen visiterer til ansættelse i  

 kommunen.
 Stk. 4.  

  

 Arbejdsmarkedsrådet kan fastsætte nærmere retningslinier om visitation og  

 ansættelse af ledige med løntilskud i (amts)kommunen og staten.
Kapitel 7 Statistiske indberetninger § 13.  

  

 Ansvaret for indberetninger til brug for statistiske opgørelser vedrørende  

 personer, der modtager tilbud i henhold til denne bekendtgørelse, påhviler  

 den  

 myndighed, som afgiver tilbudet.
Stk. 2.  

  

 Ansvaret  

 for statistiske indberetninger af dagpengemodtagere til CRAM påhviler  

 arbejdsløshedskasserne.
Ansvaret for statistiske indberetninger af ledige  

 kontanthjælpsmodtagere påhviler Arbejdsformidlingen.
Arbejdsformidlingen kan  

 dog aftale med en kommune, at kommunen overtager ansvaret for indberetning af  

 ledige kontanthjælpsmodtagere til CRAM.
 § 14.  

  

 Bekendtgørelsen træder i kraft den 1. juli 2003.
