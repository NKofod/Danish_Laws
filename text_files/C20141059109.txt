Rigsadvokatmeddelelsen, afsnittet: Færdsel - Gående (færdselslovens §§ 10-13) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 5. Straf og andre retsfølger 5.1. Strafpåstande i sager om overtrædelse af færdselslovens §§ 10 og 12 Færdselslovens §§ 10-13 indeholder særlige færdselsregler for gående, herunder skiløbere, skøjteløbere, rulleskøjteløbere mv., jf. færdselslovens § 11.
Færdselslovens øvrige bestemmelser gælder dog også for gående i det omfang, bestemmelserne efter en naturlig forståelse kan finde anvendelse på denne trafikanttype.
F.eks. er der flere af overtrædelserne i færdselslovens § 6, som vedrører gående.
Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se herom i rigsadvokatmeddelelsen afsnittet om Færdsel  Generelle retningslinjer for sanktionspåstande i færdselssager.
 Overtrædelser af færdselslovens §§ 10-13 straffes som udgangspunkt med en bøde på 700 kr., jf. færdselslovens § 118 a, stk. 1, 2. pkt.
 Det samme gælder overtrædelse af færdselslovens øvrige bestemmelser begået af gående, herunder f.eks. overtrædelser af færdselslovens § 6.
