Bekendtgørelse om seniorydelse I medfør af § 5, § 6, stk. 4, § 7, stk. 2,  

 § 11, stk. 3, § 15 og § 17, stk. 4 i lov om  

 seniorydelse, jf. lovbekendtgørelse nr. 258 af 2. maj 1998, som senest  

 er ændret ved lov nr. 278 af 12. maj 1999 fastsættes efter  

 forhandling med Landsarbejdsrådet:
Kapitel 1 Overgang til seniorydelse § 1. Et medlem, der opfylder betingelserne i  

 kapitel 1 i lov om seniorydelse, kan efter ansøgning overgå til  

 seniorydelse.
 Stk. 2. I forbindelse med ansøgningen skal medlemmet  

 udfylde og indgive en blanket, der er godkendt af direktøren for  

 arbejdsløshedsforsikringen.
 Stk. 3. A-kassen skal indhente den fornødne  

 dokumentation for, at medlemmet indtil det fyldte 50. år var i  

 ordinær beskæftigelse eller indtil da kunne opfylde de  

 almindelige betingelser for at være berettiget til dagpenge.
§ 2. Et medlem, der er trådt ud af ordningen  

 med seniorydelse, kan ikke på ny gå over på ordningen.
Dog  

 kan et medlem, der er udtrådt på grund af tilbagevenden til et  

 fleksjob, en gang genindtræde i ordningen.
Medlemmet skal ved  

 genindtræden være ansat i et fleksjob eller modtage  

 ledighedsydelse samt have bopæl her i riget, bortset fra  

 Færøerne eller Grønland.
Kapitel 2 Arbejde og aktiviteter § 3. Et medlem på seniorydelse må  

 arbejde uden fradrag i ydelsen i sammenlagt højst 200 timer inden for  

 et kalenderår, jf. dog stk. 2. I det kalenderår, hvor  

 medlemmet indtræder i ordningen, reduceres de 200 timer  

 forholdsmæssigt, således at et medlem, der overgår i 2.  

 kvartal, har ret til at arbejde i højst 150 timer, et medlem, der  

 overgår i 3. kvartal, har ret til at arbejde i højst 100 timer,  

 og et medlem, der overgår i 4. kvartal, har ret til at arbejde i  

 højst 50 timer.
 Stk. 2. Medlemmet må ikke arbejde i de første 5  

 uger efter overgangen til seniorydelse, medmindre medlemmet driver et tilladt  

 jordbrug eller har fået tilladelse til at have en selvstændig  

 virksomhed inden for de tilladte 200 timer.
 Stk. 3. Arbejde inden for de 200 timer kan udføres  

 som:
1)	lønarbejde, 2)	en enkeltstående arbejdsopgave, der har karakter af  

 selvstændig virksomhed, 3)	drift af mindre jordbrug, jf. § 8, 4)	bibeskæftigelse ved selvstændig virksomhed, som er  

 godkendt efter § 9, eller 5)	medvirken ved byggeri eller byggearbejde i eget hus m.v.
 Stk. 4. Det er uden betydning, om arbejdet medfører  

 indtægt.
 Stk. 5. Arbejdet skal medregnes, selv om det udføres  

 uden for normal arbejdstid eller på søndage eller  

 helligdage.
 Stk. 6. Arbejde i udlandet sidestilles med arbejde i  

 Danmark.
 Stk. 7. Perioder, hvor medlemmet modtager løn eller  

 sygedagpenge efter lov om dagpenge ved sygdom eller fødsel, medregnes  

 som arbejdsperioder efter forholdet mellem det gennemsnitlige ugentlige  

 timetal i den periode, der danner grundlag for fastsættelse af  

 sygedagpengene, og en arbejdsperiode med fuld sædvanlig arbejdstid.
 § 4. Når særlige omstændigheder  

 taler for det, kan der gives forhåndstilladelse til, at et medlem har  

 lønarbejde, selv om der vil blive arbejdet i de første 5 uger,  

 eller arbejdets omfang i mindre grad må antages at overstige 200 timer  

 inden for et kalenderår.
 Stk. 2. Tilladelse til at arbejde i de første 5 uger  

 kan kun omfatte arbejde, der ikke har været medlemmets hovederhverv  

 før overgangen.
Stk. 3. Tilladelse til at arbejde i de første 5 uger og  

 til at arbejde mere end 200 timer kan gives af a-kassen, hvis arbejdets  

 omfang skønnes at omfatte højst 300 timer inden for et  

 kalenderår.
I overgangsåret reduceres de 300 timer  

 forholdsmæssigt, således at a-kassen kan give tilladelse til, at  

 et medlem, der overgår i 2. kvartal, kan arbejde i op til 225 timer, at  

 et medlem, der overgår i 3. kvartal, kan arbejde i op til 150 timer, og  

 at et medlem, der overgår i 4. kvartal, kan arbejde i op til 75  

 timer.
Stk. 4. A-kassens tilladelse skal gøres betinget af, at  

 medlemmets indtægt ved arbejde ud over 50 timer pr. kvartal i  

 overgangsåret eller 200 timer inden for et kalenderår, fradrages  

 krone for krone i seniorydelsen.
Hvis merarbejdet ikke medfører  

 indtægt, beregnes fradraget ved at gange det overskydende timetal med  

 omregningssatsen.
Stk. 5. Direktøren for  

 arbejdsløshedsforsikringen kan i særlige tilfælde efter  

 indstilling fra a-kassen give tilladelse til arbejde af større omfang  

 end 300 timer inden for et kalenderår.
Der kan knyttes  

 økonomiske vilkår til tilladelsen.
 § 5. Et medlem har uanset § 3 ret til at  

 udføre frivillige ulønnede aktiviteter i Danmark efter reglerne  

 i bekendtgørelse om fradrag i arbejdsløshedsdagpenge.
 Stk. 2. Medlemmet skal skriftligt oplyse a-kassen om  

 aktivitetens art og omfang, samt for hvem den udføres.
 § 6. Udøvelse af borgerligt ombud eller  

 andet hverv i det offentliges tjeneste betragtes ikke som arbejde i perioden  

 med seniorydelse.
 Stk. 2. Varetagelse af hverv som medlem af bestyrelser og  

 lignende for private selskaber, pengeinstitutter, foreninger m.v. betragtes  

 ikke som arbejde, medmindre hvervet er forbundet med fast, regelmæssig  

 beskæftigelse i væsentligt omfang.
Selvstændig virksomhed § 7. Det er ikke tilladt i perioden med  

 seniorydelse at udøve vedvarende selvstændig virksomhed samt  

 arbejde i en virksomhed, der ejes eller drives af medlemmets  

 ægtefælle, jf. dog §§ 8-9.
 § 8. Medlemmet kan videreføre eller  

 påbegynde drift af et mindre jordbrug efter samme regler, som  

 gælder for efterlønsmodtagere, som er fyldt 60 år  

 før den 1. juli 1999.
 § 9. I særlige tilfælde kan  

 direktøren for arbejdsløshedsforsikringen efter indstilling fra  

 a-kassen give tilladelse til, at et medlem påbegynder eller  

 viderefører bibeskæftigelse ved selvstændig virksomhed.  

 Det er en betingelse, at virksomheden alene er baseret på medlemmets  

 egen arbejdskraft, og at medlemmet over for a-kassen har sandsynliggjort, at  

 virksomheden ikke nødvendiggør en samlet arbejdsindsats  

 på mere end 200 timer årligt eller det tilladte timetal i  

 overgangsåret.
 Stk. 2. Medlemmet skal omgående underrette a-kassen,  

 hvis der sker ændringer i beskæftigelsens omfang eller karakter.  

 Medlemmet skal på ethvert tidspunkt kunne sandsynliggøre over  

 for a-kassen, at forudsætningerne for tilladelsen fortsat er  

 opfyldt.
Beregning af arbejdstiden § 10. Arbejdstiden skal opgøres ud fra de  

 faktisk anvendte timer.
Hvis et medlem har fået løn for flere  

 timer end de faktiske timer, skal løntimerne lægges til  

 grund.
 Stk. 2. Afgørelsen af, om et medlems arbejdstid ved  

 lønarbejde kan anses for at være kontrollabel, følger  

 reglerne i bekendtgørelsen om supplerende dagpenge.
 Stk. 3. Hvis arbejdstiden ikke er kontrollabel, eller hvis  

 indtægten ved arbejdet er væsentlig højere end den  

 sædvanlige løn for samme arbejde, skal arbejdstiden  

 opgøres ved at omregne indtægten til timer med den  

 gældende omregningssats.
 Stk. 4. Ved mindre byggearbejder i eget hjem fastsættes  

 arbejdstiden på baggrund af de faktiske arbejdstimer, som medlemmet har  

 anvendt.
Stk. 5. Hvis medlemmet som selvbygger eller medbygger deltager  

 i opførelsen af egen bolig m.v. eller i større byggearbejder,  

 kan der ikke udbetales seniorydelse for den periode, hvor medlemmet  

 personligt medvirker.
Medlemmets arbejdstimer i perioden med personlig  

 medvirken skal ikke medregnes ved opgørelsen af de tilladte 200  

 timer.
Bortfald af retten til seniorydelse § 11. Hvis medlemmet har arbejdet i de  

 første 5 uger efter overgangen til seniorydelse, bortfalder retten til  

 seniorydelse med virkning fra overgangstidspunktet.
 Stk. 2. Hvis medlemmet har arbejdet mere end tilladt, jf.  

 §§ 3-4, bortfalder retten til seniorydelse med virkning fra tidspunktet  

 for overskridelsen, jf. dog stk. 3.
Stk. 3. Hvis medlemmet vender tilbage til arbejdslivet,  

 bortfalder retten til seniorydelse dog allerede med virkning fra arbejdets  

 begyndelse.
Det samme gælder, hvis medlemmet påbegynder  

 selvstændig virksomhed eller arbejde i ægtefællens  

 selvstændige virksomhed, jf. dog §§ 8-9.
 Stk. 4. Retten til seniorydelse bortfalder, hvis medlemmet  

 på grund af arbejde i et andet EØS-land eller på  

 Færøerne skal omfattes af dette lands  

 arbejdsløshedsforsikring.
Dispensationer § 12. Når særlige omstændigheder  

 taler for det, kan der gives dispensation til, at et medlem, der har  

 overtrådt reglerne i § 3 og §§ 7-9, kan forblive på  

 seniorydelse.
 Stk. 2. A-kassen kan give dispensation, hvis der højst  

 er arbejdet 16 timer ved lønarbejde i de første 5 uger efter  

 overgangen til seniorydelse, eller det tilladte timetal er overskredet med  

 højst 80 timers lønarbejde inden for et kalenderår, og  

 medlemmet ikke tidligere har arbejdet mere end tilladt.
Stk. 3. A-kassens dispensation skal gøres betinget af,  

 at indtægten ved arbejdet i 5 ugers perioden eller merarbejdet  

 fradrages krone for krone.
Ved ulønnet arbejde samt ved arbejde, hvor  

 indtægten ikke kan konstateres, beregnes fradraget ved at gange  

 timetallet med omregningssatsen.
Stk. 4. I andre tilfælde kan dispensationen gives af  

 direktøren for arbejdsløshedsforsikringen efter indstilling fra  

 a-kassen.
Der kan knyttes økonomiske vilkår til  

 dispensationen.
 Stk. 5. Direktøren for  

 arbejdsløshedsforsikringen kan, når ganske særlige  

 omstændigheder taler for det, give dispensation til, at et medlem, der  

 har arbejdet mere end tilladt efter § 4, kan forblive på  

 seniorydelse.
Kapitel 3 Ydelsens størrelse og udbetaling § 13. Til medlemmer, der inden for de sidste 10  

 år sammenlagt har været fuldtidsforsikrede i mindst 5 år,  

 deraf mindst 26 uger umiddelbart før overgangen til seniorydelse,  

 udbetales ydelsen med et fast beløb på 82 pct. af højeste  

 dagpenge, jf. § 47 i lov om arbejdsløshedsforsikring m.v.  

 Beløbet afrundes til det nærmeste hele kronebeløb.
 § 14. Til deltidsforsikrede medlemmer og til  

 fuldtidsforsikrede medlemmer, der ikke opfylder betingelserne i § 13,  

 ydes seniorydelsen med et beløb, der udgør 2/3 af ydelsen i  

 § 13. Beløbet afrundes til det nærmeste hele  

 kronebeløb.
§ 15. Seniorydelse udbetales bagud for 4  

 henholdsvis 5 uger, således at hver udbetalingsperiode slutter  

 næstsidste søndag i en måned.
En a-kasse kan dog  

 vælge at udbetale seniorydelsen for en måned ad gangen.  

 Udbetalingen sker månedsvis bagud og ydes for indtil 160,33 time pr.  

 måned.
 Stk. 2. Udbetalingen af seniorydelse er omfattet af  

 bestemmelserne i direktoratet for arbejdsløshedsforsikringens  

 bekendtgørelse om udbetaling af forskud og acontorefusion for de  

 statsanerkendte a-kasser.
 § 16. Seniorydelse kan ikke udbetales til et  

 medlem, som ved domstols- eller administrativ afgørelse er  

 berøvet sin frihed.
Kapitel 4 Indtægter i perioden med seniorydelse Offentlige og private hverv m.v.
 § 17. Skattepligtige beløb, der modtages  

 for varetagelse af borgerlige ombud og offentlige og private hverv, der efter  

 § 6 ikke betragtes som arbejde i perioden med seniorydelse,  

 medfører fradrag efter omregning, jf. dog stk. 4 og 5.
 Stk. 2. Beløb, der modtages for varetagelse af hverv  

 som medlem af Folketinget, regeringen eller Europa-Parlamentet, som  

 borgmester eller rådmand, medfører fradrag krone for krone.  

 Indtægten for disse hverv kan ikke opgøres inden for 200 timers  

 reglen, jf. § 18.
 Stk. 3. Beløb, der modtages for varetagelse af hverv  

 som udvalgsformand i henhold til de kommunale styrelseslove, medfører  

 fradrag krone for krone.
 Stk. 4. Beløb, der modtages for varetagelse af andre  

 hverv i henhold til de kommunale styrelseslove, medfører ikke  

 fradrag.
 Stk. 5. Beløb for følgende hverv medfører  

 ikke fradrag:
1)	hverv som nævning, domsmand og lægdommer, 2)	tilforordnet ved valg, og 3)	opfyldelse af vidnepligt.
§ 18. Hvis et medlem ikke har udnyttet sin ret til  

 arbejde, jf. § 3, kan indtægter, jf. § 17, stk. 1 og  

 stk. 3, omregnes til timer og opgøres i den resterende del af de  

 200 timer eller i det reducerede timetal i overgangsåret.
Disse  

 indtægter medfører herefter ikke fradrag i seniorydelsen.
Pension § 19. Løbende udbetaling af pension  

 (inklusive tillæg), som er led i tidligere ansættelsesforhold og  

 af en sådan karakter, at det er sædvanligt, at arbejdsgiveren  

 bidrager til pensionen, medfører fradrag.
 Stk. 2. Løbende udbetaling af pension og  

 pensionslignende ydelser til tidligere borgmestre, udvalgsformænd,  

 rådmænd, medlemmer af Folketinget og Europaparlamentet m.fl.  

 medfører fradrag.
Stk. 3. Løbende udbetaling af beløb fra en  

 tidligere arbejdsgiver, som kan sidestilles med pension, medfører  

 fradrag.
Det gælder også beløb, der udbetales som  

 supplement til seniorydelsen eller ved arbejdsophør.
 Stk. 4. Fradraget sker for den periode, som pensionen eller  

 beløbet dækker.
 § 20. Løbende udbetaling af pension, som  

 har forbindelse med en arbejdsperiode i udlandet, medfører  

 fradrag.
 § 21. Kan en udenlandsk social pension ikke  

 direkte sidestilles med ydelser efter lov om social pension, eller er  

 pensionen mindre end dansk folkepensions grundbeløb, kan pensionen dog  

 modtages sammen med seniorydelse mod, at pensionen fradrages krone for  

 krone.
Feriegodtgørelse § 22. Feriegodtgørelse, der er optjent  

 før overgang til seniorydelse, medfører fradrag efter det antal  

 feriedage, der er optjent, når udbetalingen sker i perioden med  

 seniorydelse eller lige før overgangen.
 Stk. 2. Feriegodtgørelse, der vedrører det eller  

 de ferieår, der følger efter det ferieår, hvor overgang  

 til seniorydelse finder sted, medfører fradrag i ydelsen, jf.  

 stk. 1, fra den første mandag i ferieåret.
Stk. 3. Antallet af feriedage ganges med 5/6. Der afrundes til  

 hele eller halve feriedage.
For hver feriedag, der er optjent,  

 fratrækkes 7,4 eller 4,93 time gange den aktuelle timesats i  

 seniorydelsen for fuldtids- eller deltidsforsikrede.
 Stk. 4. Hvis feriegodtgørelsen udgør et mindre  

 beløb end fradraget i seniorydelsen, kan medlemmet få udbetalt  

 differencen som seniorydelse.
 Stk. 5. Feriegodtgørelse, der er optjent i perioden med  

 seniorydelse, medfører ikke fradrag.
Andre indtægter § 23. Hvis et medlem får udbetalt  

 løn, rådighedsløn m.v. for en periode, hvor der ikke  

 udføres arbejde, eller medlemmet modtager ydelser, der træder i  

 stedet, medfører udbetalingen fradrag i efterlønnen.
 Stk. 2. Fradraget sker ved, at indtægten omregnes til  

 timer ved brug af omregningssatsen, og fradraget sker for den periode, som  

 indtægten dækker.
 § 24. Indtægt for genudsendelse,  

 genopførelse og anden form for genanvendelse af bøger,  

 fotografier, teaterstykker, film m.v. medfører fradrag efter  

 omregning, hvis vederlaget stammer fra arbejde inden for medlemmets  

 sædvanlige arbejdsområde, hvor genanvendelser m.v. er  

 normale.
Indtægter, der ikke medfører fradrag § 25. Der skal ikke ske fradrag for udbetaling af  

 tantieme, gratiale, bonus, opsparet søgnehelligdagsbetaling,  

 dagpengegodtgørelse for 1. og 2. ledighedsdag og lignende.
 Stk. 2. Udbetaling af licensafgifter, biblioteksafgifter,  

 Koda- og Gramexafgifter og lignende medfører ikke fradrag.
 § 26. Der skal ikke ske fradrag for  

 følgende indtægter:
1)	kapitalpensioner eller kapitalforsikringer, 2)	udbetaling fra opsparings- eller forsikringsordninger (herunder  

 livrente), der er uden forbindelse med et ansættelsesforhold, 3)	ydelser efter lov om Arbejdsmarkedets Tillægspension (ATP), og  

 udbetalinger efter lov om Lønmodtagernes Dyrtidsfond (LD), 4)	pension efter ægtefælle, registreret partner eller  

 samlever, 5)	efterlevelsespension efter § 48 i lov om social pension, 6)	erstatninger, herunder erstatning efter lov om forsikring mod  

 følger af arbejdsskade, 7)	krigsskadeserstatning, renteudbetaling til besættelsestidens  

 ofre, hædersgaver, 8)	livsvarige ydelser på finansloven til kunstnere og deres  

 efterladte, 9)	efterløn efter funktionærlovens § 8,  

 efterindtægt efter tjenestemandspensionslovens kap. 6,  

 godtgørelse for usaglig opsigelse efter Hovedaftalens § 4,  

 stk. 3, funktionærlovens § 2 b, m.v.,  

 fratrædelsesgodtgørelse efter funktionærlovens § 2 a  

 eller godtgørelse efter ligebehandlingsloven, 10)	indtægt ved salg af erhvervsvirksomhed eller fast  

 ejendom, 11)	forpagtningsafgift eller indtægt ved udlejning, der ikke kan  

 betragtes som erhvervsmæssig, og overskud af egen bolig, 12)	renter, aktieudbytter og lignende, arv, gaver, gevinster, og 13)	underholdsbidrag.
Oplysningspligt om arbejde og indtægter § 27. Et medlem har pligt til løbende at  

 kontrollere, at arbejdets omfang ikke overstiger 200 timers grænsen  

 eller det tilladte timetal i overgangsåret.
Stk. 2. Et medlem skal omgående underrette a-kassen,  

 hvis der arbejdes i de første 5 uger efter overgangen, samt hvis 200  

 timers grænsen eller det tilladte timetal i overgangsåret  

 overskrides.
A-kassen skal endvidere omgående underrettes, hvis  

 medlemmet påbegynder et arbejde, som må forudses at overskride  

 begrænsningen, eller hvis der påbegyndes vedvarende  

 selvstændig virksomhed eller arbejde i ægtefællens  

 selvstændige virksomhed.
 Stk. 3. Et medlem, der har indtægter, som er omfattet af  

 denne bekendtgørelse, har pligt til løbende at oplyse a-kassen  

 om indtægten.
Stk. 4. Efter udløbet af hvert kalenderår skal  

 medlemmet senest den 10. januar indsende en erklæring til a-kassen med  

 angivelse af indtægter og arbejde i kalenderåret.
A-kassen har  

 ret til at tilbageholde seniorydelsen, hvis erklæringen ikke er  

 modtaget rettidigt.
Ved udtræden af seniorydelsesordningen skal  

 erklæringen afgives straks.
Fradragsberegning § 28. Fradrag for pension efter §§ 19-20  

 udgør 45 procent af den årlige indtægt.
 Stk. 2. Et fradrag efter stk. 1 opgøres til et  

 ugebeløb, der trækkes fra et medlems sats på ugebasis.  

 Denne regulerede ugesats afrundes til nærmeste hele  

 kronebeløb.
 Stk. 3. Fradrag for pension efter §§ 19-20 foretages  

 inden fradrag for andre indtægter m.v.
§ 29. Hvis seniorydelsen udbetales for 4  

 henholdsvis 5 uger beregnes fradrag for indtægter i henhold til  

 § 17, stk. 1, ved, at indtægten pr. uge omregnes til  

 timer ved brug af omregningssatsen.
Der foretages derefter fradrag i forhold  

 til den del, som det beregnede timetal udgør af en hel uges  

 seniorydelse.
For deltidsforsikrede udgør en hel uges seniorydelse 2/3  

 af en hel uges seniorydelse for fuldtidsforsikrede.
Stk. 2. Fradrag efter §§ 23-24 sker ved, at  

 indtægten omregnes til timer ved brug af omregningssatsen.
Fradraget  

 skal ske på det tidspunkt, hvor beløbet udbetales, og  

 medfører bortfald af ydelsen i et tilsvarende antal timer.
Stk. 3. Hvis seniorydelsen udbetales for en måned ad  

 gangen, beregnes fradraget ved, at indtægten pr. måned omregnes  

 til timer ved brug af omregningssatsen.
Der foretages derefter fradrag i  

 forhold til den del, som det beregnede timetal udgør af en hel  

 måneds seniorydelse.
For deltidsforsikrede udgør en måneds  

 seniorydelse 2/3 af en hel måneds seniorydelse for  

 fuldtidsforsikrede.
 Stk. 4. Indtægter i henhold til § 17, stk. 2  

 og stk. 3, og § 21 medfører fradrag krone for krone.
 § 30. Hvis et medlem har indtægter fra  

 udlandet, som skal medføre fradrag i seniorydelse, omregnes den  

 udenlandske indtægt med den officielle valutakurs den første  

 hverdag i udbetalingsperioden.
Kapitel 5 Udbetaling under ophold i udlandet § 31. Et medlem, der modtager seniorydelse, kan  

 få udbetalt ydelsen under midlertidigt ophold i udlandet i op til  

 sammenlagt 3 måneder inden for hvert kalenderår.
 Stk. 2. Ophold på Færøerne eller i  

 Grønland sidestilles med ophold i udlandet.
 Stk. 3. Overstiger opholdet i udlandet sammenlagt 3  

 måneder, eller tager medlemmet fast ophold i udlandet, standses  

 udbetalingen af seniorydelse, indtil medlemmet igen tager fast ophold i  

 Danmark.
 Stk. 4. Hvis et medlem har fået udbetalt seniorydelse  

 under ophold i udlandet umiddelbart op til et årsskifte, kan  

 pågældende få udbetalt ydelsen i en ny 3 måneders  

 periode uden igen at tage ophold i Danmark.
 § 32. Et medlem, der tager ophold i udlandet, skal  

 før udrejsen give a-kassen oplysning om opholdets begyndelses- og  

 afslutningstidspunkt.
 § 33. Det påhviler a-kassen at registrere  

 perioder, hvor et medlem opholder sig i udlandet, og at standse udbetalingen  

 af seniorydelse i overensstemmelse med reglerne i § 31.
 § 34. Når et medlem tager fast ophold i  

 Danmark efter længere tids ophold i udlandet end nævnt i  

 § 31 genoptages udbetalingen af seniorydelse efter begæring fra  

 medlemmet, hvis betingelserne for ret til ydelsen fortsat er opfyldt.
Kapitel 6 Ret til seniorydelse efter ophold i udlandet, på  

 Færøerne eller i Grønland § 35. Forsikrings- og beskæftigelsesperioder  

 optjent under ophold i andre lande, på Færøerne eller i  

 Grønland kan medregnes i de perioder, som i medfør af lovens  

 § 2, stk. 1, nr. 2, og § 2, stk. 2, er betingelser for  

 ret til seniorydelse, hvis medlemmets forsikrings- og  

 beskæftigelsesperioder vil kunne medregnes efter de gældende  

 regler ved overgang til efterløn.
Kapitel 7 Seniorydelsens ophør § 36. For et medlem, der er født før  

 den 1. juli 1939, falder retten til seniorydelse bort ved udgangen af den  

 måned, hvori medlemmet fylder 67 år.
For et medlem, der er  

 født fra og med den 1. juli 1939 , falder retten til seniorydelse bort  

 ved udgangen af den måned, hvor medlemmet fylder 65 år.
 Stk. 2. Retten til seniorydelse falder endvidere bort, hvis  

 medlemmet:
1)	afgår ved døden, 2)	overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse, 3)	ophører med at være medlem af en dansk anerkendt  

 a-kasse, eller 4)	skriftligt over for a-kassen tilkendegiver ønske om at  

 udtræde af seniorydelse.
Kapitel 8 Vejledningspligt § 37. A-kassen har pligt til at vejlede medlemmer  

 over 50 år, der oplyser, at de udmelder sig på grund af  

 overtagelse af et fleksjob efter de sociale love, om rettigheder efter lov om  

 seniorydelse.
Kapitel 9 Ikrafttrædelsesbestemmelser m.v.
 § 38. Bekendtgørelsen træder i kraft  

 den 1. juli 1999. Samtidig ophæves bekendtgørelse nr. 1127 af  

 18. december 1997 om seniorydelse samt bekendtgørelse nr. 514 af 3.  

 juli 1998 om ændring af bekendtgørelse om seniorydelse.
 Stk. 2. Bekendtgørelsen finder samme anvendelse  

 på 40/60-stillinger og 50/50-stillinger efter de tidligere regler i lov  

 om social bistand.
 Stk. 3. § 28 har først virkning fra den 1. januar  

 2000. Indtil da skal der ske fradrag for pension efter reglerne i  

 § 29.
§ 39. Et medlem, der efter lovens § 17,  

 stk. 1, er genindtrådt som medlem af a-kassen, kan medregne  

 forudgående perioder med beskæftigelse i en 50/50-stilling eller  

 et fleksjob til opfyldelse af betingelserne i lovens § 2, stk. 1,  

 nr. 2, og § 2, stk. 2, mod at efterbetale medlemsbidrag for de  

 perioder, der ønskes medregnet.
Medlemsbidraget opgøres  

 på grundlag af de dagældende satser for indbetaling af bidrag til  

 staten, jf. § 76, stk. 1, i lov om arbejdsløshedsforsikring  

 m.v.
 Stk. 2. Perioder, hvor medlemmet betaler bidrag efter  

 stk. 1, kan alene medregnes til opfyldelse af medlems- og  

 beskæftigelsesperioder i lov om seniorydelse.
 Stk. 3. A-kassen kan godkende en afdragsperiode for  

 beløbet efter stk. 1 på højst 24 måneder.  

 Direktøren for arbejdsløshedsforsikringen kan i særlige  

 tilfælde efter indstilling fra a-kassen godkende en længere  

 afdragsperiode.
 § 40. Hvis beskæftigelsen i fleksjobbet  

 efter sit omfang giver mulighed for overflytning fra deltidsforsikring til  

 fuldtidsforsikring, vil dette kunne ske.
 Stk. 2. Overflytning til fuldtidsforsikring har alene virkning  

 til opfyldelse af medlems- og beskæftigelsesperioder i lov om  

 seniorydelse.
