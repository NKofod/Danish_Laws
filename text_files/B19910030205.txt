 I medfør af § 29, stk. 2, i lov nr. 328 af 4. juni 1986 om kød m.m. som  

 ændret ved lov nr. 161 af 19. marts 1991, § 6, stk. 2, og § 8 i lov om  

 slagtning, forhandling, udførsel og indførsel af fjerkræ m.v. som senest  

 ændret ved lov nr. 162 af 19. marts 1991 om ændring af lov om slagtning,  

 forhandling, udførsel og indførsel af fjerkræ m.v., § 3, stk. 1, i lov om  

 slagtning, forhandling, udførsel og indførsel af kaniner, jf.  

 lovbekendtgørelse nr. 27 af 5. januar 1989 samt under henvisning til Rådets  

 direktiv 85/73/EØF om finansiering af sundhedsmæssig undersøgelse og kontrol  

 af fersk kød og fjerkrækød, Rådets beslutning 88/408/EØF om størrelserne for  

 den afgift, der i henhold til direktiv 85/73/EØF skal opkræves for  

 sundhedsmæssig undersøgelse og kontrol af fersk kød og Rådets direktiv  

 88/409/EØF om sundhedsbestemmelser for kød til hjemmemarkedet og om  

 størrelserne for den afgift, der i henhold til direktiv 85/73/EØF skal  

 opkræves af sådant kød, fastsættes følgende:
 § 1.  Ved veterinære kontroludgifter forstås i denne  

 bekendtgørelse samtlige udgifter til løn m.v. til det veterinære  

 kontrolpersonale, herunder også udgifter til helbredsundersøgelser,  

 efteruddannelse m.v. af det veterinære kontrolpersonale samt udgifter til  

 undersøgelse for restkoncentrationer.
 § 2.  Virksomheder, der er autoriseret eller godkendt  

 af Veterinærdirektoratet eller godkendt af kommunalbestyrelsen i henhold til  

 lov om kød m.m., lov om slagtning, forhandling, udførsel og indførsel af  

 fjerkræ m.v. eller lovom slagtning, forhandling, udførsel og indførsel af  

 kaniner, skal betale en af landbrugsministeren fastsat afgift til hel eller  

 delvis dækning af udgifterne til den veterinære kontrol ved virksomhederne.
Stk. 2.  Hvor der i Det Europæiske Økonomiske  

 Fællesskabs regler er fastsat satser herom, opkræves afgiften med disse  

 satser.
Virksomhedernes afgiftsydelse kan dog nedsættes eller forhøjes, hvor  

 Det Europæiske Økonomiske Fællesskabs regler åbner mulighed derfor, under  

 hensyn til de faktisk afholdte udgifter til den veterinære kontrol ved de  

 enkelte virksomheder.
 § 3.  Virksomhedernes deltagelse i de faktiske  

 kontroludgifter fastsættes på de årlige finanslove.
§ 4.  Afgifterne opkræves af Veterinærdirektoratet som  

 månedlige a contobeløb, efterfulgt af korrektion på grundlag af efterfølgende  

 årsopgørelse.
Virksomhederne underrettes forud for hvert finansår om a  

 contobeløbenes størrelse.
 Stk. 2.  Veterinærdirektoratet kan opkræve  

 virksomhederne de oplysninger om arbejdstid m.v., slagtetal, producerede  

 eller behandlede mængder m.v., som er nødvendige for fastsættelsen af  

 virksomhedernes afgiftsbetaling.
 § 5.  Bekendtgørelsen træder i kraft den 1. juni 1991.
 Stk. 2.  Samtidig ophæves Landbrugsministeriets  

 bekendtgørelse nr. 87 af 7. februar 1989 om udgifter ved offentlig kontrol i  

 forbindelse med udførsel af kød m.m.
