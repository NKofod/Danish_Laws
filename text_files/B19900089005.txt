 I henhold til § 5, stk. 2, i lov om frikommuner, jf.
 lovbekendtgørelse nr. 571 af 8. august 1990, meddeles:
 § 1.  Socialministeriet har den 19. december 1990  

 godkendt frikommuneregulativ nr. 26 for Holmegaard Kommune om, at udbetaling  

 af mindre godtgørelsesbeløb til kontanthjælpsmodtagere under deltagelsen i et  

 arbejdspraktik- og vejledningsforløb af indtil 5 måneders varighed ikke  

 indgår i beregningen af kontanthjælpen, jf. § 33 b i lov om frikommuner, jf.
 lovbekendtgørelse nr. 571 af 8. august 1990.
 § 2.  Frikommuneregulativet indebærer, at følgende  

 bestemmelser, for så vidt angår indtægter omfattet af regulativet, ikke  

 gælder i Holmegaard Kommune:
 Beregning af kontanthjælp efter § 37 i lov om social bistand, jf.
 lovbekendtgørelse nr. 637 af 27. september 1989, som senest ændret ved lov  

 nr. 387 af 13. juni 1990 i den udstrækning denne bestemmelse er fraveget i §  

 1 ovenfor.
 § 3.  Frikommuneregulativet træder i kraft den 1.  

 januar 1991 og har virkning fra den 19. november 1990.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
Socialministeriet, den 19. december 1990 P.M.V.
