I henhold til § 2, stk. 4, § 4 og § 14 i lov nr. 212 af 5. april 1989 om uddannelse til ernærings- og husholdningsøkonom fastsættes:
Uddannelsens formål og struktur § 1.  Formålet med uddannelsen er at kvalificere de  

 studerende teoretisk og praktisk til at varetage formidlingsopgaver inden for  

 human ernæring, forebyggelse, sundhed, miljø, energi, forbrug, økonomi og  

 husholdningsfaglige områder i øvrigt med henblik på beskæftigelse i privat og  

 offentlig virksomhed.
 § 2.  Uddannelsen varer 42 måneder inkl. 16 ugers  

 praktik, og består af en 1. del på 18 måneder og en 2. del på 24 måneder. 2.  

 del omfatter udarbejdelse af et speciale.
 Stk. 2.  Længden af uddannelsen angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i 12 måneder.
Stk. 3.  Målet med 1. del er, at de studerende erhverver  

 sig grundlæggende kvalifikationer i uddannelsens hovedelementer, øver metoder  

 til selvstændig opgaveløsning og får kendskab til praktisk pædagogisk  

 virksomhed.
Undervisningen på 1. del er fælles for de studerende.
 Stk. 4.  Målet med 2. del er, at de studerendes viden og  

 færdigheder når et niveau, der tilfredsstiller behov på det private og det  

 offentlige arbejdsmarked.
Studiestartbetingelser § 3.  Seminariet kan bestemme, at studerende med anden  

 adgangsgivende eksamen end studentereksamen med kemi mindst på mellemniveau,  

 højere forberedelseseksamen med tilvalgsfagsniveau i kemi, eller tilsvarende  

 eksamen skal have gennemgået et supplerende kursus i kemi, inden de kan  

 begynde på uddannelsens 1. del.
Eventuelle regler herom fastsættes i  

 studieordningen.
Uddannelsens indhold § 4.  1. del omfatter nedenstående hovedelementer, der  

 i almindelighed har følgende vægt:
 Stk. 2.  Pædagogisk praktik omfatter mindst 4 ugers  

 virksomhed, hvor den studerende i den fulde arbejdsuge er beskæftiget med  

 formidling inden for det ernærings- og husholdningsøkonomiske område.
 § 5.  2. del omfatter uddannelseselementerne:
 § 6.  Gennem beskæftigelse med de supplerende fag skal  

 de studerende:
 § 7.  Gennem beskæftigelse med specialefag skal de  

 studerende på videnskabelig basis erhverve sig teoretiske og metodiske  

 forudsætninger for at søge, udvælge og formidle viden i overensstemmelse med  

 uddannelsens erhvervssigte.
 Stk. 2.  Seminariet fastsætter, hvilke specialefag der  

 tilbydes, herunder institutionsspecifikke fag.
 § 8.  Den enkelte studerende specialiserer sig inden  

 for et af områderne:
Stk. 2.  Gennem specialiseringen i henhold til stk. 1,  

 nr. 1-4, skal de studerende erhverve sig dyberegående viden om  

 forskningsresultater og om forsøgs- og undersøgelsesarbejde af betydning for  

 beskæftigelse med den valgte fagkreds m.v.
Endvidere skal de studerende  

 trænes i at udvikle og omsætte denne viden med henblik på praktisk anvendelse  

 i forbindelse med enten formidlingsopgaver eller med produktudvikling og  

 markedsføring eller med ledelse.
 § 9.  Ved udarbejdelsen af det selvstændige speciale  

 skal de studerende i forbindelse med praktikantvirksomhed individuelt  

 kvalificere sig til arbejdsmarkedet ved selvstændig faglig fordybelse i et af  

 de i § 8, stk. 1, nr. 1-4 nævnte områder.
 Stk. 2.  Erhvervsrettet praktik omfatter i alt 12 uger,  

 heraf mindst 4 ugers obligatorisk virksomhed i forbindelse med udarbejdelse  

 af speciale, hvor den studerende er beskæftiget i den fulde arbejdsuge.  

 Afgørelse om placering af de resterende 8 uger træffes af seminariet efter  

 aftale med praktikstederne.
Stk. 3.  Erhvervsrettet praktik kan efter den  

 studerendes ønske omfatte mere end 12 uger.
Den forlængede praktik falder  

 uden for uddannelsens normerede studietid.
 § 10.  Specialefag, udarbejdelse af speciale og  

 erhvervsrettet praktik kan gennemføres ved en anden videregående  

 uddannelsesinstitution i dansk, nordisk eller andet internationalt regi.
Bedømmelse og bevis § 11.  De kvalifikationer, der erhverves gennem  

 uddannelsen, dokumenteres ved prøver.
 Stk. 2.  Uddannelseselementer, hvis indhold eller  

 arbejdsform begrunder det, kan helt eller delvis dokumenteres ved deltagelse  

 i undervisningen.
 § 12.  Prøverne bedømmes af eksaminator (erne) og af  

 en eller flere censorer, der er beskikket af Undervisnings- og  

 Forskningsministeriet (ministerielt beskikkede censorer).
 § 13.  Bedømmelsen af de studerendes  

 undervisningsdeltagelse efter § 11, stk. 2, foretages af læreren (lærerne)  

 ved den pågældende undervisning.
 § 14.  Efter uddannelsens 1. del afholdes fælles for  

 seminarierne en prøve i hvert af uddannelsens hovedelementer jf. § 4, stk. 1.  

 Prøven i de pædagogisk-psykologiske fag tager udgangspunkt i pædagogisk  

 praktik jf. § 4, stk. 2.
 Stk. 2.  Opgaverne udarbejdes af opgaveudvalg, der er  

 fælles for seminarierne, og hvori censorerne er repræsenteret.
 Stk. 3.  Efter uddannelsens 3. år afholdes prøver i  

 specialefag:
 Opgaverne udarbejdes af det enkelte seminarium.
 Stk. 4.  Karakteren opnået ved prøven i fag inden for  

 natur- og sundhedsvidenskab tæller dobbelt.
Stk. 5.  Det selvstændige speciale bedømmes ved en prøve  

 ved uddannelsens afslutning.
Der gives 2 karakterer, en for den skriftlige  

 præstation og en for den mundtlige.
 § 15.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner.
Stk. 2.  En prøve er bestået, når der er opnået  

 karakteren 6 eller derover.
Hver prøve bestås for sig.
Beståede prøver kan  

 ikke tages om.
§ 16.  Prøveformerne skal tilgodese uddannelsens  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes i studieordningen, hvor mange studerende en gruppe kan omfatte.
§ 17.  Prøver kan i særlige tilfælde erstattes af  

 afløsningsopgaver.
De nærmere regler herom fastsættes i studieordningen.
 Stk. 2.  En afløsningsopgave skal godkendes af  

 seminariet og skal udformes sådan, at den har samme tidsmæssige vægt som det  

 afløste uddannelsesstof.
§ 18.  1. del skal være bestået, inden den studerende  

 kan indstille sig til prøver på 2. del.
Seminariet kan under særlige  

 omstændigheder dispensere fra denne regel.
§ 19.  En studerende kan højst 3 gange indstille sig  

 til en prøve.
Seminariet kan tillade indstilling en fjerde gang, hvis det  

 findes begrundet i usædvanlige forhold.
§ 20.  Reeksamination og sygeeksamen afholdes i de  

 sædvanlige eksamensperioder, § 21.  Seminariet udsteder bevis for gennemført  

 uddannelse og bestået eksamen med redegørelse for dens faglige sammensætning,  

 herunder eventuel særlig erhvervskompetence.
 Stk. 2.  Studerende, der forlader uddannelsen uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for uddannelse til ernærings- og  

 husholdningsøkonom, der er gennemført ved flere institutioner, udstedes af et  

 seminarium, der uddanner ernærings- og husholdningsøkonomer.
 § 22.  Uddannelsen giver ret til betegnelsen  

 ernærings- og husholdningsøkonom.
Stk. 2.  På uddannelsens internationale bevis benyttes  

 betegnelsen Bachelor of Science (B.
Sc.) in Nutrition and Home Economics.
Studieordning, merit og forsøg § 23.  De nærmere regler om uddannelsen fastsættes  

 inden for bekendtgørelsens rammer af bestyrelsen i studieordningen efter  

 forslag fra rektor.
Studieordningen og ændringer heri indsendes til  

 Undervisnings- og Forskningsministeriet, der påser, at den er i  

 overensstemmelse med gældende retsregler.
 Stk. 2.  Studieordningen skal indeholde bestemmelser om:
 Stk. 3.  Studieordningen kan indeholde hjemmel for  

 seminariet til at dispensere fra regler i studieordningen, der alene er  

 fastsat af seminariet.
Stk. 4.  Inden en studieordning fastsættes, kontakter  

 seminariet aftagerrepræsentanter herom.
Det andet seminarium orienteres med  

 henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordningen og ændringer heraf sendes til  

 andre institutioner, til praktiksteder og til censorerne til orientering.
 Stk. 7.  Seminarierne udgiver og ajourfører en  

 studievejledning.
 § 24.  Uddannelseselementer eller dele heraf bestået  

 ved det ene seminarium ækvivalerer uddannelseselementer eller dele heraf  

 bestået ved det andet seminarium.
 Stk. 2.  Seminariet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer eller dele heraf fra en dansk eller udenlandsk  

 videregående uddannelsesinstitution træder i stedet for uddannelseselementer  

 eller dele heraf, der er omfattet af denne bekendtgørelse.
Stk. 3.  Ved godkendelse efter stk. 2 anses  

 uddannelseselementet eller dele heraf for gennemført, hvis det er bestået  

 enten efter bestemmelserne om den pågældende uddannelse eller efter denne  

 bekendtgørelse.
Bedømmelsen overføres som »bestået«, med mindre den  

 træder i stedet for en karakter og er givet efter samme bestemmelser, som  

 karakterer givet efter denne bekendtgørelse.
§ 25.  Ministeriet kan tillade afvigelser fra  

 bekendtgørelsen som led i forsøg.
Samtidig med tilladelsen fastsættes  

 varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 26.  Klage over et seminariums afgørelser i henhold  

 til denne bekendtgørelse indgives til det pågældende seminarium.
Seminariets  

 afgørelse kan påklages til ministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
Efter- og videreuddannelse § 27.  Efter- og videreuddannelse, herunder til  

 klinisk diætist, foregår ved Specialkursus i Husholdning ved Aarhus  

 Universitet og kan efter Undervisnings- og Forskningsministeriets nærmere  

 bestemmelser foregå på andre højere uddannelsesinstitutioner samt ved særlige  

 kurser på seminarierne.
Stk. 2.  Videreuddannelse til nordisk kandidat i human  

 ernæring kan finde sted ved Nordisk Højskole for Husholdningsvidenskab.
De  

 nærmere regler om adgangsbetingelser og om meritoverførsel i  

 uddannelsesforløbet fastsættes efter aftale med højskolen og fremgår af  

 seminariernes studieordning.
 Ikrafttræden m.v.
 § 28.  Bekendtgørelsen har virkning for studerende,  

 der begynder på uddannelsen 1. august 1990 eller senere.
 Stk. 2.  Undervisningsministeriets bekendtgørelse nr.  

 210 af 10. april 1987 om uddannelse af husholdningslærere ophæves.
 Stk. 3.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1994.
