 I medfør af § 11, stk. 1, og § 15, stk. 3, i lov om priser og avancer, jf.  

 lovbekendtgørelse nr. 109 af 11. marts 1986, fastsættes:
§ 1 Bestemmelserne gælder for reparations- og vedligeholdelsesarbejde af  

 husholdningsapparater til el og gas, så som opvaskemaskiner, vaskemaskiner,  

 køle/fryseskabe, komfurer, køkkenmaskiner, støvsugere mv.
§ 2 Virksomheder, der udfører arbejde omfattet af § 1, skal udfærdige faktura  

 herfor i overensstemmelse med de i §§ 3-6 givne bestemmelser.
§ 3 En faktura skal indeholde oplysninger om Stk. 2.  I stedet for specifikation af arbejdsydelsen og  

 materialeforbruget efter § 4 og § 5 kan der faktureres med faste enhedspriser  

 efter reglerne i § 6, stk. 1.
 Stk. 3.  Ved arbejde udført efter tilbud gælder reglerne  

 i § 6, stk. 2.
§ 4 Oplysning om arbejdsydelse mv. skal enten specificeres med grundgebyr  

 eller efter medgået arbejdstid.
A.
Fakturering med grundgebyr 1. På fakturaen skal oplyses, at grundgebyret er en  

 gennemsnitspris til dækning af generelle omkostninger ved udkald, samt at  

 grundgebyret dækker følgende omkostningsarbejder: kørsel, herunder arbejdsløn  

 i køretiden, omkostninger til bilens drift og vedligeholdelse, omkostninger  

 til værktøj samt ekspeditionsomkostninger.
2. Arbejdsydelsen mv. skal angives med - tidsforbruget for det produktive arbejde, - den herfor beregnede timepris og - den samlede pris Eventuel ekstra betaling for arbejde og kørsel uden for normal arbejdstid  

 og overenskomstmæssige løntillæg i øvrigt skal faktureres særskilt.
B.
Fakturering efter medgået arbejdstid.
Arbejdsydelse mv. skal angives med - tidsforbruget for det produktive arbejde, - tidsforbruget ved kørsel for medarbejderne i forbindelse med arbejdet, - de herfor beregnede timepriser og - den samlede pris Eventuel ekstra betaling for arbejde og kørsel uden for normal arbejdstid  

 og overenskomstmæssige løntillæg i øvrigt skal faktureres særskilt.
§ 5 Materialeforbruget skal specificeres således:
De medgåede materialer specificeres med angivelse af mængder og priser pr.  

 enhed inklusive bruttoavancetillæg.
Mindre mængder af forskellige  

 hjælpestoffer kan faktureres som en samlet post.
§ 6 Anden fakturering En virksomhed, der efter sin ordinære forretningspraksis anvender faste  

 enhedspriser ved bestemte typer af reparationsarbejder, kan anvende disse ved  

 faktureringen.
Kunden skal på forhånd gøres bekendt med prisen.
 Stk. 2.  Såfremt arbejdet udføres efter tilbud skal der  

 ved faktureringen gives en beskrivelse af det udførte arbejde.
§ 7 Overtrædelse af foranstående bestemmelser straffes med bøde.
§ 8 Bekendtgørelsen træder i kraft den 1. januar 1989.
 Monopoltilsynet, den 27. april 1988.
