 Ifølge § 6 i Fiskeriministeriets bekendtgørelse nr. 717 af 26. oktober  

 1990 om sundhedsmæssige betingelser for fiskeri, forarbejdning og afsætning  

 af toskallede bløddyr skal importører af såvel levende som forarbejdede  

 toskallede bløddyr indsende dokumentation fra oprindelseslandet, der viser,  

 at der ikke forekommer algegifte i sundhedsbetænkelige mængder i  

 importpartiet.
 Toskallede bløddyr omfatter forskellige muslingearter bl.a. blåmusling,  

 hjertemusling, kammusling og østers.
 Det angives på fortoldningstilladelsen, der udstedes i medfør af  

 Fiskeriministeriets bekendtgørelse nr. 57 af 3. februar 1988, hvilke  

 attester, der skal foreligge eller hvilke undersøgelser, der skal foretages,  

 hvis attester fra oprindelseslandet ikke kan fremskaffes.
Der skal normalt foreligge attest på, at det aktuelle parti er fri for DSP  

 (diarrefremkaldende) og PSP (paralyserende dvs. lammende) algegift.
Hvis  

 oprindelseslandet har en overvågning, der kan godkendes af  

 Fiskeriministeriets Industritilsyn, kan der umiddelbart eller efter  

 forhandlinger med dette lands myndigheder lempes, således at det af partiets  

 ledsagedokumenter fremgår, fra hvilket område bløddyrene/muslingerne stammer.  

 Ved import fra nye områder skal man kontakte Fiskeriministeriets  

 Industritilsyn med henblik på fastlæggelse af områdets status.
Hvis attest fra et oprindelsesland ikke kan fremskaffes, og der ikke er  

 speciel aftale gældende for landet, skal importøren udtage en prøve på 1 kg  

 muslinger/bløddyr med skaller eller ca. 0,5 kg bløddyrskød.
Prøven indsendes  

 til Kopi af undersøgelsesresultaterne skal fremsendes til industritilsynet med  

 henblik på frigivelse af partiet.
Importøren betaler selv for analysen.
