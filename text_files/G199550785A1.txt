Formålet med registeret er at registrere modtagne anmeldelser af arbejdsulykker og arbejdsbetingede lidelser i henhold til Arbejdsministeriets gældende regler om anmeldelse af disse samt oplysninger og arbejdsulykker og arbejdsbetingede lidelser ved indberetning fra Arbejdstilsynets kredse ved fraværsundersøgelse.
Personkreds: Registeret må kun indeholde oplysninger om personer, om hvem der foreligger en anmeldelse om en arbejdsulykke eller en arbejdsbetinget lidelse til Arbejdstilsynet i henhold til reglerne om anmeldelse af arbejdsulykker og arbejdsbetingede lidelser.
Registeret må endvidere indeholde oplysninger om personer, om hvem Arbejdstilsynet har fået oplyst fra Arbejdsskadestyrelsen eller Sundhedsstyrelsen, at der foreligger en anmeldelse eller det på anden måde er registreret, at disse personer har haft en arbejdsulykke eller har/har haft en arbejdsbetinget lidelse.
Herudover må registeret indeholde oplysninger læger/tandlæger, som har foretaget anmeldelse af arbejdsulykker og arbejdsbetingede lidelser, og om de i omhandlede personers nuværende og tidligere arbejdsgivere.
 Ikrafttrædelsesdato: 01/01/1995. Erstatter tidligere forskrifter.
