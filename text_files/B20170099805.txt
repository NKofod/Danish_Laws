Bekendtgørelse om ændring af bekendtgørelse om vagtvirksomhed1) § 1 I bekendtgørelse nr. 1045 af 30. september 2014 om vagtvirksomhed, som ændret ved bekendtgørelse nr. 88 af 27. januar 2016, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005 nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013 nr.
L 354, side 132. Endvidere indeholder bekendtgørelsen bestemmelser, der gennemfører dele af Europa-Parlamentets og Rådets direktiv 2008/104/EF af 19. november 2008 om vikararbejde, EU-tidende nr.
L 327, side 9.« 2. § 6, stk. 2, affattes således:
»Stk. 2. Ansøgning om godkendelse af vikarer for en vagtvirksomheds personale indgives af vagtvirksomheden til politiet.
Ansøgning kan indgives, selvom vikarpersonalet ikke er antaget til ansættelse i vagtvirksomheden.« 3. § 12, stk. 4, affattes således:
»Stk. 4. Når et ansættelsesforhold eller en udsendelsesperiode for en vikar ophører, skal vagtvirksomheden sende den pågældendes personlegitimationskort til den politidirektør, der har godkendt den pågældende, senest 8 dage efter ansættelsesforholdets eller udsendelsesperiodens ophør med oplysning om fratrædelsesdatoen.« § 2 Bekendtgørelsen træder i kraft den 1. oktober 2017.
Justitsministeriet, den 9. august 2017 Søren Pape Poulsen / Katrin Thorsvig Hansen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005 nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013 nr.
L 354, side 132. Endvidere indeholder bekendtgørelsen bestemmelser, der gennemfører dele af Europa-Parlamentets og Rådets direktiv 2008/104/EF af 19. november 2008 om vikararbejde, EU-tidende nr.
L 327, side 9.
