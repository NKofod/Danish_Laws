Vejledning om arbejdsbetingede  

 kontakteksemer (Lov om sikring mod følger af arbejdsskade) Kapitel 1 Indledning 1.1. Fortegnelsen over erhvervssygdomme  

 Gruppe A, punkt 5 og 9  

 Gruppe B, punkt 2 og 3 I Arbejdsskadestyrelsens fortegnelse over erhvervssygdomme  

 er de sygdomme nævnt, som efter medicinsk og teknisk erfaring er  

 forårsaget af særlige påvirkninger, som bestemte  

 persongrupper i højere grad end andre er udsat for på grund af  

 deres arbejde eller de forhold, hvorunder det foregår.
 Bekendtgørelsen indeholder dels generelle  

 betingelser, som skal være opfyldt, for at en lidelse kan anerkendes  

 som arbejdsskade efter fortegnelsen, dels særlige betingelser for  

 anerkendelse af de enkelte lidelser.
 Denne vejledning omfatter de lidelser, som er optaget  

 på fortegnelsens bilag 1 under Gruppe A, punkt 5 og 9, og Gruppe B,  

 punkt 2 og 3.
 Det drejer sig om forskellige former for kontakteksem samt  

 kontakturticaria (nældefeber):
Allergisk kontakteksem Toksisk (irritativt) kontakteksem Kontakturticaria (nældefeber) Sygdommene kan anerkendes som arbejdsbetingede lidelser,  

 når både de generelle betingelser og særlige betingelser  

 under de enkelte punkter i Gruppe A, punkt 5 eller 9, eller Gruppe B, punkt 2  

 eller 3, er opfyldt, jf. fortegnelsens § 2.
Arbejdsskadestyrelsen forhandler mindst hvert andet  

 år med Erhvervssygdomsudvalget om, hvilke sygdomme der opfylder  

 betingelserne for at blive optaget på fortegnelsen over  

 erhvervssygdomme.
Erhvervssygdomsudvalget har med andre ord taget stilling  

 til de særlige betingelser for anerkendelse, der er nævnt under  

 de enkelte punkter i fortegnelsen.
1.2. Erhvervssygdomsudvalget Arbejdsskadestyrelsen anerkender anmeldte sygdomme, som er  

 nævnt på fortegnelsen, hvis de særlige betingelser på  

 fortegnelsen er opfyldt.
 Hvis en lidelse er på fortegnelsen, men de  

 særlige betingelser for anerkendelse ikke er opfyldt, vil den anmeldte  

 lidelse som hovedregel blive afvist af Arbejdsskadestyrelsen uden  

 forelæggelse for Erhvervssygdomsudvalget.
 Der kan imidlertid forekomme tilfælde, hvor de  

 særlige betingelser ikke er opfyldt, men hvor Arbejdsskadestyrelsen  

 alligevel vurderer, at belastningen har været så omfattende eller  

 speciel, at Erhvervssygdomsudvalget bør tage stilling til sagen,  

 selvom lidelsen er nævnt på fortegnelsen.
 For at sagen kan anerkendes efter forelæggelse for  

 Erhvervssygdomsudvalget, skal lidelsen anses for udelukkende eller i  

 overvejende grad at være forårsaget af arbejdets særlige  

 art, jf. § 10, stk.1, nr. 2, i lov om sikring mod følger af  

 arbejdsskade.
 Hvis en anmeldt lidelse ikke er omfattet af fortegnelsen,  

 skal sagen forelægges Erhvervssygdomsudvalget, før den kan  

 anerkendes af Arbejdsskadestyrelsen.
 Sager om kontakteksemer bliver sjældent forelagt  

 Erhvervssygdomsudvalget, idet disse sygdomme som oftest vil kunne anerkendes  

 under Gruppe A, punkt 5 eller 9, eller Gruppe B, punkt 2 eller 3.
1.3. Vejledningen Denne vejledning er udarbejdet på baggrund af  

 Arbejdsskadestyrelsens og Den Sociale Ankestyrelses praksis på  

 området.
Vejledningen henvender sig først og fremmest til  

 styrelsens sagsbehandlere og lægekonsulenter.
Det er imidlertid  

 hensigten, at den også med udbytte skal kunne anvendes af  

 fagforeninger, forsikringsselskaber og ikke mindst af anmeldende og  

 erklæringsudstedende læger og speciallæger.
I kapitel 2 beskrives de generelle og de  

 særlige betingelser, som skal opfyldes, for at en lidelse kan  

 anerkendes som en arbejdsskade på grundlag af fortegnelsen.
Kapitlet  

 omhandler desuden forudbestående eller konkurrerende lidelser.
 Kapitel 3 indeholder en beskrivelse af forskellene  

 på et allergisk og et toksisk (irritativt) kontakteksem.
 De diagnostiske kriterier for anerkendelse er beskrevet i  

 kapitel 4, og kravene til den arbejdsmæssige påvirkning beskrives  

 i kapitel 5.
 I kapitel 6 er der en beskrivelse af forudbestående  

 og konkurrerende lidelser.
 Da det i visse tilfælde kan være vanskeligt i  

 sager om hudlidelser at udpege en sikringspligtig arbejdsgiver, bliver  

 principperne for fastsættelse af sikringspligtig arbejdsgiver beskrevet  

 i kapitel 7.
 I kapitel 8 bliver erstatning for erhvervsevnetab  

 omtalt.
Kapitel 2 Generelle og særlige betingelser for  

 anerkendelse 2.1. Generelle betingelser De sygdomme, der er nævnt i fortegnelsen, kan kun  

 anerkendes, når de generelle betingelser er opfyldt.
Efter § 1 i  

 fortegnelsen er der følgende generelle betingelser for  

 anerkendelse:
 Den skadelige påvirkning skal styrkemæssigt og  

 tidsmæssigt svare til de påvirkninger, for hvilke der er  

 godtgjort en årsagsmæssig sammenhæng mellem  

 påvirkning og sygdom.
 Der skal være tale om et sygdomsbillede, for hvilket der er  

 godtgjort en årsagsmæssig sammenhæng mellem  

 påvirkning og sygdom.
 Der må ikke være oplyst forhold, der gør det  

 overvejende sandsynligt, at sygdommen skyldes andre forhold end de  

 arbejdsmæssige.
 I en række tilfælde er det nærmere  

 specificeret under de enkelte punkter, hvilke påvirkninger, der skal  

 være tale om, for at en lidelse kan anerkendes.
 Først når de generelle betingelser er  

 opfyldt, og der er dokumenteret en belastning svarende til beskrivelserne  

 under fortegnelsens Gruppe A, punkt 5 og 9, eller Gruppe B, punkt 2 og 3, for  

 de enkelte lidelser, er der en formodning om, at lidelserne er  

 arbejdsbetingede.
2.2. Særlige betingelser Allergisk eksem kan anerkendes under Gruppe A, punkt  

 5, når der har været tale om en mangeårig betydelig  

 påvirkning af krom og visse af dets forbindelser.
 Endvidere kan allergisk eksem anerkendes under Gruppe A,  

 punkt 9, efter mangeårig betydelig påvirkning af nikkel samt  

 visse forbindelser heraf.
 Endelig kan allergisk eksem anerkendes under Gruppe B,  

 punkt 2, når hudlidelsen er forårsaget på arbejdspladsen af  

 stoffer, der ikke er nævnt andetsteds, når overfølsomheden  

 over for stoffet er sikkert påvist.
 De toksiske (irritative) eksemer kan anerkendes under  

 Gruppe B, punkt 3, når hudlidelsen er forårsaget af stoffer eller  

 påvirkninger, der ikke er nævnt andetsteds, når der er  

 sikker sammenhæng mellem lidelsens fremkomst og beståen og et  

 eller flere irritationsstoffers eller fysiske faktorers tilstedeværelse  

 i arbejdsmiljøet.
For allergiske kontakteksemer gælder det  

 således, at de diagnostiske kriterier for allergisk kontakteksem skal være  

 opfyldt den erhvervsmæssige udsættelse for det  

 pågældende allergen skal være  

 dokumenteret/sandsynliggjort den erhvervsmæssige udsættelse skønsmæssigt  

 skal overstige den private.
Tilsvarende gælder det for de irritative  

 kontakteksemer, at de diagnostiske kriterier for irritativt kontakteksem skal være  

 opfyldt den erhvervsmæssige udsættelse for irritanter skal  

 være dokumenteret/sandsynliggjort den erhvervsmæssige udsættelse skønsmæssigt  

 skal overstige den private.
 For kontakturticaria gælder samme forhold som for  

 allergisk og irritativt kontakteksem.
 Disse sygdomme anerkendes under Gruppe B, punkt 2  

 (allergisk kontakturticaria), og punkt 3 (ikke allergisk  

 kontakturticaria).
2.3. Forudbestående og konkurrerende  

 lidelser Kontakteksem kan skyldes andre forhold end arbejdet.
Der  

 kan være tale om en forudbestående lidelse, som er eller  

 tidligere har været til stede før den arbejdsmæssige  

 påvirkning.
Det kan også dreje sig om en konkurrerende lidelse,  

 det vil sige en anden lidelse end den anmeldte, som giver samme symptomer.  

 Kontakteksem kan også være forårsaget af påvirkninger  

 i fritiden.
Er der forudbestående eller konkurrerende lidelser,  

 må det i det konkrete tilfælde afgøres, om det er denne  

 lidelse, der er den eneste eller den væsentligste årsag til  

 sygdommen.
Hvis dette er tilfældet, kan lidelsen ikke anerkendes, jf.  

 ovenfor under afsnit 2.1.
Hvis de generelle og særlige betingelser for  

 anerkendelse er opfyldt, og der ikke er forudbestående eller  

 konkurrerende lidelser, vil den anmeldte lidelse blive anerkendt uden  

 forbehold.
Er de generelle betingelser opfyldt, men er der samtidig  

 forudbestående eller konkurrerende lidelser, som er medvirkende til den  

 anmeldte lidelse, men som ikke udelukker anerkendelse, kan den anmeldte  

 lidelse blive anerkendt med forbehold.
Dette kan få betydning for  

 størrelsen af godtgørelsen for varigt mén og  

 erstatningen for tab af erhvervsevne.
 Der kan kun ske nedsættelse i eller bortfald af  

 godtgørelsen for varigt mén og i erstatningen for tab af  

 erhvervsevne, hvis den forudbestående lidelse har været  

 symptomgivende før arbejdsskaden, og der er dokumentation for dette.  

 Foreligger der en sikker prognose for, at den forudbestående lidelse  

 ville have givet symptomer, selv om arbejdsskaden ikke var sket, kan der  

 fradrages i erstatningen.
Kapitel 3 Allergisk eller irritativ hudlidelse Kontakteksem og kontakturticaria kan være  

 forårsaget af allergi eller irritation.
Selv om de to mekanismer giver  

 anledning til de samme kliniske forandringer, er det to principielt helt  

 forskellige reaktioner.
3.1. Allergi Kontaktallergi skyldes hudkontakt med kemiske stoffer, som  

 er i stand til at trænge ind gennem huden og påvirke den del af  

 immunapparatet, som ligger i hudens øverste lag.
Ved denne proces aktiveres nogle særlige celler  

 (T-lymfocytter), som bliver i stand til at genkende det  

 pågældende stof, og disse celler spredes i immunsystemet i hele  

 kroppen.
Ved fornyet udsættelse for det samme allergifremkaldende stof  

 (provokation) vandrer de aktiverede celler op i huden og giver anledning til  

 en eksemreaktion.
Denne allergiform kaldes type IV-allergi.
Et allergisk kontakteksem kan altså kun opstå,  

 hvis man tidligere har været udsat for det pågældende  

 allergifremkaldende stof.
Hvor lang tid der går, fra man udsættes  

 første gang, og til allergien udvikles, afhænger af en lang  

 række faktorer, bl.a. hvor stærkt et allergen der er tale om,  

 samt intensiteten af udsættelsen.
Det er ikke ualmindeligt, at man har  

 været udsat for et allergen gennem måneder til år,  

 før allergien udvikles og bliver symptomgivende.
Allergisk kontakturticaria (kontaktnældefeber)  

 forekommer, når der ved en tidligere udsættelse er dannet  

 specifikke antistoffer rettet mod det pågældende stof.
Disse  

 antistoffer er til stede i blodbanen, og ved den allergiske reaktion frigives  

 histamin.
Allergien ved allergisk kontakturticaria kaldes type I-allergi, og  

 den allergiske reaktion udløser symptomerne nældefeber og  

 eventuelt astma, diaré og shock.
For begge allergityper gælder det, at der er tale om  

 en varig tilstand.
Dette betyder imidlertid ikke, at man har symptomer.  

 Symptomerne udløses kun, når man kommer i berøring med  

 det pågældende allergifremkaldende stof.
Der er således  

 forskel på at have en kontaktallergi og at have et kontakteksem.
At  

 have en kontaktallergi betyder, at man ved udsættelse for det  

 pågældende allergifremkaldende stof kan udvikle eksem.
At have  

 kontakteksem betyder, at man aktuelt har symptomer.
3.2. Irritation Irritativt kontakteksem opstår ved, at  

 hudirriterende stoffer nedbryder hudens overflade.
Denne nedbrydning fører til en kompleks række  

 af cellereaktioner, som fører til udvikling af eksem.
Irritativt  

 kontakteksem opstår ved gentagen udsættelse for et eller flere  

 hudirriterende stoffer.
Reaktionen udvikles som regel gradvist og  

 indebærer ikke en specifik genkendelsesreaktion i immunsystemet af  

 stoffet som ved allergi.
Symptomet ved irritative kontakteksemer er eksem,  

 som klinisk ikke kan skelnes fra allergisk kontakteksem.
Ved ikke-allergisk kontakturticaria skyldes reaktionen, at  

 der gennem en direkte påvirkning af det pågældende stof  

 lokalt i huden frigives histamin.
Symptomet er nældefeber.
Kapitel 4 Kontakteksem 4.1. Baggrund Kontakteksem er en almindeligt forekommende lidelse, som  

 opstår som følge af kontakt med allergifremkaldende stoffer  

 (allergener) eller hudirriterende stoffer (irritanter) i omgivelserne.  

 Allergisk og irritativt kontakteksem er omtrent lige hyppigt forekommende,  

 mens kontakturticaria forekommer betydeligt sjældnere.
Eksem på  

 hænder forekommer i løbet af et år hos ca. 12 procent af  

 befolkningen og skyldes i de fleste tilfælde kontakteksem.
Hudsygdomme er den 3. hyppigste anmeldte og hyppigst  

 anerkendte arbejdsbetingede lidelse i Danmark (1997), og heraf udgør  

 kontakteksemer ca. 95 procent.
I modsætning til andre erhvervsbetingede  

 lidelser, der ofte drejer sig om nedslidningssygdomme, rammer kontakteksem  

 især yngre personer, og for mere end halvdelen debuterer sygdommen i  

 alderen 18-35 år.
Sygdommen rammer hyppigere kvinder end  

 mænd.
4.2. Diagnostiske kriterier 4.2.1. Kliniske fund De kliniske fund ved allergisk og irritativt kontakteksem  

 kan ikke med sikkerhed skelnes fra hinanden og vil derfor blive beskrevet  

 under et.
Kontakteksem er en intenst kløende hudlidelse.
I  

 den akutte fase ses rødme, hævelse, papler (små knopper)  

 og vesikler (småblærer), og forandringerne kan være  

 væskende.
I den kroniske fase ses fortykkelse af huden (lichenisering),  

 afskalning og revner.
 Ved kontakturticaria opstår kløe,  

 rødme og hævelse få minutter efter udsættelsen.
4.2.2. Allergitestning 4.2.2.1. Lappeprøver   også kaldet  

 Epikutantest Lappeprøver er en undersøgelse for  

 kontaktallergi (type IV-allergi). I arbejdsskadesager vil der normalt altid være  

 foretaget epikutantestning.
Her testes med en »standardserie« af  

 allergifremkaldende stoffer (ca. 23, jf. ordlisten), herunder metaller,  

 parfumestoffer, konserveringsmidler og gummitilsætningsstoffer.
Ud over  

 denne standardtest kan der anlægges supplerende prøver, f.eks.  

 stoffer, som personen udsættes for i sit erhverv.
Ved  

 undersøgelsen lægges en lille mængde af de  

 allergifremkaldende stoffer på huden.
Testen aflæses efter 2 og 3  

 dage og evt. også senere.
Type IV-allergi Reaktionstid:
2-3 dage Formidling:
celler (t-lymfocytter) Sygdom:
kontakteksem Diagnose:
lappeprøver (=epikutantest) Hvis der ved testen fremkommer en eksemreaktion under en  

 eller flere af prøverne, kaldes det en positiv reaktion.
Det betyder,  

 at den testede person er allergisk over for det pågældende stof.  

 Det er herefter opgaven for lægen at fortolke, om den positive reaktion  

 er relevant i forhold til den anmeldte eksemlidelse.
Hvis det angives, at der ved testen er fundet en irritativ  

 reaktion på et stof, betyder det ikke, at den testede person har et  

 irritativt eksem, men blot at testen har forårsaget hudirritation.
Det  

 kan skyldes, f.eks. at koncentrationen af stoffet har været for  

 høj i testen og har ingen sammenhæng med irritativt (toksisk)  

 eksem.
4.2.2.2. Prik- og RAST-test Priktest er en undersøgelse for straksallergi (type  

 I   allergi) som findes ved kontakturtiearia (nældefeber),  

 høfeber, astma og anafylaktisk shock.
Ved denne undersøgelse  

 prikkes en lille mængde allergifremkaldende stof ned i den  

 øverste del af huden.
Reaktionen aflæses efter 15 minutter og  

 viser sig ved en hævet, rød plamage (kvadel).
 Ved en blodprøve kan man påvise de  

 antistoffer i blodet, som giver den allergiske nældefeber  

 (RAST-test).
Type I-allergi Reaktionstid:
minutter Formidling:
IgE antistof Sygdom:
nældefeber (urticaria) høfeber astma shock Diagnose:
priktest RAST-test 4.3. Allergisk kontakteksem Allergisk kontakteksem foreligger, når der er  

 kliniske symptomer på kontakteksem (lægeligt konstateret)  

 samtidig med udsættelse for et stof, som personen har allergi overfor.  

 Allergien skal være påvist ved lappetest (epikutantest).
 Hyppige årsager til arbejdsbetinget allergisk  

 kontakteksem er:
nikkel krom gummitilsætningsstoffer (ex: thiuram, mercapto, carbamat) konserveringsmidler (ex: formalin, kathon, parabener) epoxy og akrylat 4.4. Toksisk (irritativt)  

 kontakteksem Toksisk kontakteksem også kaldet irritativt  

 kontakteksem foreligger, når der er kliniske symptomer på  

 kontakteksem (lægeligt konstateret) samtidig med udsættelse for  

 et eller flere stoffer, der vides at forårsage hudirritation.
Der  

 findes ikke en test til påvisning af irritativt kontakteksem, men  

 negativ reaktion på epikutantestning tyder på irritativt  

 kontakteksem.
 Hyppige årsager til arbejdsbetinget irritativt  

 kontakteksem er:
sæbestoffer organiske opløsningsmidler olier køle-smøremidler fødevarer handsker 4.5. Kontakturticaria  

 (nældefeber) Kontakturticaria af allergisk type foreligger, når  

 der er kliniske symptomer på kontakturticaria (lægeligt  

 konstateret) samtidig med udsættelse for et stof, vedkommende har type  

 I-allergi overfor.
 Kontakturticaria af ikke-allergisk type forekommer,  

 når der er kliniske symptomer på kontakturticaria (lægeligt  

 konstaterede), samtidig med udsættelse for et eller flere stoffer, som  

 vides at forårsage denne reaktion.
 Hyppige årsager til kontakturticaria er:
latex (naturgummi) fødevarer planter medikamenter Kapitel 5 Arbejdsbetinget kontakteksem Arbejdsbetingede kontakteksemer er hyppigt lokaliseret  

 til hænderne, men også fødder, arme, ben, ansigt og i  

 sjældne tilfælde øvrige hudområder kan være  

 medinddraget i sygdommen.
 Arbejdsbetingede kontakteksemer og arbejdsbetinget  

 kontakturticaria foreligger, når de diagnostiske kriterier er opfyldt,  

 og den erhvervsmæssige udsættelse er dokumenteret.
 Herudover skal de generelle betingelser i  

 bekendtgørelsens § 1 være opfyldt.
5.1. Påvirkninger 5.1.1. Påvirkninger ved allergisk  

 kontakteksem For allergiske kontakteksemer gælder det, at der  

 skal være påvist en erhvervsmæssig udsættelse for  

 det/de pågældende allergen(er), for at den anmeldte lidelse kan  

 anerkendes.
Udsættelsen skal være sandsynliggjort, f.eks. gennem  

 direkte påvisning af allergenet på arbejdspladsen (f.eks.  

 påvisning af nikkel i arbejdsredskab) eller gennem oplysninger om  

 produktindhold.
Den erhvervsmæssige udsættelse skal  

 skønsmæssigt overstige den udsættelse, personen får  

 i privatlivet.
 Eksempel:
50-årig tidligere hudrask mand er ansat på  

 garveri, hvor han primært arbejder med kromgarvning af vådt  

 skind.
Han har anvendt beskyttelseshandsker, men har ikke kunnet undgå,  

 at garvevæske løb ned i handskerne.
Efter 6 års  

 ansættelse udvikles eksem på hænder og underarme.
Eksemet  

 bedres i starten i ferier, men tiltager efterhånden og fører til  

 sygemelding og senere arbejdsophør på grund af eksemet.  

 Allergitest (lappeprøver) viser allergi over for kromat.
Anerkendes A5  

 (krom).
 Eksempel:
53-årig mand er beskæftiget med slibning af  

 epoxyemner.
Anvender periodevis handsker, men ansigtet er udækket.  

 Efter ca. 1 år udvikles ansigtseksem og efter yderligere 1 år  

 håndeksem.
Tidligere hudrask.
Allergitest (lappeprøver) viser  

 allergi over for epoxyforbindelser, men er negativ for de anvendte handsker.  

 Eksemforandringerne svære og kræver sygemelding.
Anerkendes B2  

 (epoxy).
5.1.2. Påvirkning ved toksisk (irritativt)  

 kontakteksem For irritative kontakteksemer gælder det, at der  

 skal være påvist en erhvervsmæssig udsættelse for  

 irritant(er), for at den anmeldte lidelse kan anerkendes.
Der skal være  

 redegjort for hvilke irritanter, der giver anledning til den  

 sygdomsfremkaldende påvirkning, og der skal være godtgjort en  

 årsagsmæssig sammenhæng mellem påvirkningen og  

 sygdommen, herunder intensiteten af påvirkningen.
Udsættelsen  

 skal også her skønsmæssigt overstige den udsættelse,  

 der finder sted i privatlivet.
 Eksempel:
55-årig kvinde, som har arbejdet med  

 rengøring i ca. 25 år, udvikler håndeksem.
Har ikke  

 anvendt handsker primært.
Tidligere hudrask.
Allergitest  

 (lappeprøver) negativ.
Vedvarende opblussen i eksemet og flere  

 sygemeldinger.
Må til sidst forlade erhvervet, hvorfor eksemet bedres.  

 Anerkendes B3 (vådt arbejde).
 Eksempel:
30-årig kvinde, der i 2 år har arbejdet som  

 køkkenassistent, udvikler håndeksem.
Håndterer daglig  

 fødemidler og udfører forefaldende rengøring i  

 køkkenet.
Allergitest negativ inklusiv testning med fødemidler.  

 Er tidligere hudrask.
Anerkendes B3 (fødemidler/vådt  

 arbejde).
 Eksempel:
25-årig kvinde debuterer med håndeksem i  

 læretiden som frisør.
Arbejdet har primært bestået i  

 hårvask, farvning og toning.
Har ikke anvendt handsker.
Hårvask  

 udført mange gange daglig.
Allergitest (lappeprøver) inklusiv  

 frisørprøver negativ.
Anerkendes B3 (vådt arbejde).
5.1.3. Påvirkning ved kontakturticaria For kontakturticaria gælder samme forhold som for  

 allergisk og toksisk (irritativt) kontakteksem.
5.2. Særlige former for  

 arbejdsbetingede kontakteksemer eller kontakturticaria 5.2.1. Nikkelallergi og eksem Nikkelallergi forekommer ofte i arbejdsskadesager, idet  

 nikkelallergi generelt er hyppigt forekommende.
Ca. 15 procent af kvinder og  

 3 procent af mænd i Danmark har nikkelallergi, og den mest almindelige  

 årsag til nikkelallergi er øreperforering (huller i  

 ørerne) i forbindelse med anvendelse af ørenringe.
I de tilfælde, hvor den erhvervede nikkelallergi  

 skyldes øreperforering er udvikling af allergien over for nikkel ikke  

 arbejdsbetinget.
Personer med nikkelallergi efter øreperforering, vil  

 oftest have kendskab til allergien, enten på grund af eksem på  

 øreflipper efter nikkelholdige ørenringe eller på grund  

 af eksem efter kontakt med andre blanke metalgenstande.
De kan også  

 have fået det konstateret i forbindelse med tidligere  

 allergiundersøgelser hos en hudlæge.
Personer med ikke-arbejdsbetinget nikkelallergi kan senere  

 blive erhvervsmæssigt udsat for nikkel, og dette kan medføre  

 eksem.
I disse tilfælde er der tale om en erhvervsbetinget  

 forværring af en forudbestående tilstand.
Hvis de generelle og  

 særlige betingelser for anerkendelse af sygdommen i øvrigt er  

 opfyldt, kan den anmeldte sygdom anerkendes med forbehold for  

 forudbestående nikkelallergi.
Kontakteksem forårsaget af nikkelallergi hos  

 personer, der ikke tidligere har haft symptomer på nikkelallergi, som  

 udsættes erhvervsmæssigt for nikkel, og hvor den  

 erhvervsmæssige udsættelse skønsmæssigt overstiger  

 den private, kan anerkendes som arbejdsbetinget.
I dette tilfælde  

 medfører selve nikkelsensibiliseringen en øget erstatning, se  

 afsnit 8. Nikkelindholdet i metalgenstande kan undersøges ved  

 hjælp af et nikkelanalysesæt (dimethylglyoxim-testen).
 Eksempel:
33-årig tidligere hudrask kvinde debuterer med  

 håndeksem efter 6 måneders ansættelse i  

 rengøringsjob.
Bruger for det meste handsker på arbejdet, men  

 udsættes også for vand og rengøringsmidler.
Har haft eksem  

 under blanke knapper i uniformen, som stilles til rådighed af  

 arbejdsgiveren.
Allergitest (lappeprøver) viser allergi over for  

 nikkel.
Har ikke tidligere slået ud af blanke genstande, smykker,  

 spænder etc.
Det bekræftes af arbejdsgiveren, at knapperne i  

 uniformen frigiver nikkel.
Anerkendes B3 (vådt arbejde/handsker) samt  

 A9 (nikkel).
5.2.2. Allergi over for  

 gummitilsætningsstoffer I forarbejdede gummiprodukter forekommer  

 tilsætningsstofferne thiuram, mercapto og carbamat.
Kontakteksem  

 på baggrund af allergi over for et eller flere af disse  

 tilsætningsstoffer er almindeligt forekommende.
 Kontakteksem forårsaget af  

 gummitilsætningsstoffer hos personer der ikke tidligere har haft  

 symptomer på dette, som udsættes erhvervsmæssigt for  

 gummiprodukter (f.eks. handsker), og hvor den erhvervsmæssige  

 udsættelse skønsmæssigt overstiger den private, kan  

 anerkendes som arbejdsbetinget.
 Eksempel:
50-årig kvinde, der er beskæftiget som  

 sygeplejerske, debuterer med håndeksem.
Anvender hyppigt gummihandsker  

 og vasker hænder mange gange dagligt.
Tidligere hudrask.
Allergitest  

 (lappeprøver) viser allergi over for gummi-kemikalier (thiuram-mix)  

 samt egne handsker.
RAST-analyse (test for allergi over for naturgummi) er  

 negativ.
Eksemet svinder efter overgang til plastikhandsker.
Anerkendes B2  

 (gummi-kemikalier). Ved ménafgørelsen ydes et tillæg  

 på 5 procent for den erhvervede gummi-kemikalie-allergi, se afsnit  

 8.1.
5.2.3. Handskeeksemer Kontakteksem forårsaget af handskebrug skal  

 særligt omtales, idet disse eksemer forekommer med tiltagende  

 hyppighed, og fordi handskeeksemer kan være forårsaget af  

 allergisk eller irritativt kontakteksem eller kontakturticaria.  

 Handskeeksemer giver symptomer i form af lettere eller sværere  

 eksemforandringer på hænder og håndled.
 Hyppig brug af handsker kan medføre en irritativ  

 påvirkning af huden, som kan medføre udvikling af irritativt  

 kontakteksem, men brug af gummihandsker kan også medføre  

 udviking af allergisk kontakteksem overfor gummitilsætningsstoffer, se  

 oven for under 5.2.2. Endvidere kan brug af gummihandsker medføre  

 udvikling af allergisk kontakturticaria over for latex.
 Diagnostik af handskeallergi omfatter således  

 både en epikutantest (lappeprøver) samt en priktest og/eller  

 RAST-test.
Handskeeksem Lappeprøve med  

 Gummitilsætnings-stoffer* Priktest med latex RAST-test for latex Irritativt Allergisk + Urticarielt** + + * thiuram, mercapto, carbamat ** det er tilstrækkeligt, at blot en af  

 prøverne er positiv Eksempel:
45-årig kvinde, uddannet operationssygeplejerske,  

 udvikler håndeksem.
Kirurgisk håndvask udføres, og der  

 anvendes gummihandsker i flere timer i træk flere gange daglig.
Ingen  

 tidligere hudsygdomme.
Allergitest (lappeprøver) viser allergi over  

 for gummitilsætningsstoffer (thiuram), desuden priktest positiv for  

 latex.
Anerkendes B2 (gummitilsætningsstoffer og latex).
5.3. Sammensatte kontakteksemer I ovennævnte afsnit er de teoretiske forhold omkring  

 allergisk og irritativt kontakteksem og kontakturticaria gennemgået.
I  

 praksis vil flere af disse eksemtyper ofte forekomme samtidig.
Et  

 forudbestående irritativt eksem ødelægger hudens  

 barrierefunktion og gør adgangen for allergener til huden lettere.  

 Omvendt er en hud med pågående allergisk kontakteksem mere  

 modtagelig for den irritative påvirkning af irritanter som f.eks.  

 sæbestoffer.
Eksemtyperne kan således optræde samtidig, og  

 begge lidelser kan i så fald anerkendes.
 Eksempel:
36-årig kvinde, uddannet kok, udvikler  

 håndeksem.
Håndeksemet er i starten kun til stede periodevis, men  

 bliver efterhånden vedvarende.
Eksemet bedres i arbejdsfri perioder,  

 men svinder ikke.
Efter nogle år med håndeksem optræder  

 forværring ved håndtering af rejer.
Er tidligere hudrask.  

 Allergitest (lappeprøver) er negativ, men positiv ved priktest for  

 skaldyr.
Anerkendes B3 (fødemidler) B2 (skaldyr).
Kapitel 6 Forudbestående og konkurrerende lidelser 6.1. Forudbestående  

 lidelser 6.1.1. Atopi Atopi er en fælles betegnelse for sygdommene atopisk  

 eksem, høfeber og allergisk astma.
De tre sygdomme er nært  

 beslægtede, idet der er en fælles arvegang, og idet  

 tilstedeværelsen af en sygdom disponerer for udvikling af en af de to  

 andre.
I relation til kontakteksem regnes kun atopisk eksem som en  

 forudbestående lidelse.
Oplysninger om arvelig disposition for atopiske  

 lidelser kan heller ikke regnes som forudbestående lidelse.
6.1.1.1. Atopisk eksem Atopisk eksem kaldes også børneeksem eller  

 astmaeksem.
Symptomerne er eksem lokaliseret i bøjefurerne  

 (albuebøjninger, knæhaser, ankler og håndled) og  

 forekommer især hos børn, hvor hyppigheden af sygdommen i dag er  

 ca. 15 procent.
Ca. 70 procent vokser imidlertid fra sygdommen inden  

 voksenalderen.
 Alle, der har eller har haft atopisk eksem, har en  

 øget risiko for at udvikle irritativt kontakteksem på  

 hænder uanset erhverv, og større opgørelser viser, at ca.  

 25-50 procent af personer med tidligere eller aktuel atopisk eksem vil  

 få håndeksem.
 Såfremt atopisk eksem er den eneste eller  

 væsentligste årsag til den anmeldte hudlidelse, kan lidelsen ikke  

 anerkendes.
Er de generelle og særlige betingelser opfyldt, men  

 er der samtidig forudbestående aktuel eller tidligere atopisk eksem,  

 som er medvirkende til den anmeldte lidelse, men som ikke udelukker  

 anerkendelse, kan den anmeldte lidelse blive anerkendt med forbehold.
Dette  

 kan få betydning for størrelsen af erstatning.
 Er de generelle og særlige betingelser opfyldt, og  

 er der kun beskrevet kortvarige, forbigående og lette atopisk  

 eksemforandringer i barndommen, kan den anmeldte lidelse anerkendes uden  

 forbehold.
 Eksempel:
21-årig mand udvikler håndeksem under  

 læretiden som bager.
Har altid haft eksem i bøjefuer, men ikke  

 tidligere på hænderne.
Der er eksem på samtlige fingres  

 sideflader og hændernes overside.
Udredt med allergiprøver  

 inklusiv testning for fødemiddel/melallergi, alt negativt.
Anerkendes  

 B3 (fødemidler) med forbehold for forudbestående atopisk eksem.  

 Forbeholdet vægtes med 25 procent.
 Eksempel:
27-årig mand, der arbejder som redder, har haft  

 atopisk eksem i barndommen samt håndeksem i voksenalderen før  

 aktuelle erhverv.
Anvender daglig gummihandsker i sit erhverv og får  

 opblussen i sit håndeksem samt ansigtseksem.
Allergitest (RAST) er  

 positiv for latex-antistoffer (allergi over for naturgummi). Anerkendes B2  

 (latex) med forbehold for forudbestående atopisk eksem.
Forbeholdet  

 vægtes 50 procent.
Ved ménafgørelsen ydes et tillæg  

 for latexallergien på 5 procent, som ikke berøres af  

 forbeholdet.
6.1.2. Psoriasis Psoriasis er en hudsygdom, der forekommer hos 2 procent af  

 befolkningen.
Hos personer med psoriasis kan en hudpåvirkning,  

 eksempelvis friktion, udløse psoriasiselementer på udsat hud,  

 typisk på hænder.
Psoriasis på hænder kan i  

 øvrigt være vanskeligt at skelne fra kroniske  

 eksemforandringer.
 Psoriasis kan i henhold til fortegnelsen ikke anerkendes  

 som arbejdsbetinget lidelse.
 Er der på grund af en dokumenteret  

 arbejdsmæssig påvirkning sket en forværring af  

 forudbestående psoriasis, vil det i hver enkelt sag blive vurderet, om  

 den anmeldte hudlidelse kan anerkendes med forbehold.
6.1.3. Andre hudsygdomme Enkelte andre hudsygdomme kan være  

 forudbestående eller konkurrerende lidelser i forhold til  

 kontakteksem.
6.1.4. Allergier Forudbestående allergier kan have betydning for det  

 aktuelle eksem, men behøver ikke altid at have det.
Situationen  

 håndteres som for nikkelallergi.
 Eksempel:
48-årig kvinde, der gennem 20 år har arbejdet  

 som klinikassistent, udvikler eksem på fingerspidserne.
Er  

 øreperforeret i skolealderen og fik i den forbindelse eksem.
Har ikke  

 tidligere haft håndeksem.
Allergitest (lappeprøver) viser  

 allergi over for nikkel samt acrylater.
Skadelidte er jævnligt i  

 kontakt med acrylat, som anvendes til tandfyldninger.
Der er ingen  

 dokumenteret udsættelse for nikkel.
Anerkendes B2 (acrylater) med  

 forbehold for forudbestående privat nikkelallergi.
Forbeholdet  

 vægtes ikke.
 Eksempel:
39-årig kvinde, der gennem de sidste 5 år har  

 arbejdet som kassedame i et supermarked.
Håndterer mønter hele  

 dagen og udvikler efter nogle måneders arbejde håndeksem.  

 Øreperforeret som 4-årig, og oplevede som 10-årig  

 første gang eksem ved ørenringe.
Har siden flere gange haft  

 eksem under uægte smykker.
Ikke håndeksem før  

 nuværende erhverv.
Anerkendes som en forværring i en  

 forudbestående privat nikkelallergi.
Forbeholdet for det  

 forudbestående vægtes 25 procent.
Ved vægtningen af forbeholdet tages der hensyn til  

 lokaliseringen af eksemet før og efter arbejdsskaden.
Vægtningen  

 af forbeholdet foretages altid ud fra en konkret vurdering.
6.2. Konkurrerende lidelser Kontakteksemer kan være forårsaget af  

 konkurrerende udsættelser/lidelser.
En person, der er udsat for en  

 allergisk eller en irritativ påvirkning i sit erhverv, og derved  

 udvikler et kontakteksem, kan samtidig være udsat for lignende eller  

 andre påvirkninger i sin fritid, hvorved der opstår konkurrerende  

 udsættelser og lidelser.
Kapitel 7 Sikringspligtig arbejdsgiver 7.1. Generelt om sikringspligtig  

 arbejdsgiver Det fremgår af § 6, stk. 4, i lov om sikring  

 mod følger af arbejdsskade, hvem der som udgangspunkt er  

 sikringspligtig arbejdsgiver, når der er tale om en erhvervssygdom,  

 herunder en arbejdsbetinget hudlidelse.
Sikringspligtig arbejdsgiver er således  

 arbejdsgiveren i den virksomhed, hvor skadelidte senest før sygdommens  

 påvisning har været udsat for skadelige påvirkninger, der  

 antages at have medført den pågældende sygdom.
Dette  

 gælder dog ikke, hvis det godtgøres, at sygdommen skyldes  

 arbejdet i anden virksomhed.
 Hvis der ikke med rimelig sandsynlighed kan udpeges en  

 sikringspligtig arbejdsgiver, henføres tilfældet til en branche  

   tidligere betegnet en »fordelingssag «.
 I forbindelse med anerkendelse af et arbejdsbetinget  

 kontakteksem kan det i visse situationer være vanskeligt at  

 fastsætte, hvem der er sikringspligtig arbejdsgiver.
7.2. Ved toksiske (irritative)  

 kontakteksemer De toksiske kontakteksemer anerkendes som hovedregel med  

 nuværende eller seneste arbejdsgiver som sikringspligtig  

 arbejdsgiver.
Er der imidlertid tale om flere arbejdsgivere, er det den  

 arbejdsgiver, hvor pågældende var ansat, da eksemet debuterede,  

 der er sikringspligtig arbejdsgiver.
Dette forudsætter dog, at  

 pågældende har haft eksem i udbrud siden debut, og at det ikke  

 godtgøres, at eksemet skyldes arbejde i en anden virksomhed.
 Har pågældende derimod været eksemfri i  

 6 måneder eller mere, er det den arbejdsgiver, hvor  

 pågældende var ansat, da eksemet brød ud igen, der som  

 udgangspunkt er sikringspligtig arbejdsgiver, dog under forudsætning  

 af, at der ikke senere har været længerevarende eksemfri  

 perioder.
7.3. Ved allergiske kontakteksemer Allergiske kontakteksemer anerkendes med den arbejdsgiver,  

 hvor allergien er pådraget, som sikringspligtig arbejdsgiver.
 Som hovedregel vil allergien anses for pådraget hos  

 den arbejdsgiver, hvor pågældende var ansat, da allergien blev  

 påvist, forudsat at pågældende var udsat for det/de  

 allergifremkaldende stof/stoffer hos denne arbejdsgiver.
 Har pågældende imidlertid været intenst  

 udsat for det/de samme stoffer hos en tidligere arbejdsgiver, kan den  

 tidligere arbejdsgiver blive udpeget som sikringspligtig arbejdsgiver.
7.4. Ved blandet toksisk og allergisk  

 kontakteksem Har pågældende allerede fået anerkendt  

 et toksisk eller et allergisk kontakteksem, og opstår der flere  

 år efter komplikationer til den tidligere anerkendte hudlidelse, er det  

 fortsat den tidligere udpegede arbejdsgiver, der er sikringspligtig  

 arbejdsgiver.
 Er der derimod tale om en helt ny hudlidelse, der efter en  

 lægelig vurdering ikke er en komplikation til den tidligere anerkendte  

 hudsygdom, vil spørgsmålet om fastsættelse af  

 sikringspligtig arbejdsgiver være afhængig af, hvad det er for en  

 type kontakteksem, som pågældende senest har pådraget sig,  

 jf. ovenfor under afsnit 7.2. og 7.3.
Kapitel 8 Mén og erhvervsevnetab Godtgørelse for mén eller erstatning for  

 erhvervsevnetab ydes kun på grundlag af den del af sygdommen, der er  

 forårsaget af arbejdet.
Det betyder, at Arbejdsskadestyrelsen foretager  

 en konkret vurdering af, hvor stor en del af sygdommens følger, som er  

 arbejdsbetinget.
8.1. Godtgørelse for varigt  

 mén Godtgørelse for varigt men fastsættes efter  

 lov om sikring mod følger af arbejdsskade, § 33.
 Méngraden fastsættes på grundlag af  

 skadens medicinske art og omfang og under hensyn til de forvoldte ulemper i  

 skadelidtes personlige livsførelse.
Lidelserne under fortegnelsens Gruppe A, punkt 5 og 9, og  

 Gruppe B, punkt 2 og 3, er nævnt i Arbejdsskadestyrelsens vejledende  

 méntabel.
Der er tale om en normaltabel, hvilket vil sige, at  

 Arbejdsskadestyrelsen som udgangspunkt vil træffe afgørelse  

 svarende til det i tabellen fastsatte for den pågældende  

 skadefølge, men kan fravige den, når der foreligger ganske  

 særlige omstændigheder.
Se endvidere Social Meddelelse fra Den  

 Sociale Ankestyrelse i SM U-10-94 og SM U-30-94.
 Hvis lidelsen er anerkendt med forbehold, vil dette i  

 visse tilfælde påvirke fastsættelsen af méngraden,  

 det vil sige, at den forudbestående eller konkurrerende lidelse i visse  

 tilfælde giver anledning til at reducere i det samlede mén.
Det bemærkes, at der ydes et særskilt  

 mén for arbejdsbetinget erhvervelse af allergi over for hyppigt  

 forekommende allergener.
De drejer sig om følgende allergener: nikkel,  

 krom, formaldehyd, gummikemikalier og latex.
 Hvis eksemet heler op med påvirkningens  

 ophør, vil der kunne blive tale om en godtgørelse for varigt  

 mén på mindre end 5 procent.
8.2. Erstatning for tab af  

 erhvervsevne Vurdering af erhvervsevnetab sker efter reglerne i  

 § 32 i lov om sikring mod følger af arbejdsskade.
Ved  

 bedømmelsen af erhvervsevnetabet bliver der taget hensyn til den  

 borgerens muligheder for at skaffe sig indtægt ved arbejde, som med  

 rimelighed kan forlanges af den pågældende efter dennes evner,  

 uddannelse, alder og muligheder for erhvervsmæssig omskoling.
 Arbejdsskadestyrelens praksis er beskrevet i styrelsens  

 vejledning om erstatning for tab af erhvervsevne.
Det skal i denne sammenhæng dog bemærkes, at  

 der i visse tilfælde kan ydes erstatning for tab af erhvervsevne,  

 selvom påvirkningen er ophørt og mén afgjort til mindre  

 end 5 procent.
Det skyldes, at borgeren til tider må opgive sit erhverv  

 på grund af den anerkendte lidelse og overgår til ændrede  

 erhvervsmæssige forhold.
Eksempelvis kan borgeren påbegynde en ny  

 uddannelse.
Vi tilkender i så fald erstatning for tab af erhvervsevne,  

 eventuelt midlertidigt i form af en løbende ydelse.
Dette  

 forudsætter dog, at borgeren ikke har påtaget sig andet arbejde,  

 som med rimelighed kan forlanges af pågældende, jfr.
Social  

 Meddelelse fra Den Sociale Ankestyrelse (SM U-9-94).
Arbejdsskadestyrelsen, den 29. juni  

 2001 Anne Lind Madsen /Torben Langer Bilag 1 Ordliste Atopi: Tendens til allergisk astma, høfeber og atopisk  

 eksem Allergener: Emner, der kan sensibilisere og udløse  

 kontaktallergiske reaktioner Allergisk kontakteksem: Kontakteksem udløst af  

 allergener Ekposition: Udsættelse Epikutantest: Lappeprøve (type IV   allergi) Irritanter: Emner, der kan udløse irritativt eksem Irritativt kontakteksem: Kontakteksem udløst af irritanter.  

 Kaldes også toksisk eksem Kontakturticaria: En nældefeber, som udløses ved  

 kontakt med stoffer i miljøet.
Dette kan skyldes en type I   allergisk  

 reaktion eller en ikke allergisk reaktion.
Lappeprøver: Epikutantest.
Test for kontaktallergi (type IV  

   allergi) Latex: Naturgummi Priktest: Test for straksallergi (type I-allergi) RAST-test: Blodprøve, som undersøger for det samme  

 som priktesten Sensibilisering: Påføring og/eller udvikling af  

 allergi Standardserie: Almindelig anvendt testserie med 23  

 lappeprøver med almindeligt forekommende allergener.
Type I-allergi: Allergisk rektion udløst af antistoffer i  

 blodet.
Kan give nældefeber, astma og almensymptomer med anafylaktisk  

 shock Type IV-allergi: Allergisk reaktion udløst af cellereaktion  

 i huden.
Kan give eksem Bilag 2 Litteraturliste Agner T: »Susceptibility of  

 atopic dematitis patients to irritant dermatitis caused by sodium lauryl  

 sulphate«.
Acta Derm Venereol  

 (Stockh) 71:296-300, 1991.
Halkier-Sørensen L, Peteren BH, Thestrup-Petersen K: »Erhvervsbetingede hudsygdomme«.
Industriens Forlag 1-110,1994.
Den Danske Kontaktdermatitisgruppe: »Referenceprogram om kontakteksem«.
Ugeskrift for læger, 159, suppl. 6, 1997.
Meding B: »Epidemiology of hand  

 eczema in an industrial city«.  

 Acta Derm Venereol.
Suppl. 153, 1990.
Nielsen NH, Menné T: »Allergic contact dermatitis in an unselected Danish  

 Population«.
Acta Derm Venereol  

 72:456 460, 1992.
Rysted I: »Hand eczema in  

 patients with history of atopi manifestations in childhood«.
Acta Derm Venereol (Stockh)  

 65:305-312, 1995.
Sundhedsstyrelsen: »Forebyggelse af kontakteksemer«.
Forebyggelse og sundhedsfremme 1998/12.
