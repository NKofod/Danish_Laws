(Til samtlige tilsynsråd,  

 kommunalbestyrelser og amtsråd samt hovedstadsrådet) I forbindelse med afgørelsen af en konkret sag har folketingets ombudsmand  

 henstillet til indenrigsministeriet i samarbejde med de kommunale  

 organisationer at overveje, hvorvidt der uden afgørende modhensyn kan  

 fastsættes retningslinier, hvorefter salg af kommunale ejendomme, herunder  

 navnlig salg til medlemmer af kommunalbestyrelsen eller til kommunens ansatte  

 sker efter offentligt udbud.
 I denne anledning skal indenrigsministeriet efter forhandling med de  

 kommunale organisationer og under henvising til § 47, stk. 2, i lov nr. 223  

 af 31. maj 1968 om kommunernes styrelse, meddele, at det ved tilsynsrådets  

 stillingtagen til ansøgninger om samtykke efter lovens § 59 til afhændelse af  

 en kommunes faste ejendomme skal påses, at ejendommen ikke afhændes til  

 medlemmer af vedkommende kommunalbestyrelse eller personer, som er ansat i  

 den pågældende kommunes tjeneste, uden efter offentligt udbud, således at  

 ejendommen i alt fald har været annonceret til salg i blade, der har  

 almindelig udbreddelse på stedet.
 Dette gælder dog ikke, når en beboelsesejendom på grund af sin beliggenhed  

 i forhold til den pågældende tjenestested afhændes til en person, der er  

 ansat i kommunens tjeneste.
 Endvidere kan nedlagte tjeneste- og lejeboliger for kommunens ansatte uden  

 offentigt udbud afhændes til den hidtidige beboer, når denne ved nedlæggelsen  

 havde den pågældende bolig overladt som tjeneste- eller lejebolig.
 Når en ejendom afhændes til et medlem af vedkommende kommunalbestyrelse  

 eller til en person, der er ansat i kommunens tjeneste, skal ansøgningen om  

 samtykke efter styrelseslovens § 59 indeholde oplysning herom og om formen  

 for udbydelse.
 Det foran anførte finder tilsvarende anvendelse ved amtskommuners og  

 hovedstadsrådts salg af fast ejendom.
 INDENRIGSMINISTERIET, DEN 28. OKTOBER  

 1974.
 Jacob Sørensen.
/Chr.
Hyltoft.
