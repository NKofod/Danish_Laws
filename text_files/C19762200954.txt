(Handelsskolerne) Efter aftale med Handelsskolernes Lærerforening har  

 undervisningsministeriet godkendt, at den ved økonomi- og budgetministeriets  

 cirkulæreskrivelse af 2. marts 1973 for tjenestemænd etablerede  

 forsøgsordning med tjenestefrihed til pasning af sygt, mindreårigt,  

 hjemmeværende barn også gælder for det i henhold til  

 undervisningsministeriets cirkulære af 1. december 1966 fastansatte personale  

 ved handelsskolerne.
 For dette personale vil der herefter med virkning fra 1. april 1976 gælde  

 en tilsvarende forsøgsordning, således at der, når hensynet til barnets  

 forhold gør det nødvendigt, og forholdene på tjenestestedet i øvrigt tillader  

 det, i fornødent omfang kan gives delvis eller hel tjenestefrihed uden  

 lønafkortning på barnets 1. sygedag.
 De sygedagslister, der føres af skolerne, skal suppleres med oplysninger  

 om fravær på grund af børns sygdom.
 I tilfælde af misbrug kan vedkommendes adgang til at benytte  

 forsøgsordningen inddrages.
 P.M.V.
 E.B.
A.
Jahnsen eksp. sekr.
