Nr BSF 1 Forslag til folketingsbeslutning om ungdomsboliger (kollegiebyggeri m.v.) Fremsat af Villy Søvndal (SF) Aage Frandsen (SF) Steen Gade (SF) Kjeld  

 Rahbæk Møller (SF) den 8. oktober 1997 Idet Folketinget konstaterer, at der er en helt uacceptabel mangel på ungdomsboliger, ikke mindst i de store universitetsbyer, opfordrer Folketinget regeringen til:
1. omgående at ophæve stoppet for ungdomsboligbyggeri; 2. at udforme de bebudede ændringer af lov om alment boligbyggeri således,  

 at de er med til at sikre det nødvendige byggeri af ungdomsboliger; 3. snarest at tage kontakt til de berørte kommuner for at undersøge, om de  

 efter gennemførelsen af punkt 1 og 2 vil bygge tilstrækkeligt med  

 ungdomsboliger og i benægtende fald fremlægge yderligere initiativer til  

 fremme af byggeriet af ungdomsboliger; 4. at sikre, at der ved fremlæggelse af planer om nyt universitetsbyggeri  

 også fremlægges planer om kollegiebyggeri.
Bemærkninger til forslaget Almindelige bemærkninger Mange unge, der flytter til universitetsbyerne, fordi de skal i gang med  

 en uddannelse, kan ikke finde et sted at bo.
Det samme gælder i mange andre  

 af landets byer.
Der er ikke noget nyt i, at der mangler ungdomsboliger, men  

 lige nu er problemet større, end det har været i mange år.
Baggrunden er glædelig nok.
I år får flere unge end nogen sinde mulighed  

 for at starte på en uddannelse, fordi SF fik oprettet 2.400 ekstra  

 studiepladser ved de videregående uddannelser.
Men det er skidt, at de ikke  

 kan få en bolig.
Børn af velstillede forældre kan være så heldige, at far og  

 mor køber en lille ejerlejlighed til dem, men den mulighed findes ikke for  

 børn fra familier med lavere indkomster.
Boligmangelen vil derfor utvivlsomt  

 bidrage til at fastholde den sociale arv i uddannelsessystemet.
Problemet vil forværres i de kommende år.
Antallet af unge, der studerer,  

 vil heldigvis vokse, både hvis optagelsestallet fastholdes på det højere  

 1997-niveau, eller hvis det, som SF ønsker, stiger yderligere.
Det planlagte  

 byggeri af ungdomsboliger er helt utilstrækkeligt i forhold hertil.
Man skulle på den baggrund tro, at regeringen havde forsøgt at sætte skub  

 i byggeriet af ungdomsboliger.
Men tværtimod.
Den har lavet et direkte stop  

 for ungdomsboligbyggeri og lægger samtidig op til at vanskeliggøre  

 kommunernes finansiering af ungdomsboligbyggeri i de kommende år.
Regeringen  

 vurderer selv, at indgrebene betyder, at der bygges 1.800 færre  

 ungdomsboliger i resten af 1997 og i 1998 end uden indgreb.
F.eks. har  

 stoppet ramt et planlagt byggeri af 400 ungdomsboliger i Århus på trods af,  

 at det er her, mangelen på ungdomsboliger er størst.
Regeringen begrunder sine indgreb med risikoen for mangel på faglærte  

 bygningshåndværkere, dvs. flaskehalsproblemer.
Det er rimeligt nok at holde  

 øje med denne risiko, men det må understreges, at der ikke er tale om et  

 aktuelt problem ifølge arbejdsmarkedsrådene, og at de seneste tal for  

 beskæftigelsen i bygge- og anlægssektoren var svagt faldende.
Der er stadig  

 arbejdsløse bygningshåndværkere, jævnfør tabel 1. (Tabellens  

 arbejdsløshedstal gælder 1996, men tallene i den første halvdel af 1997 har  

 ligget på niveau med de tilsvarende måneder i 1996). De findes også i  

 København og Århus, som er de byer, hvor mangelen på ungdomsboliger er  

 størst.
I København ligger arbejdsløsheden blandt bygningshåndværkere endda  

 på cirka det dobbelte af landsgennemsnittet.
Tabel 1: Tal vedrørende mangelen på ungdomsboliger og arbejdsløse  

 bygningshåndværkere Kilde: Danmarks Statistiks arbejdsløshedstal samt tal fra studenterrådene  

 i København og Århus.
 Arbejdsløshedstallene kan sammenholdes med, at byggeri af f.eks. 3.000  

 ungdomsboliger til f.eks. 300.000 kr. vil betyde beskæftigelse til højst  

 500-600 faglærte bygningshåndværkere (skøn på basis af  

 »Input-Output-tabeller og analyser 1992« fra Danmarks Statistik).  

 Der er således ingen grund til at tro, at et ungdomsboligbyggeri, selv af et  

 væsentlig større omfang end hidtil, vil være afgørende for  

 flaskehalssituationen i bygge- og anlægssektoren.
Selv om man måtte have en anden vurdering af dette spørgsmål, står tilbage  

 spørgsmålet om, hvordan der skal sættes ind over for flaskehalsproblemerne.  

 For SF at se er mangelen på ungdomsboliger så akut og dens konsekvenser så  

 negative, at det er et helt forkert sted at sætte ind.
Der ville i givet fald  

 være mere logik i et indgreb over for parcelhusbyggeriet og prisstigningerne  

 på ejerboliger som anbefalet af OECD og vismændene (Det Økonomiske Råds  

 formandskab).
SF ønsker derfor stoppet for ungdomsboliger ophævet hurtigst muligt.
Men  

 det er næppe nok til at sikre et tilstrækkeligt byggeri.
Derfor indgår der  

 også tre andre elementer i beslutningsforslaget, jf. nedenfor under nr. 2-4.
Bemærkninger til de enkelte punkter Ad 1 Stoppet for ungdomsboliger foreslås ophævet, således at der er en chance  

 for at have nye ungdomsboliger klar, når de nye studerende starter efter  

 sommeren 1998.
 SF ønsker også stoppet for almene »familieboliger« ophævet, men  

 har valgt i dette beslutningsforslag at koncentrere indsatsen om  

 ungdomsboliger.
Ad 2 Regeringen har i forbindelse med kommuneaftalerne bebudet en række  

 ændringer i finansieringen af alment boligbyggeri.
Den kommunale  

 ydelsesstøtte bortfalder; til gengæld øges den kommunale grundkapital fra 7  

 til 14 pct.
Det øger kommunernes likviditetsbelastning ved at iværksætte  

 byggeri og kan derved betyde mindre byggeri end ellers planlagt, fordi det  

 bliver mindre attraktivt (mere belastende) at iværksætte byggeri.
 SF foreslår, at denne stramning ikke gennemføres, og ønsker i stedet at  

 pålægge regeringen, at lovændringerne udformes, så de er med til at sikre, at  

 ungdomsboligbyggeriet får et tilstrækkeligt omfang.
Ad 3 Det er langtfra sikkert, at punkt 1 og 2 vil betyde, at der bygges  

 tilstrækkeligt med ungdomsboliger.
For at finde ud af det skal regeringen  

 kontakte de kommuner, hvor der mangler ungdomsboliger, og finde ud af,  

 hvordan byggeriet kan få det ønskelige omfang, og tage de relevante  

 initiativer.
 Der kunne f.eks. være behov for ændringer i udligningsordningerne mellem  

 kommunerne, så ungdomsboligbyggeri bliver mere attraktivt ud fra en  

 kommunaløkonomisk overvejelse.
Ad 4 På de fleste af landets universiteter er der igangsat eller planlagt  

 betydelige byggerier.
Disse er nødvendige, men samtidig bør der sikres et  

 tilstrækkeligt kollegiebyggeri, så de unge også får et sted at bo.
Disse  

 byggerier bør så vidt muligt placeres i tilknytning til universiteterne for  

 at skabe mulighed for det campus-miljø, som der generelt er for lidt af i  

 Danmark.
Specielt ved Københavns Universitet er der udskrevet en  

 arkitektkonkurrence om et nyt humanistisk fakultet på Amager.
Når dette  

 byggeri kommer i gang, bliver det et af de allerstørste universitetsprojekter  

 herhjemme.
Det er af afgørende betydning, at et tilstrækkeligt  

 kollegiebyggeri fra starten af tænkes ind i byggeplanerne.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ungdomsboliger (kollegiebyggeri  

 m.v.
(Beslutningsforslag nr.
B 1).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
