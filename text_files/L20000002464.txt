Bekendtgørelse  

 af  

 overenskomst af 13. januar 1992  

 med Ghana vedrørende  

 fremme og beskyttelse af investeringer Den 13. januar 1992 undertegnedes i Accra en overenskomst  

 mellem Danmark og Ghana om fremme og gensidig beskyttelse af  

 investeringer.
 Overenskomstens ordlyd er som følger:
OVERENSKOMST MELLEM  

 KONGERIGET DANMARKS REGERING OG  

 REPUBLIKKEN GHANAS REGERING  

 VEDRØRENDE FREMME OG GENSIDIG BESKYTTELSE  

 AF INVESTERINGER Præambel Kongeriget Danmarks regering og Republikken Ghanas  

 regering SOM ØNSKER at skabe fordelagtige betingelser for  

 investeringer i begge stater og styrke samarbejdet mellem private  

 foretagender i begge stater med henblik på at stimulere den produktive  

 anvendelse af ressourcer, SOM ANERKENDER, at en rimelig og retfærdig  

 behandling af investeringer på et gensidigt grundlag vil tjene dette  

 formål, ER BLEVET enige om følgende:
Artikel 1 Definitioner I denne overenskomst (1) (a)	skal udtrykket »investering« omfatte enhver form for aktiver i  

 forbindelse med økonomiske aktiviteter erhvervet med det formål  

 at etablere varige økonomiske relationer mellem en investor og et  

 foretagende uanset juridisk form, herunder joint ventures og omfattende  

 enhver kapitalandel, som investorer er berettigede til, såvel som  

 kapitalvinding og i særdeleshed men ikke udelukkende:
(i)	løsøre, fast ejendom såvel som enhver anden  

 formuerettighed, såsom panterettigheder, privilegier og garantier, (ii)	andele, aktier, tilgodehavender og enhver anden form for  

 deltagelse i et selskab, (iii)	fordringer på penge eller andre rettigheder knyttet til  

 tjenester af finansiel værdi, (iv)	intellektuelle ejendomsrettigheder, goodwill, teknologi og  

 know-how, (v)	forretningsrettigheder, som er tildelt ved lov eller kontrakt,  

 herunder rettigheder til at eftersøge, behandle, udskille eller  

 udnytte naturressourcer, (vi) værdigoder, som under et leasing arrangement er stillet til  

 rådighed for en lejer på den ene kontraherende parts territorium  

 af en udlejer, der kan være en statsborger i den anden kontraherende  

 part eller en juridisk person, der er bosat på den anden kontraherende  

 parts territorium, skal behandles som en investering.  

 En ændring i den måde, hvorpå midler investeres,  

 påvirker ikke deres karakter som investering, og udtrykket  

 »investering« omfatter alle investeringer, uanset om de er foretaget  

 før eller efter ikrafttrædelsen af denne aftale.
 (b)	Udtrykket »investering« omfatter alle investeringer af den ene  

 kontraherende parts investorer på den anden kontraherende parts  

 territorium før og efter ikrafttræden af denne  

 overenskomst.
 (2)	Udtrykket »udbytte« skal betyde de beløb, som investeringen  

 afkaster, omfattende især, men ikke udelukkende fortjeneste, renter,  

 kapitalgevinster, dividender, royalties eller honorarer.
 Sådanne beløb og i tilfælde af reinvestering  

 beløb, der hidrører fra reinvesteringen, skal have den samme  

 beskyttelse som investeringen.
 (3)	Udtrykket »investor« skal for begge kontraherende parters  

 vedkommende betyde:
 (a) Fysiske personer med status som statsborgere i en kontraherende part i  

 overensstemmelse med dens lovgivning.
 (b) Enhver enhed etableret i overensstemmelse med og anerkendt som en  

 juridisk person i henhold til den pågældende kontraherende parts  

 lovgivning, såsom korporationer, firmaer, sammenslutninger,  

 udviklingsfinansieringsinstitutioner, fonde eller lignende enheder uanset om  

 de har begrænset ansvar, og om deres aktiviteter tilstræber  

 profit.
 (4)	Udtrykket »territorium« betyder:
(a) For så vidt angår Danmark: Det territorium, som  

 hører under dets suverænitet, samt de havområder og  

 undersøiske områder, over hvilke Danmark udøver  

 suverænitet, suveræne rettigheder eller jurisdiktion i henhold  

 til folkeretten; (b) For så vidt angår Ghana: Republikken Ghanas  

 nuværende territorium inklusive territorial-farvandet og ethvert  

 maritimt område uden for Ghanas territorialfarvand, som i henhold til  

 ghanesisk lov i overensstemmelse med folkeretten er blevet eller i fremtiden  

 vil blive overdraget Ghana for udøvelse af rettigheder med hensyn til  

 havbunden, undergrunden og naturressourcer.
 Med forbehold af artikel 12 skal denne overenskomst ikke gælde  

 for Færøerne og Grønland.
 (5)	Udtrykket »kontraherende part« betyder Kongeriget Danmark eller  

 Republikken Ghana, som den rette sammenhæng kræver.
Artikel 2 Investeringsfremme Hver kontraherende part skal i overensstemmelse med sine  

 love og bestemmelser tillade investeringer fra den anden kontraherende parts  

 investorer på sit territorium og skal i videst muligt omfang fremme  

 sådanne investeringer, herunder lette etableringen af  

 repræsentationskontorer.
Artikel 3 Investeringsbeskyttelse (1) Investeringer fra investorer fra hver af de  

 kontraherende parter skal til enhver tid gives en rimelig og retfærdig  

 behandling og skal ydes fuld beskyttelse og sikkerhed på den anden  

 kontraherende parts territorium.
 (2) Ingen kontraherende part må på nogen  

 måde ved urimelige eller diskriminatoriske foranstaltninger i forholdet  

 til den anden kontraherende parts investorer skade forvaltningen,  

 opretholdelsen, anvendelsen, besiddelsen eller afviklingen af investeringer  

 på sit territorium.
 (3) Hver kontraherende part skal overholde alle  

 forpligtelser, den måtte have indgået vedrørende  

 investeringer fra den anden kontraherende parts investorer.
Artikel 4 National behandling og  

 mestbegunstigelsesbestemmelser (1) Ingen kontraherende part må på sit  

 territorium underkaste investeringer foretaget af den anden kontraherende  

 parts investorer eller udbytte af sådanne investeringer en mindre  

 gunstig behandling end den, som gives investeringer eller udbytte, der  

 tilkommer dens egne investorer eller investorer fra noget tredjeland.
 (Den set fra investors synspunkt mest gunstige  

 behandling).
 (2) Ingen kontraherende part må på sit  

 territorium udsætte den anden kontraherende parts investorer for en  

 mindre gunstig behandling af deres investeringer eller udbytte, hvad  

 angår forvaltning, opretholdelse, anvendelse, besiddelse eller  

 afvikling end den, som gives dens egne investorer eller investorer fra noget  

 tredjeland. (Den set fra investors synspunkt mest gunstige behandling).
Artikel 5 Undtagelser Bestemmelserne i denne aftale vedrørende  

 tilståelsen af en ikke mindre gunstig behandling end den, der gives  

 investorer fra nogen af de kontraherende parter eller noget tredjeland, skal  

 ikke udlægges som en forpligtelse for den ene kontraherende part til at  

 tilbyde investorer fra den anden kontraherende part fordelene ved nogen  

 behandling, præference eller privilegier, der hidrører  

 fra:
 (a)	Enhver eksisterende eller fremtidig toldunion, regional  

 økonomisk organisation eller tilsvarende international overenskomst, i  

 hvilken nogen af de kontraherende parter er eller måtte blive part.
 (b)	Enhver international overenskomst eller ordning, som helt eller  

 fortrinsvis vedrører beskatning, eller enhver national lovgivning, som  

 helt eller fortrinsvis vedrører beskatning.
Artikel 6 Ekspropriation (1)	Investeringer fra hver kontraherende parts investorer må ikke  

 nationaliseres, eksproprieres eller underkastes foranstaltninger med  

 tilsvarende virkning som nationalisering eller ekspropriation (i det  

 følgende benævnt »ekspropriation«) på den anden  

 kontraherende parts territorium, medmindre følgende betingelser er  

 opfyldt:
(a) Foranstaltningerne træffes under hensyn til et almenvel knyttet  

 til den eksproprierende parts interne behov, på et  

 ikke-diskriminatorisk grundlag fastlagt ved lov; (b) Foranstaltningerne ledsages af en bestemmelse om betaling af  

 kompensation udgørende den faktiske værdi af den eksproprierede  

 investering umiddelbart før ekspropriationen eller før den  

 forestående ekspropriation blev offentligt bekendt, hvad der  

 indtræder først; (c) Betaling af kompensation skal ske uden unødig forsinkelse og  

 skal frit kunne overføres til det af fordringshaveren udpegede land og  

 i den valuta, som findes i landet, hvori fordringshaveren er statsborger,  

 eller i enhver anden konvertibel valuta accepteret af fordringshaveren;  

 og (d) Hvis kompensation ikke er betalt seks måneder efter  

 afgørelsen, skal der beregnes renter fra dette tidspunkt indtil  

 betaling efter normal kommerciel rentesats; (2)	Den berørte investor har ret til, i henhold til lovgivningen  

 hos den kontraherende part, som foretager ekspropriationen, at virke for  

 kompensationsbeløbets fastsættelse enten ved lov eller ved  

 aftale parterne imellem, og til - ved en retlig eller anden uafhængig  

 instans hos den pågældende part - en omgående  

 prøvning af sin sag og af vurderingen af sin investering ifølge  

 principperne i denne artikels stk. (1), uden præjudice for  

 proceduren indeholdt i artikel 10 i denne overenskomst.
Artikel 7 Erstatning for tab Investorer fra en kontraherende part, hvis investeringer  

 på den anden kontraherende parts territorium lider tab på grund  

 af krig eller anden væbnet konflikt, revolution, national  

 undtagelsestilstand, revolte, oprør eller uroligheder på  

 sidstnævnte kontraherende parts territorium, skal gives en behandling  

 af sidstnævnte kontraherende part, hvad angår  

 genindsættelse i tidligere rettigheder, skadesløsholdelse,  

 erstatning eller anden fyldestgørelse, der ikke er mindre gunstig end  

 den, som sidstnævnte kontraherende part giver sine egne investorer  

 eller investorer fra noget tredjeland (den set fra investors synspunkt mest  

 gunstige behandling). Betalinger, der hidrører fra bestemmelser i  

 denne artikel skal frit kunne overføres.
Artikel 8 Hjemtagning og overførsel af  

 kapital og udbytte (1)	Hver kontraherende part skal, under hensyn til hver kontraherende  

 parts ret til i god tro, på et ikke-diskriminatorisk grundlag og  

 retfærdigt at handle i henhold til sine love, uden forsinkelse, som i  

 hvert tilfælde ikke må være mere end seks (6)  

 måneder, tillade overførsel af:
(a) den investerede kapital eller provenuet af hel eller delvis  

 likvidation eller overdragelse af investeringen; (b) det realiserede udbytte; (c) betalingerne, som udgør afdrag på gæld  

 vedrørende investeringer og forfaldne renter; (d) en godkendt del af indkomsterne fra de fremmede statsborgere, som har  

 tilladelse til at arbejde i forbindelse med en investering, foretaget  

 på den anden kontraherende parts territorium.
 (2)	Overførsler i henhold til artikel 6, 7 og stk.(1) i denne  

 artikel skal ske i den konvertible valuta, hvori investeringen er foretaget,  

 eller, hvis investor er enig heri, i en hvilken som helst anden konvertibel  

 valuta til den officielle vekselkurs gældende på  

 overførselsdatoen.
Artikel 9 Subrogation (1)	Hvis en kontraherende part eller dennes designerede agent foretager  

 betaling til sine egne investorer under en garanti, den har tildelt med  

 hensyn til en investering på den anden kontraherende parts territorium,  

 skal sidstnævnte kontraherende part anerkende overdragelsen af en  

 hvilken som helst rettighed eller fordring fra den skadesløsholdte  

 investor til førstnævnte kontraherende part eller dennes  

 designerede agent, hvad enten den foretages i henhold til lov eller  

 retshandel i dette land, og at førstnævnte kontraherende part  

 eller dennes designerede agent er berettiget til i kraft af subrogation at  

 udøve investorens rettigheder og gennemtvinge investorens fordringer i  

 samme omfang som den skadesløsholdte investor selv.
 (2)	Den førstnævnte kontraherende part eller dennes  

 designerede agent er under alle omstændigheder berettiget til samme  

 behandling med hensyn til rettigheder og fordringer erhvervet ved  

 overdragelsen og til enhver betaling, modtaget som følge af disse  

 rettigheder og fordringer, som den skadesløsholdte investor selv var  

 berettiget til at modtage i henhold til denne overenskomst med hensyn til den  

 pågældende investering og udbyttet heraf.
 (3)	Enhver betaling modtaget af den førstnævnte  

 kontraherende part eller dennes designerede agent i henhold til de erhvervede  

 rettigheder og fordringer, skal være frit disponible for den  

 førstnævnte kontraherende part med det formål at kunne  

 afholde udgifter opstået på den sidstnævnte kontraherende  

 parts territorium.
Artikel 10 Bilæggelse af tvister mellem en investor  

 og en kontraherende part (1)	Tvister mellem en investor fra en kontraherende part og den anden  

 kontraherende part vedrørende dennes forpligtelse i henhold til denne  

 overenskomst i relation til en investering, foretaget af  

 førstnævnte, som ikke er blevet løst i mindelighed i  

 løbet af tre måneder fra et kravs skriftlige fremsættelse,  

 kan efter anmodning fra en af tvistens parter henvises til international  

 voldgift.
 (2)	Tvister vedrørende investeringer, over for hvilke der er  

 indledt regeringstiltag forud for ikrafttrædelsen af denne  

 overenskomst, skal ikke bilægges i henhold til bestemmelserne i denne  

 overenskomst.
 (3)	Hvis en sådan tvist henvises til international voldgift, skal  

 investor og den kontraherende part være berettiget til at  

 henføre sagen til enten:
 (a) Det Internationale Center for Bilæggelse af Investeringstvister  

 (med anvendelse af de vedkommende bestemmelser under Konventionen om  

 bilæggelse af investeringstvister mellem stater og statsborgere i andre  

 stater, åbnet for undertegnelse i Washington den 18. marts 1965, samt  

 de yderligere bestemmelser om mæglings-administration, voldgift og  

 undersøgelsesprocedurer), eller:
 (b) En international voldgiftsmand eller ad hoc voldgiftsdomstol, nedsat  

 under en særlig aftale eller etableret i henhold til de  

 voldgiftsregler, der gælder for FNs Kommission for International  

 Handelsret.
(4)	Hvis der efter en periode på tre måneder efter  

 fremsættelsen af et skriftligt krav ikke er aftalt en alternativ  

 procedure, skal tvistens parter være forpligtet til voldgift i henhold  

 til de voldgiftsregler, der gælder for FNs Kommission for International  

 Handelsret.
Tvistens parter kan skriftligt træffe aftale om at  

 ændre disse regler.
Artikel 11 Tvister mellem  

 de kontraherende parter (1) Tvister mellem de kontraherende parter vedrørende fortolkningen  

 og anvendelsen af denne overenskomst bør så vidt muligt  

 bilægges gennem forhandlinger mellem de kontraherende parter.
 (2)	Hvis en sådan tvist ikke kan bilægges inden for tre  

 måneder fra forhandlingernes begyndelse, skal den efter anmodning fra  

 enhver kontraherende part forelægges for en voldgiftsdomstol.
(3)	En sådan voldgiftsdomstol skal nedsættes for hver  

 enkelt sag på følgende måde: Inden for tre måneder  

 fra modtagelsen af begæringen om voldgift skal hver kontraherende part  

 udpege et medlem af domstolen.
Disse to medlemmer skal derpå  

 vælge en statsborger fra et tredjeland, som med de kontraherende  

 parters godkendelse skal udpeges til formand for domstolen.
Formanden skal  

 udpeges inden for tre måneder fra datoen for udpegelsen af de to andre  

 medlemmer.
(4)	Hvis de nødvendige udpegelser ikke har fundet sted inden for  

 nogen af de angivne perioder, kan enhver kontraherende part i mangel af anden  

 aftale opfordre præsidenten for Den Internationale  Domstol til at  

 foretage de nødvendige udpegelser.
Hvis præsidenten er  

 statsborger i den ene kontraherende part, eller hvis han på anden  

 måde er forhindret i at udføre den nævnte funktion, skal  

 vicepræsidenten opfordres til at foretage de nødvendige  

 udpegelser.
Hvis vicepræsidenten er statsborger i den ene kontraherende  

 part, eller hvis han også er forhindret i at udføre den  

 nævnte funktion, skal det medlem af Den Internationale Domstol, som er  

 den næste i anciennitet, og som ikke er statsborger i en af de  

 kontraherende parter, opfordres til at foretage de nødvendige  

 udpegelser.
(5)	Voldgiftsdomstolen skal anvende bestemmelserne i denne  

 overenskomst, andre overenskomster indgået mellem de kontraherende  

 parter og folkerettens gældende procedureregler.
Den skal træffe  

 sin afgørelse ved flertalsafgørelse.
En sådan  

 afgørelse er endelig og bindende for begge kontraherende parter.  

 Voldgiftsdomstolen fastsætter sin egen procedure.
 (6)	Hver kontraherende part skal bære omkostningerne for sit eget  

 medlem ved domstolen og for sin repræsentation i voldgiftsagen.  

 Omkostningerne til formanden og de øvrige omkostninger skal  

 bæres ligeligt af de kontraherende parter.
Artikel 12 Ændringer Ved ikrafttrædelsen af denne overenskomst eller  

 nårsomhelst senere kan bestemmelserne i denne overenskomst ændres  

 på en sådan måde, som de kontraherende parter er enige om.  

 Sådanne ændringer skal træde i kraft, når de  

 kontraherende parter har meddelt hinanden, at de forfatningsmæssige  

 krav for ikrafttræden er blevet opfyldt.
Artikel 13 Konsultationer Repræsentanter fra de kontraherende parter kan  

 nårsomhelst efter behov mødes for at gennemgå  

 gennemførelsen af denne overenskomst.
Disse møder skal holdes  

 efter forslag fra en af de kontraherende parter på et sted og et  

 tidspunkt, der er opnået enighed om gennem diplomatiske kanaler.
Artikel 14 Ikrafttræden Denne overenskomst træder i kraft tredive dage efter  

 den dato, på hvilken de kontraherende parters regeringer skriftligt har  

 meddelt hinanden, at de forfatningsmæssige krav for denne overenskomsts  

 ikrafttræden er blevet opfyldt.
Artikel 15 Varighed og ophør (1)	Denne overenskomst skal forblive i kraft i ti år og skal  

 derefter fortsat være i kraft, medmindre en kontraherende part efter  

 udløbet af den oprindelige periode på ti år, skriftligt  

 meddeler den anden kontraherende part sin hensigt om at opsige  

 overenskomsten.
Meddelelsen om opsigelse får virkning et år  

 efter, at den er modtaget af den anden kontraherende part.
 (2) For så vidt angår investeringer foretaget før den  

 dato, hvor meddelelsen om opsigelse af denne overenskomst får virkning,  

 skal bestemmelserne i artiklerne 1 til 11 forblive i kraft for yderligere en  

 tiårsperiode fra denne dato.
 TIL BEKRÆFTELSE HERAF har undertegnede,  

 behørigt bemyndigede af deres respektive regeringer, underskrevet  

 denne overenskomst.
 UDFÆRDIGET i to eksemplarer i Accra den 13. januar  

 1992 på dansk og engelsk, idet alle tekster skal have samme  

 gyldighed.
 I tilfælde af uenighed om fortolkningen skal den  

 engelske tekst have forrang.
For Kongeriget Danmarks regering Uffe Ellemann-Jensen For Republikken Ghanas regering S.K.Appea Overenskomsten trådte i kraft den 6. januar 1995 i  

 medfør af artikel 14.
