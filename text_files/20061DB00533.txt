Betænkning afgivet af Sundhedsudvalget den 16. maj 2007 Betænkning over Forslag til folketingsbeslutning om  

 nedsættelse af et ekspertudvalg, der skal analysere brugerbetalingen på  

 sundhedsområdet med henblik på en omlægning [af Charlotte Fischer (RV) m.fl.] 1. Udvalgsarbejdet Beslutningsforslaget blev fremsat den 6. februar 2007 og var til  

 1. behandling den 24. april 2007. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 13 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og EL) indstiller beslutningsforslaget til  

  

 forkastelse.
 Dansk Folkepartis medlemmer af udvalget bemærker, at Dansk  

 Folkeparti ikke kan tilslutte sig forslaget om at nedsætte et ekspertudvalg,  

 der skal kulegrave brugerbetalingen på sundhedsområdet, idet Dansk Folkeparti  

 ikke mener, at niveauet for brugerbetalingen skal øges.
 Dansk Folkeparti mener, at adgangen til sundhedssystemet som  

 udgangspunkt skal være frit og lige uanset borgernes indtægter.
Brugerbetaling på sundhedsområdet vil ramme de svageste hårdest,  

 og Dansk Folkeparti tror, at brugerbetalingen vil få mange mennesker til  

 automatisk at tøve med at blive behandlet.
Det kan efter Dansk Folkepartis  

 mening i værste fald føre til en dårligere sundhedstilstand og flere dødsfald  

 i  

 befolkningen.
 Det skattebetalte sundhedsvæsen er ganske simpelt grundstenen i  

 den danske velfærdsstat, og det mener Dansk Folkeparti ikke der skal røres  

 ved.
Enhedslistens medlem af  

 udvalget er enigt med Det Radikale Venstre i, at der kan være brug  

 for en grundig analyse af brugerbetalingen på sundhedsområdet.
Enhedslisten  

 mener imidlertid, at en sådan analyse skal bruges til at træffe beslutninger  

 om  

 en prioriteret indsats for at afvikle brugerbetalingen på sundhedsområdet.  

 Enhedslisten er derfor uenig i forslagets præmis om, at undersøgelsen skal  

 baseres  

 på udgiftsneutralitet.
Det kan ikke undgå at føre til øget brugerbetaling  

 eller  

 indførelse af brugerbetaling på en række nye områder.
Det er  

 Enhedslisten  

 imod.
Enhedslisten stemmer derfor imod beslutningsforslaget.
 Et  

  

 mindretal  

  

 i  

 udvalget (S, RV og SF) indstiller beslutningsforslaget til  

  

 vedtagelse uændret.
Det Radikale Venstres medlemmer af udvalget bemærker, at  

 beslutningsforslaget er fremsat med ét sigte: at få kulegravet den samlede  

 brugerbetaling på sundhedsydelser med henblik på en omlægning.
Det Radikale  

 Venstre  

 har sagt det igen og igen: Det Radikale Venstre ønsker ikke at øge den  

 samlede  

 brugerbetaling på sundhedsydelser  og det fremgår entydigt af teksten  

 til  

 beslutningsforslaget.
Enhver afvisning af forslaget med henvisning til, at  

 intentionen skulle være at øge brugerbetalingen, kan derfor kun opfattes som  

 et  

 falsk påskud for helt at undgå diskussionen.
Det gælder også i indenrigs- og  

 sundhedsministerens tilfælde.
Ministeren begrunder netop i sit svar på  

 udvalgets  

 spørgsmål 6 sin afvisning af forslaget med: »  

 Regeringen  

 er ikke tilhænger af at øge niveauet for brugerbetalingen.« Men da forslaget  

 netop ikke går ud på at øge, men alene at omlægge brugerbetalingen, er denne  

 begrundelse tom udenomssnak, der ikke klæder nogen seriøs politiker.
Indenrigs- og sundhedsministeren skylder Folketinget og ikke  

 mindst offentligheden en gyldig forklaring på, hvorfor han og dermed  

 regeringen  

 pludselig ikke længere mener, at der er brug for at undersøge den  

 eksisterende  

 brugerbetaling på sundhedsydelser.
Det var ellers netop en sådan  

 undersøgelse, indenrigs-  

 og sundhedsministeren slog til lyd for i forbindelse med Venstres landsmøde i  

 november 2006. Indenrigs- og sundhedsministeren begrundede sit ønske om en  

 undersøgelse med det gældende brugerbetalingssystems mangel på logik.
F.eks.  

 er  

 det muligt at få offentligt tilskud til høreapparat, hvis man hører dårligt,  

 men ikke til briller, hvis man ser dårligt, nævnte ministeren i november som  

 eksempel.
Samtidig understregede ministeren, at han ikke ønskede at øge den  

 samlede  

 brugerbetaling, men blot at omlægge den.
Alt sammen er præcis, hvad dette beslutningsforslag lægger op  

 til.
Alligevel er indenrigs- og sundhedsministeren på bare et halvt år vendt  

 180 grader og afviser nu blankt enhver tale om at undersøge brugerbetalingen  

 på  

 sundhedsydelser med henblik på en omlægning.
Dermed svigter indenrigs- og  

 sundhedsministeren åbenlyst sin egen overbevisning, som netop er, at  

 brugerbetalingssystemet er ulogisk og fortjener at blive undersøgt.
Han  

 svigter  

 også befolkningen, der må kunne forvente, at politikere og specielt ministre  

 gør noget ved et problem, hvis de først har fået øje på det.
Det Radikale Venstre har  

 fremsat beslutningsforslaget ud fra en overbevisning om, at der findes en  

 bedre  

 måde at fordele brugerbetalingen på sundhedsydelser på.
Skæbnens ironi er, at  

 alle, inklusiv regeringen, dybest set synes at dele denne overbevisning.
I  

 hvert fald har ingen på noget tidspunkt ønsket at forsvare den nuværende  

 brugerbetaling på sundhedsydelser som andet end tilfældig, ulogisk og socialt  

 skæv.
Eksperter slutter entydigt op om denne kritik og har i årevis forgæves  

 efterlyst et politisk initiativ på området.
Brugerbetalingen på sundhedsydelser beløber sig i dag til ca. 19  

 mia. kr., hvilket er op imod en femtedel af de samlede sundhedsudgifter.
Der  

 er  

 dermed tale om et betragteligt beløb, som politikere har et ansvar for  

 opkræves  

 så hensigtsmæssigt som muligt.
Brugerbetalingen på sundhedsydelser er gennem  

 årene vokset og vokset, uden at den samlede brugerbetaling på noget tidspunkt  

 er undersøgt til bunds, og politikerne har derfor ikke haft noget grundlag  

 for  

 at vurdere brugerbetalingens samlede profil eller mulighederne for en  

 omlægning.
 Indenrigs- og sundhedsministeren henviser i sit svar på  

 spørgsmål 7 til, at Velfærdskommissionen behandlede emnet i sin rapport fra  

 januar 2006. Men her er der på ingen måde tale om en undersøgelse af  

 brugerbetalingssystemet, men alene en kortere beskrivelse og en række  

 økonomisk  

 begrundede forslag til ny brugerbetaling på en række områder og dermed øget  

 brugerbetaling.
Velfærdskommissionens sigte var et helt andet end  

 beslutningsforslagets, nemlig at komme med bud på, hvordan det stigende pres  

 på  

 sundhedsudgifterne vil kunne finansieres via øget brugerbetaling.
Det  

 Radikale  

 Venstre vil med sit beslutningsforslag tilvejebringe et beslutningsgrundlag,  

 der kan pege frem mod en omlægning af det nuværende brugerbetalingssystem  

 uden  

 at øge den samlede brugerbetaling.
En sådan omlægning af et stort og  

 kompliceret system vil kræve en grundig, tilbundsgående undersøgelse af den  

 nuværende brugerbetalings omfang og konsekvenser, andre tilsvarende landes  

 erfaringer med andre typer brugerbetaling og mulighederne for at skabe et  

 mere  

 logisk og socialt retfærdigt brugerbetalingssystem.
Det Radikale Venstre savner specielt en analyse af mulighederne  

 for at indføre en indkomstafhængig brugerbetaling med et loft, så ingen  

 risikerer at betale mere end et vist beløb i brugerbetaling  i  

 modsætning til  

 i dag, hvor der ingen grænse er for, hvor mange tusinde kroner den enkelte  

 borger risikerer at skulle betale i tandlægeregninger m.v.
For Det Radikale  

 Venstre er det grundlæggende urimeligt, at pædagogmedhjælperen skal betale  

 det  

 samme for f.eks. et tandlægebesøg som direktøren.
Indkomstafhængig brugerbetaling ville være i langt bedre  

 overensstemmelse med det bærende princip i skattefinansieringen af vore  

 velfærdsydelser, nemlig at de brede skuldre bærer mest.
Og da brugerbetaling  

 træder i stedet for skat, savner det på enhver måde logik, at  

 brugerbetalingen  

 ikke skal indrettes efter samme kerneprincip som skatten, nemlig at enhver  

 betaler efter evne.
Til trods for at alle er enige om det nuværende systems mangler  

 og uhensigtsmæssigheder, holder flertallet stædigt fast i status quo.
De  

 lever  

 øjensynligt hellere med et skidt system, der rammer befolkningen tilfældigt  

 og  

 urimeligt, frem for at risikere en svær debat.
Det anser Det Radikale Venstre  

 for en politisk falliterklæring.
Det Radikale Venstre giver dog ikke op, men  

 vil forfølge debatten på enhver tænkelig måde.
Første anledning vil være, når ministerens udvalg, der skal  

 undersøge mulighederne for at omlægge sygesikringstilskuddet inden for  

 voksentandplejen, snarligt barsler med sin rapport.
Baggrunden for udvalget  

 er  

 et bredt ønske om at reducere brugerbetalingen for patienter med alvorlige  

 tandsygdomme, f.eks. aggressiv paradentose.
Det er et formål, Det Radikale  

 Venstre fuldt og helt kan støtte.
Men hvis indenrigs- og sundhedsministeren  

 vælger alene at hente pengene fra det øvrige voksentandplejeområde, vil  

 resultatet være, at den i forvejen generelt meget høje brugerbetaling på  

 voksentandpleje  

 vil vokse yderligere.
Dermed vil man kun gøre ondt værre, idet den høje  

 brugerbetaling på voksentandpleje præcis er et af de helt store problemer i  

 det  

 nuværende system.
Eksemplet illustrerer, hvorfor der er brug for en samlet  

 analyse og omlægning af brugerbetalingen.
 Socialistisk Folkepartis medlem af udvalget tilslutter sig Det  

 Radikale Venstres bemærkninger.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Jens Peter Vernersen (S)   

 Sophie Hæstorp Andersen (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Elsebeth Gerner Nielsen (RV)   

 Anne Baastrup (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets  

 sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 87 Bilagsnr.
Titel 1 1. udkast til betænkning 2 Udskydelse af betænkningsafgivelse Oversigt over spørgsmål og svar vedrørende B 87 Spm.nr.
