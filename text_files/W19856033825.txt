Ankenævnet fandt ikke, at patentkravet i forbindelse med ansøgning om  

 patent på et hængsel adskilte sig væsentligt fra kendt teknik.
I  

 direktoratets behandling af sagen havde indsigeren henvist til en  

 mønsterregistrering som nyhedsskadeligt materiale.
År 1985, den 5. november afsagde Patentankenævnet (Beyer,  

 Grønning-Nielsen, P.F.
Jensen, Asger Nielsen, Terndrup Pedersen) følgende k e n d e l s e i sagen j.nr.
P. 16/83: Klage fra A/S J.
Petersens Beslagfabrik, Nibe, v/Nørrejysk Patentbureau ApS.
over Patentdirektoratets afgørelse af 24. august 1983 a patentansøgning nr.  

 252/78 fra OY Fiskars AB., Finland, v/patentbureau Hofman-Bang & Boutard.
 Den 11. januar 1982 fremlagdes under nr. 144.194 en af OY Excelsior AB,  

 Finland, den 18. januar 1978 til patentdirektoratet indleveret ansøgning om  

 patent på et hængsel.
 Det fremlagte krav lød således:
»Hængsel med to omkring en fælles hængseltap (3) svingelige  

 hængselsblade, hvoraf det ene (1) er indrettet til fastgørelse på sidekanten  

 af en karm eller lignende fast del, medens det andet (2) er indrettet til  

 fastgørelse på sidekanten af en dør (7) eller lignende svingelig del, hvilke  

 blade begge er ombukket i en Z-form til optagelse af en eventuel fals (16) på  

 døren, k e n d e t e g n e t ved, at det andet hængselblads (2) yderste del  

 (17) er forsynet med en åbning (13) med forsænkning (14) til optagelse af en  

 skrue (8) med udvidet hoved, og at åbningen (13) er forbundet med en slids  

 (12), som forløber ind til bladets midterste, ombøjede del (18) og er  

 forbundet med en åbning (11) i denne del for sideindføring af bladet under  

 skruens (8) hoved.« Den 7. april 1982 nedlagde klageren i denne sag indsigelse mod udstedelse  

 af patent med følgende begrundelse:
»Som anført i kravets indledning angår opfindelsen et hængsel med to  

 omkring en fælles hængseltap (3) svingelige hængselsblade, hvoraf det ene (1)  

 er indrettet til fastgørelse på sidekanten af en karm eller lignende fast  

 del, medens det andet (2) er indrettet til fastgørelse på sidekanten af en  

 dør (7) eller en lignende svingelig del, hvilke blade begge er ombukket i en  

 Z-form til optagelse af en eventuel fals (16) på døren.
Som angivet i  

 indledningen til fremlæggelsesskriftet er hængsler af denne type velkendt og  

 kaldes »hængsel til overfalset dør«.
 I henhold til den kendetegnende del af kravet skule det særegne ved  

 hængslet være, at det andet hængselsblads (2) yderste del (17) er forsynet  

 med en åbning (13) med forsænkning (14) til optagelse af en skrue (8) med  

 udvidet hoved, og at åbningen (13) er forbundet med en slids (12), som  

 forløber ind til bladets midterste, ombøjede del (18) og er forbundet med en  

 åbnig (11) i denne del for sideindføring af bladet under skruens (8) hoved.
Dette er det velkendte princip i de såkaldte indstikshængsler som der  

 findes mange eksempler på fra 1960-1970 i den nordiske patentlitteratur,  

 ligesom der findes mange mønterregistreringer derpå.
De fleste af disse  

 hængsler har ganske vist rette hængselsblade, hvor indstikningsslidsen  

 strækker sig fra hængselsbladets yderste kant og ind i bladet.
I dansk  

 mønsterregistrering nr. 525-1976 er der vist et eksempel, hvor indstiksfligen  

 (bladet med slidsen) fikseres med en skrue, hvor skruehovedet griber ind i en  

 undersænkning i indstiksfligen, ganske på samme måde som angivet i  

 patentkravet.
At anvende dette indstikprincip i forbindelse med en velkendt hængelstype  

 må betragtes som nærliggende for en fagmand inden for området.' Ansøgeren anførte hertil i skrivelse af 12. oktober 1982:
 »Der kan selvsagt ikke tillægges indsigerens generelle helt  

 udokumenterede henvisning til nordisk patentlitteratur fra årene 1960-1970 og  

 til »mange mønsterregistreringer« nogen som helst betydning,  

 således at indsigelsen reelt alene er søgt begrundet med en henvisning til  

 mønsterregistrering nr. 525/1976.
Det er dog efter vor bedømmelse helt åbenbart, at det i  

 mønsterregistreringen viste hængsel ikke med nogen rimelighed kan anses for  

 nyhedshindrende for patentansøgningen.
Forholdet er nemlig det, at mønsterets  

 hængsel hverken er af den type, der er anført i patentkravets indledning, -  

 mønsterets hængsel er således ikke anvendeligt til falsede døre - eller  

 svarer til indholdet af patentkravets kendetegnende del, idet indstikslidsen  

 strækker sig indad fra bladets yderste kant, og det drejer sig om et ret  

 eller lige hængselsblad.
Vi skal tilføje, at det faktum, at indstikshængsler af samme type som vist  

 i mønsterregistreringen og hængsler af den art, der er anført i patentkravets  

 indledning, har været kendt i lang tid, efter vor mening tjener til støtte  

 for opfindelsens patenterbarhed, idet det vel må antages, at hvis det som  

 hævdet af indsigeren havde været nærliggende for en fagmand at udforme et  

 hængsel af den type, der er anført i patentkravets indledning, på den måde,  

 der er anført i kravets kendetegnende del, ville et sådant hængsel utvivlsomt  

 allerede være kendt.
Dette er imidlertid ikke tilfældet.' Patentdirektoratet besluttede ved skrivelse af 24. august 1983 at meddele  

 patent, idet indsigelsen afvistes med følgende begrundelse:
 »Det i det af Dem fremdragne mønsterregisterblad under register nr.  

 525-1976 viste indstikshængsel er ikke af den i fremlæggelsesskriftet  

 omhandlede art, idet det kendte hængsel har plane hængselblade i modsætning  

 til hængslet ifølge opfindelsen, hvis blade er ombukket i en Z-form til  

 optagelse af en dørfals.
 Det kendte hængsels indstiksblad har en slids, som strækker sig indad fra  

 bladets yderkant og opviser ikke det i den kendetegnende del af  

 fremlæggelsesskriftets krav angivne træk, at åbningen for optagelse af en  

 befæstigelsesskrue er forbundet med en lukket slids, som forløber ind til  

 bladets midterste, ombøjede del og er forbundet med en åbning i denne del,  

 hvorved bladet kan sideindføres under skruens hoved i retning mod falsen i en  

 fløj til lettelse af montering og justering af en fløj med to hængsler.
 Det fra det ovennævnte mønster-registreringsnr, 525-1976 kendte  

 indstikshængsel ses derfor ikke at foregribe opfindelsen.
Deres henvisning til, at andet materiale fra den nordiske patentlitteratur  

 er nyhedshindrende, er udokumenteret, hvorfor der ikke kan tages stilling  

 hertil.« Denne afgørelse har klageren ved skrivelse af 21. oktober 1983 indbragt  

 for patentankenævnet med påstand om, at ansøgningen afslås.
 Ansøgeren har nedlagt påstand om stadfæstelse.
 Efter sagens indbringelse for patentankenævnet er retten til at søge  

 patent overdraget til OY Fiskars AB, Finland.
 Klageren har navnlig anført, at hængslet ikke adskiller sig væsentligt fra  

 den kendte teknik på ansøgningens indleveringsdag, og at det ikke har været  

 nødvendigt at ændre på konstruktionen af hængslet, udover frembringelse af  

 slidsen og udeladelse af de sædvanlige skruehuller i bladet for træskruer.
 Der synes således ikke at være tale om andet og mere end rent  

 håndværksmæssige foranstaltninger.
Ansøgeren har heroverfor anført, at hvis det havde været nærliggende at  

 udforme hængsler af den art, der er anført i patentkravets indledning, med  

 det træk, der er anvist i kravets kendetegnende del, er det vanskeligt at  

 forklare, hvorfor fagmænd indenfor branchen først efter at ansøgningen er  

 blevet almindelig tilgængelig, er kommet på den tanke at fremstille sådanne  

 hængsler, dette så meget mere som der har vist sig at foreligge et betydeligt  

 behov for disse hængsler.
Dette skyldes navnlig, at der, som nærmere  

 forklaret i ansøgningens beskrivelse, opnås betydelige monteringsmæssige  

 fordele med disse hængsler.
 Nævnet har behandlet sagen i sit møde den 28. oktober 1985.
 Ingen gav møde.
 Nævnet skal udtale:
 Når henses til den kendte teknik på ansøgningstidspunktet, må det i  

 ansøgningen beskrevne betegnes som en nærliggende udformning af et hængsel af  

 den pågældende type.
Herefter bestemmes:
 Ansøgning nr. 252/78 afslås.
