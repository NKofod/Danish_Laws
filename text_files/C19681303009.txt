 Temperaturkrav.
 En virksomhed har rejst spørgsmålet om smeltet svinefedt skal opfylde de  

 for slagteaffald fastsatte temperaturkrav.
Ved den »nye« lov om indenrigs kødkontrol af 12. april 1949 blev  

 smeltet fedt og talg flyttet fra »kødvaregruppen« til  

 »slagteaffaldsgruppen«.
Alene dette indebærer nogen usikkerhed med  

 hensyn til, hvor det egentlig bør være placeret.
Under hensyntagen hertil  

 samt til forhandlingsformen (uden køling) er man indforstået med, at smeltet  

 fedt undtages fra de gældende temperaturkrav, dog bør fedtet ved forsendelse  

 fra en virksomhed være afkølet således, at temperaturen i varen højst er 10  

 grader.
Endvidere meddeles, at det over for veterinærdirektoratet er oplyst, at  

 det er almindeligt, at dyrlægerne ved forsendelse af kød og slagteaffald  

 kræver afkøling i vognen med tøris, selvom varens temperatur og vognens  

 isolation er sådan, at temperaturkravene nemt vil kunne opfyldes for den  

 pågældende transport.
I denne anledning gøres opmærksom på, at der ikke ved  

 temperaturkravene er stillet nogen betingelser om køling under transport, men  

 blot er krævet, at transporten skal ske på en sådan måde, at varerne kan  

 holde de fastsatte temperaturer under transporten.
 P.V.V.
