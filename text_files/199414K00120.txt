Nr BTL 120 Betænkning over Forslag til lov om dykkerarbejde og dykkermateriel m.v.  

  

 Nr L 120 1994-95, 1. samling Afgivet af Erhvervsudvalget Afgivet: 19950406 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
To af udvalgets spørgsmål til erhvervsministeren og dennes svar herpå er optrykt som bilag til betænkningen.
 Endvidere har udvalget modtaget en skriftlig henvendelse fra  

 Centralforeningen for Stampersonel.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (SF), tiltrådt af et  

mindretal (EL):
 Til § 2 1) Stk. 2 affattes således:
»Stk. 2. Loven finder ikke anvendelse på besætningsmedlemmer  

 på et udenlandsk skib, der udfører dykkerarbejde på det pågældende skib, og  

 på dykkerarbejde, der udføres af militære, og som kan henregnes til egentlig  

 militær dykkertjeneste.« Bemærkninger Til nr. 1 Ændringsforslaget indebærer, at undtagelse fra lovens  

 bestemmelser alene gælder besætningsmedlemmer på udenlandske skibe og  

 dykkerarbejde, der kan henregnes til egentlig militærtjeneste.
Lissa Mathiasen (S) fmd.
Per Kaalund (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag To af udvalgets spørgsmål til erhvervsministeren og dennes svar herpå Spørgsmål 2:
»Vil ministeren omformulere § 15, så der ikke er tvivl om, at  

 ministerens indblanding i markedsføring kun kan ske i forbindelse med  

 ulovligt grej?» Svar:
 Der er tale om en bemyndigelsesbestemmelse, som vil blive brugt til at  

 stille krav om, at dykkermateriel, der markedsføres i Danmark, skal være i  

 overensstemmelse med de regler, som bliver fastsat med hjemmel i § 14.
 Herudover vil der kunne blive tale om forbud mod markedsføring af nærmere  

 angivet materiel, hvor erfaringer viser, at materiellet frembyder fare for  

 sikkerhed, sundhed og miljø.
 I tilslutning til min besvarelse af spørsmål nr. 12 (L 120, bilag 8)  

 fremsender jeg hermed i 80 eksemplarer Forsvarsministeriets uddybende svar af  

 21. marts 1995, hvortil jeg henviser.
FORSVARSMINISTERIET Holmens Kanal 42 - 1060 København K.
Telefon 33 92 33 20 - Telefax 33 32 06 55 Til Erhvervsministeriet Eft.: Forsvarskommandoen Emne: Forslag til lov om dykkerarbejde og dykkermateriel m.v.
Ref.
Forsvarsministeriets skrivelser af 8. og 14. marts 1995.
 Under henvisning til ref., hvorved Forsvarsministeriet har oplyst, at man  

 ikke på det foreliggende grundlag kunne tilslutte sig en ændring af forslag  

 til lov om dykkerarbejde og dykkermateriel m.v., som foreslået af  

 Centralforeningen for Stampersonel, skal følgende oplyses:
Forsvarskommandoen har ved telefax af 21. marts 1995 uddybet sine  

 tidligere fremførte bemærkninger til forslaget.
Forsvarskommandoen anfører  

 således:
 »Det er fortsat hovedsynspunktet, at såfremt der inden for  

 dykkerområdet fremover skal kunne skelnes mellem militær og ikkemilitær  

 dykning, eller hvilke dykninger der er omfattet af dykkerloven, og hvilke der  

 ikke er, må definition foretages, og herunder forudses betydelige  

 fortolkningsproblemer.
 Da søværnet ikke udsteder erhvervsdykkerbevis til alle, vil der, jf. § 3,  

 kunne opstå tvivl om, hvilket personel der i givet fald må udføre en bestemt  

 opgave, jf. defintionen af dykkerarbejde i § 3, stk. 2. I tilslutning hertil  

 er det usikkert, hvordan straffebestemmelserne i §§ 23 og 24 harmonerer med  

 militær straffelov.
 Lovforslaget bemyndiger erhvervsministeren til at fastsætte regler  

 vedrørende uddannelse (§ 4 og 5), helbredsmæssige krav (§ 6), dykkerarbejdets  

 sikre udførelse (§ 13) og dykkermateriels konstruktion samt godkendelse og  

 syn heraf (§ 14-16). De i medfør af den nugældende dykkerlov udstedte  

 forskrifter forbliver, jf. § 25, stk. 2, i kraft, indtil de ophæves eller  

 afløses af forskrifter i medfør af den nye lov.
De eksisterende og indtil videre ikraftværende bekendtgørelser - nr. 29 og 30 af 15. januar 1988, samt - nr. 501 og 502 af 25. november 1985 er alle udarbejdet under forudsætning af, at forsvarets personel og  

 materiel ikke var omfattet af dykkerloven.
På grund af den nævnte manglende  

 difinition og de heraf følgende fortolkningsproblemer vurderes det ikke  

 muligt på det foreliggende grundlag udtømmende at redegøre for de  

 uddannelses-, materiel- og sikkerhedsmæssige konsekvenser for forsvarets  

 dykkervirksomhed.
Der kan dog umiddelbart peges på følgende bestemmelser, som  

 forsvaret ikke opfylder:
 - Intet af det af søværnets dykkere anvendte materiel er typegodkendt, jf.  

 bekendtgørelse nr. 29 af 15. januar 1988, afsnit II.
 - Telefonforbindelse anvendes normalt ikke ved dykninger i søværnet, og  

 der rådes ikke over det fornødne materiel til at kunne anvende en sådan ved  

 alle dykninger, jf. bekendtgørelse nr. 30 af 15. januar 1988, § 19.
 - Der rådes ikke over transportable behandlingskamre som krævet ved  

 dykninger med blandingsgas, jf. bekendtgørelse nr. 30 af 15. januar 1988, §  

 22, stk. 4 c.
Usikkerheden med hensyn til, om en forsvaret foreliggende dykkeropgave vil  

 være omfattet af loven, må derfor antages at kunne få som konsekvens, at  

 loven på disse og formentlig flere områder i realiteten vil gælde forsvaret i  

 fuldt omfang.
I modsat fald vil der kunne opstå tvivl om, hvilket materiel  

 der i givet fald vil kunne anvendes under udførelse af en bestemt opgave.
 Det kan ikke på det foreliggende grundlag vurderes, om  

 undtagelsesbestemmelserne i §§ 20 og 21 eventuelt vil give hjemmel til at  

 afklare disse forhold.
 I forsvaret er der ca. 200 dykkere, hvis virksomhed er omfattet af  

 bestemmelserne, som fremgår af bilag.
 Disse bestemmelser er koordineret med allierede bestemmelser og udarbejdet  

 på baggrund af erfaringer ved Søværnets Teknikskole, Dykkerkursus, som  

 uddanner alle militære dykkere og mange civile.
 Sammenfattende er det fortsat Forsvarskommandoens opfattelse, at den  

 nuværende tekst i § 2, stk. 2, bør bibeholdes«.
På baggrund af ovenstående finder Forsvarsministeriet fortsat, at det vil  

 være uhensigtsmæssigt at ændre lovforslaget som foreslået.  

 Forsvarsministeriet lægger navnlig vægt på de problemer, der følger af en  

 fortolkning af »militær dykkertjeneste«.
Hertil kommer, at der  

 stadig er mange uafklarede konsekvenser ved den foreslåede ændring, bl.a.  

 vedrørende materielgodkendelse/anvendelse.
 Forsvarsministeriet skal derfor foreslå, at lovforslaget søges vedtaget i  

 sin nuværende form.
 Til orientering vedlægges »Bestemmelse for dykning i søværnet«  

 udsendt af Søværnets Operative Kommando den 9. marts 1995. Som det fremgår  

 heraf, findes der omfattende bestemmelser for dykkervirksomheden i forsvaret.  

 Disse bestemmelser fastsætter ansvarsfordeling, sikkerhedsregler og  

 retningslinjer i forbindelse med dykning i forsvaret.
 Forsvarsministeriet er indstillet på at foranledige, at de regler, der  

 bliver udstedt i medfør af lov om dykkerarbejde og dykkermateriel m.v.,  

 indarbejdes i forsvarets interne bestemmelser, således at de finder  

 anvendelse i det omfang, de ikke virker hindrende for tjenestens udførelse.
