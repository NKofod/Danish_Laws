 Et byråd havde vedtaget en udtalelse om, at byrådet ikke kan tillade,  

 at atomvåben eller depoter for samme placeres inden for kommunens grænser .
 Indenrigsministeriet udtalte, at det som udgangspunkt ikke antages at  

 være en kommunal opgave af fremsætte udenrigspolitiske udtalelser eller  

 meningstilkendegivelser eller at tage standpunkter i landspolitiske  

 anliggender Indenrigsministeriet var derfor enigt med tilsynsrådet i, at  

 byrådet ikke burde have behandlet det omtalte spørgsmål, der måtte henregnes  

 til et landspolitisk anliggende, som varetages af centrale statslige  

 myndigheder.
 I skrivelse af 2. februar 1982 har De forelagt indenrigsministeriet en af  

 tilsynsrådet for Storstrøms amt truffet afgørelse af 16. december 1981  

 vedrørende en af Nykøbing F. byråd på byrådsmødet den 1. december 1981  

 vedtaget udtalelse om at byrådet ikke kan tillade, at atomvåben eller depoter  

 for samme placeres inden for Nykøbing F. kommunes grænser .
De har til indenrigsministeriets orientering vedlagt kopi af tilsynsrådets  

 afgørelse.
Tilsynsrådet udtaler heri blandt andet, at udtrykket kommunernes  

 anliggender i § 2, stk. 1, i lov om kommunernes styrelse forudsætter  

 tilstedeværelsen af en vis kreds af kommunale anliggender, ligesom der er  

 andre opgaveområder, der positivt er henlagt til andre områder, f.eks.  

 staten.
Dette indebærer, at de sager, der behandles af en kommunalbestyrelse,  

 må ligge inden for området af disse kommunale anliggender.
Det kan således  

 ikke være en kommunalbestyrelses opgave at beskæftige sig med landspolitiske  

 anliggender eller at fremkomme med meningstilkendegivelser om forhold, der  

 ikke vedrører kommunen eller kommunalbestyrelsens beføjelser, hvorfor  

 Nykøbing F. byråd efter tilsynsrådets opfattelse ikke burde have behandlet og  

 taget stilling til det omtalte spørgsmål, der må henregnes til et  

 landspolitisk anliggende, der varetages af centrale statslige myndigheder.
 I denne anledning skal man meddele, at det som udgangspunkt ikke antages  

 at være en kommunal opgave eller et kommunalt anliggende at fremsætte  

 udenrigspolitiske udtalelser eller meningstilkendegivelser eller at tage  

 standpunkter i landspolitiske anliggender.
Det kan imidlertid ikke udelukkes, at en kommunalbestyrelse i visse  

 situationer vil kunne komme til at beskæftige sig med landspolitiske  

 spørgsmål.
I det omfang et sådant spørgsmål vil få konsekvenser for forhold  

 af mere lokal art - f.eks. på det erhvervsmæssige eller trafikale område i  

 kommunen - vil en vurdering af disse virkninger falde inden for området af de  

 anliggender, kommunalbestyrelsen lovligt kan beskæftige sig med, og som den  

 derfor også kan fremsætte udtalelser om.
I det foreliggende tilfælde udtrykkers den omtalte udtalelse fra Nykøbing  

 F. byråd et standpunkt i et anliggende, som det tilkommer centrale  

 myndigheder at varetage.
Indenrigsministeriet kan på denne baggrund tilslutte  

 sig tilsynsrådets udtalelse om, at Nykøbing F. byråd ikke burde have  

 behandlet og taget stilling til det nævnte spørgsmål.
 Indenrigsministeriets afgørelser og udtalelser om kommunale forhold 1982  

 3.2.
