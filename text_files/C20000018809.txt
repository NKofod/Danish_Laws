Cirkulære om udformning af  

 hastighedsdæmpende bump (til alle vejbestyrelser og vejmyndigheder) I medfør af § 6, stk. 1, i lov om offentlige veje, jf.  

 lovbekendtgørelse nr. 671 af 19. august 1999, samt § 24, stk. 3, i lov  

 om private fællesveje, jf. lovbekendtgørelse nr. 670 af 19.  

 august 1999, fastsættes:
§ 1. Bump skal være udformet således,  

 at en fører af en personbil ved passage med den ønskede  

 hastighed og en fører af et tungt køretøj ved passage  

 med den ønskede hastighed minus 15 km/t udsættes for en lodret  

 acceleration på 0,65 til 0,75 gange tyngdeaccelerationen G.
Endvidere  

 skal den lodrette acceleration være stigende med stigende  

 hastighed.
Ikrafttræden § 2. Cirkulæret træder i kraft den 1.  

 januar 2001. Samtidig ophæves cirkulære nr. 99 af 1. juli 1997 om  

 udformning af hastighedsdæmpende bump.
 Stk. 2. Eksisterende bump uden for veje, der af vejbestyrelsen er  

 defineret som trafikveje, og på veje, hvor der ikke kører bus i  

 rute, skal bringes i overensstemmelse med nærværende  

 cirkulære inden den 1. august 2007.
