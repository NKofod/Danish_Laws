 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-62, Flyvetelefonistbevis/certifikat, seneste udgave.
 1.4 BL 6-84, Teoretisk uddannelse til trafikflyvercertifikat af II og I  

 klasse, C/D-certifikat, teorikrav V, seneste udgave.
 1.5 BL 6-90, Flyvemaskinistcertifikat, F-certifikat, grunduddannelse,  

 seneste udgave.
 1.6 BL 6-91, Flyvemaskinistcertifikat, F-certifikat, typeuddannelse,  

 seneste udgave.
2. Anvendelsesområde Denne BL fastsætter - generelle bestemmelser for udstedelse og udvidelse af  

 flyvemaskinistcertifikat (F-certifikat) og - vilkårene for, at en certifikatindehaver kan udføre tjeneste som  

 flyvemaskinist på luftfartøj.
3. Udstedelse 3.1 Flyvemaskinistcertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
 3.2 Flyvemaskinistcertifikat udstedes gældende for luftfartøj af den type,  

 hvorpå ansøgeren har aflagt de prøver, der er fastsat i BL 6-91.
 3.3 Flyvemaskinistcertifikat udstedes uden angivelse af udløbsdato.  

 Statens Luftfartsvæsen kan dog i særlige tilfælde fastsætte en udløbsdato.
 3.4 Statens Luftfartsvæsen kan udstede et midlertidigt begrænset  

 flyvemaskinistcertifikat, når aspiranten opfylder udstedelseskravene under  

 pkt. 4.1 a-h, og når aspiranten har afsluttet den simulatortræning, der er  

 nævnt i pkt. 4.2.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være fyldt 18 år, d. være helbredsmæssigt godkendt, jf.
BL 6-05, e. have bestået den prøve, der er fastsat i BL 6-62, og denne prøve skal  

 have bevaret sin gyldighed, f. være indehaver af - flyvemekanikercertifikat eller - trafikflyvercertifikat af III klasse samt instrumentbevis eller - trafikflyvercertifikat af I klasse, g. have bestået de teoretiske prøver, der af Statens Luftfartsvæsen er  

 foreskrevet til flyvemaskinistcertifikat, jf.
BL 6-90, eller til  

 trafikflyvercertifikat af I klasse, teorikrav V, jf.
BL 6-84, og disse prøver  

 skal have bevaret deres gyldighed, h. have gennemført typeuddannelse på den pågældende luftfartøjstype med  

 tilfredsstillende resultat samt have bestået praktisk prøve, jf.
BL 6-91, og i. have erhvervet en samlet flyvetid på mindst 100 timer som  

 flyvemaskinist på den pågældende luftfartøjstype under  

 instruktion/overvågning af en flyvemaskinistinstruktør, der er godkendt  

 hertil af Statens Luftfartsvæsen.
 4.2 Indtil halvdelen af den flyvetid, der er nævnt i pkt. 4.1 i, kan  

 erstattes af tid erhvervet under uddannelse til flyvemaskinist på en  

 simulator, der er godkendt af Statens Luftfartsvæsen.
 4.3 Den flyvetid, der er nævnt i pkt. 4.1 i, kan efter  

 luftfartsforetagendets vurdering reduceres med indtil 25 timer for  

 aspiranter, der har erhvervet flyvetid som pilot på et luftfartøj, der i  

 henhold til luftdygtighedsbevis skal føres af mindst to piloter.
5. Udvidelse Flyvemaskinistcertifikat kan udvides med en anden luftfartøjstype efter  

 ansøgning på en autoriseret formular, når ansøgeren på den pågældende  

 luftfartøjstype med tilfredsstillende resultat har gennemført en uddannelse,  

 der er godkendt af Statens Luftfartsvæsen, jf.
BL 6-91.
6. Rettigheder 6.1 Flyvemaskinistcertifikat giver på de vilkår, der er nævnt i pkt. 6.2,  

 indehaveren ret til at udføre tjeneste som flyvemaskinist på luftfartøjer af  

 de typer, for hvilke certifikatet er gældende.
6.2 Indehaveren skal a. medføre certifikatet, og dette skal være gyldigt, jf.
BL 6-02, b. medføre dokumentation for en gyldig helbredsmæssig godkendelse til  

 certifikatet, jf.
BL 6-05, c. inden for de forudgående 12 måneder have erhvervet en flyvetid som  

 flyvemaskinist på mindst 70 timer eller have bestået den praktiske prøve, der  

 er nævnt i BL 6-91, samt d. have et gyldigt PFT/F-certifikat, der er aflagt på den pågældende  

 luftfartøjstype, jf.
BL 6-91.
 Anm.: Tilfælde, hvor certifikatet er ugyldigt, fremgår af BL 6-02.
 6.2.1 PFT/F-certifikat gælder kun for flyvning i det luftfartsforetagende,  

 hvori PFT er aflagt.
 6.3 Midlertidigt flyvemaskinistcertifikat, jf. pkt. 3.4, giver kun  

 indehaveren ret til at fungere som flyvemaskinist under  

 instruktion/overvågning af en flyvemaskinistinstruktør, der er godkendt  

 hertil af Statens Luftfartsvæsen.
 6.4 En indehaver af et flyvemaskinistcertifikat, F-certifikat, der ikke  

 opfylder vilkårene i pkt. 6.2 c, skal indsende certifikatet til deponering  

 hos Statens Luftfartsvæsen.
6.5 For at få udleveret et certifikat, der i henhold til pkt. 6.4 er  

 deponeret, og således generhverve de rettigheder, der er nævnt i pkt. 6.1,  

 skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til flyvemaskinistcertifikat, jf.
BL  

 6-05, samt d. påny have bestået en praktisk prøve over for Statens Luftfartsvæsen,  

 jf.
BL 6-91.
 6.5.1 Hvis der er forløbet mere end 2 1/2 år efter sidst aflagte  

 PFT/F-certifikat, kræves der endvidere fornyet teoretisk prøve, jf. pkt. 4.1  

 g.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-36, 2. udgave af 15. april 1982.
