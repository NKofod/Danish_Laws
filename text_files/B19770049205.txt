 (Registrering af de oplysningspligtige m.v.).
 I medfør af § 8L, stk. 1, 2. pkt., jfr. § 10D i skattekontrolloven, jfr.  

 lovbekendtgørelse nr. 496 af 19. september 1975, som ændret ved lov nr. 24 af  

 21. januar 1976, lov nr. 283 af 8. juni 1977 og lov nr. 286 af 9. juni 1977  

 bestemmes følgende.
Oplysningspligtige i henhold til reglerne  

 om kontrol med § 1.  Der oprettes pr. 1. oktober 1977 et centralt  

 register over de oplysningspligtige efter skattekontrollovens § 8H.
Det  

 påhviler statsskattedirektoratet at drage omsorg for oprettelse og  

 vedligeholdelse af registret.
§ 2.  Enhver, der den 1. august 1977 eller senere  

 opfylder de i skattekontrollovens § 8H nævnte betingelser for at være  

 oplysningspligtig, skal tilmelde sig registret inden den 1. oktober 1977.  

 Såfremt betingelserne først opfyldes efter den 26. september 1977, skal den  

 oplysningspligtige tilmelde sig registret inden 8 dage efter, at  

 betingelserne er opfyldt.
Tvivl om, hvorvidt en virksomhed eller en person  

 kan anses for at modtage indskud til forrentning, fritager ikke for  

 tilmelding til registret, men tilmeldingen kan da vedlægges en redegørelse  

 for den tilmeldingspligtiges virksomhed, hvorefter statsskattedirektoratet  

 træffer afgørelse om registrering.
 Stk. 2.  Tilmeldingen til registret skal foretages på  

 særlige blanketter, som fra den 1. september 1977 vil kunne rekvireres i  

 statsskattedirektoratet.
 Stk. 3.  Ved tilmeldingen skal den oplysningspligtige  

 oplyse:
Navn Adresse Hjemstedskommune CIR-nummer, hvis den pågældende er registreret i CIR-registret Dato for oplysningspligtens indtræden Driftsform (enkeltmandsfirma, ansvarligt interessentskab, aktieselskab  

 eller andelsselskaber, eller under hvilken anden driftsform virksomheden  

 drives) Aktieselskabsregisternummer I tilfælde hvor det er en filial eller underafdeling, der begærer om  

 optagelse i registret, skal tillige CIR-nr., navn og adresse på den  

 hovedafdeling, som er ansvarlig for renteindberetningerne, oplyses.
 Stk. 4.  Efter registreringen tilsender  

 statsskattedirektoratet den oplysningspligtige et registreringsbevis  

 indeholdende de registrerede oplysninger.
Stk. 5.  Indtræder der efter registreringen ændring i de  

 ved tilmeldelsen meddelte oplysninger, herunder ophør af oplysningspligt,  

 eller konstateres der fejl i de registrerede oplysninger, skal den  

 registrerede indsende meddelelse herom til statsskattedirektoratet inden 8  

 dage efter, at ændringen er sket eller fejlen konstateret.
Direktoratet  

 fremsender herefter nyt registreringsbevis.
Er oplysningspligten ophørt, skal  

 endnu ikke afgivne oplysninger om renteudbetalinger m.v. indsendes inden 10  

 dage.
Oplysningspligtige i henhold til reglerne  

 om kontrol med udbetaling § 3.  Der oprettes pr. 1. oktober 1977 et centralt  

 register over de oplysningspligtige efter skattekontrollovens § 10A og 10B.  

 Det påhviler statsskattedirektoratet at drage omsorg for oprettelse og  

 vedligeholdelse af registret.
§ 4.  Alle, der som led i deres erhverv enten  

 udbetaler obligationsrenter eller handler med obligationer, skal tilmelde sig  

 registret inden den 1. oktober 1977. Såfremt betingelserne for tilmeldelse  

 til registret først opfyldes efter 26. september 1977, skal den pågældende  

 tilmelde sig registret inden 8 dage efter, at betingelserne er opfyldt.
Tvivl  

 om, hvorvidt en virksomheds eller persons udbetaling af obligationsrenter  

 eller hans omsætning af obligationer sker erhvervsmæssigt, fritager ikke for  

 tilmelding til registret, men tilmeldingen kan da vedlægges en redegørelse  

 for den tilmeldingspligtiges virksomhed, hvorefter statsskattedirektoratet  

 træffer afgørelse om registrering.
 Stk. 2.  § 2, stk. 2, 3, 4 og 5 finder tilsvarende  

 anvendelse.
 § 5.  Statsskattedirektoratet kan fastsætte yderligere  

 bestemmelser vedrørende oprettelse og vedligeholdelse af registrene, ligesom  

 de bestemmelser, der i henhold til § 10 i bekendtgørelse nr. 145 af 28. marts  

 1969 om A-indkomst og registrering af indeholdelsespligtige efter  

 kildeskatteloven (CIR-registret) er fastsat af statsskattedirektoratet,  

 finder tilsvarende anvendelse på de i kapitel 1 og 2 nævnte registre.
 § 6.  Bekendtgørelsen træder i kraft ved  

 bekendtgørelse i Lovtidende.
 Ministeriet for skatter og afgifter, den  

 7. september 1977.
 Egon Jensen.
