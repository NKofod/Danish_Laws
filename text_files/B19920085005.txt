I medfør af § 4 i lov nr. 937 af 27. december 1991 om Dansk Erhvervsudviklingsfond fastsættes:
Formål § 1.  Fonden har til formål at styrke erhvervslivets  

 udviklingspotentiale gennem medfinansiering af risikobetonede  

 udviklingsprojekter med et teknologisk eller markedsmæssigt sigte.
§ 2.  Fondens virksomhed udøves gennem medfinansiering  

 i form af lån, garantier og tilskud.
Medfinansiering i form af tilskud kan  

 især finde sted ved forprojekter.
 Stk. 2.  Medfinansiering kan ydes såvel til  

 enkeltvirksomheders projekter som til samarbejdsprojekter mellem flere  

 virksomheder, herunder til virksomheders udgifter i forbindelse med  

 udviklingskontrakter mellem virksomheder og offentlige myndigheder eller  

 institutioner.
Stk. 3.  Medfinansiering kan ydes til projekter, der  

 vedrører udvikling af nye produkter eller produktionsmetoder eller opdyrkning  

 af nye markeder.
Ved udviklingsprojekter med et teknologisk sigte stilles der  

 krav om teknologisk nyhedsværdi.
Ved markedsudviklingsprojekter stilles der  

 krav om, at der er tale om et nyt marked for den pågældende virksomhed.  

 Medfinansiering af markedsudviklingsprojekter vil bl.a. kunne ske i  

 forlængelse af teknologiske udviklingsprojekter.
 Stk. 4.  Det er en forudsætning for medfinansiering, at  

 projekterne ellers ikke ville være blevet igangsat, eller at de vil blive  

 fremrykket væsentligt som følge med medfinansieringen.
 Stk. 5.  Medfinansiering kan især ydes til projekter med  

 et langt eller mellemlangt sigte.
Stk. 6.  Medfinansiering kan især ydes til små og  

 mellemstore virksomheder.
Udviklingsprojekter med et markedsmæssigt sigte vil  

 kun kunne medfinansieres for små og mellemstore virksomheder.
Stk. 7.  Medfinansieringen kan udgøre op til 50% af  

 virksomhedernes udgifter ved gennemførelsen af projektet.
Der vil kunne  

 fastsættes en nedre beløbsgrænse for medfinansieringens størrelse.
§ 3.  Fonden skal i forbindelse med medfinansieringen  

 kunne henvise til kvalificeret og uafhængig ledelsesmæssig rådgivning.
Med  

 henblik herpå etablerer fonden et panel af ledelsesrådgivere.
Rådgivningen  

 skal også kunne omfatte de udfordringer, som erhvervslivet - såvel nationalt  

 som internationalt - vil blive stillet over for i de kommende år på  

 miljøområdet.
 Stk. 2.  Virksomhedernes udgifter til denne  

 ledelsesrådgivning kan indgå i medfinansieringsgrundlaget.
Kapitalforhold § 4.  Fondens midler består af den ved etableringen  

 indbetalte indskudskapital, samt af løbende indbetalinger i form af afkast af  

 indskudskapitalen, tilbagebetalte ydelser, renteindtæger, præmieydelser o.l.
 Stk. 2.  Bestyrelsen skal forvalte fondens midler i  

 overensstemmelse med bestemmelserne i lovens § 6.
Vilkår for medfinansiering § 5.  Det er et vilkår for medfinansiering, at den  

 ansøgende virksomhed kan dokumentere ledelsesmæssig kompetence til at føre  

 projektet ud i livet, samt at der foreligger en veldokumenteret og  

 sammenhængende udviklingsplan, der bl.a. sandsynliggør, at projektet vil være  

 rentabelt inden for den betragtede tidsperiode.
§ 6.  Medfinansiering i form af lån skal ved  

 kommerciel udnyttelse tilbagebetales og forrentes på et niveau svarende til  

 markedsrenten.
Tilbagebetaling skal finde sted i form af en royalty af den  

 omsætning, som projektet generer.
Tilbagebetalingen vil maksimalt kunne  

 udgøre det udbetalte beløb med tillæg af tilskrevne renter.
Der vil kunne  

 fastsættes en øvre grænse for tilbagebetalingsperiodens længde.
 Stk. 2.  Rentetilskrivningen skal finde sted fra  

 projektets start, men rentebetalingen skal følge tilbagebetalingen, således  

 at renterne først skal betales ved den kommercielle udnyttelse af  

 resultaterne.
§ 7.  Ved medfinansiering i form af garantier skal der  

 pålægges en risikopræmie.
Præmiens størrelse skal fastsættes under  

 hensyntagen til, at fondens grundkapital på sigt skal opretholdes.
Stk. 2.  Garantibeløbet kan udbetales, når det er  

 konstateret, at udviklingsprojektet mislykkes.
Ved udbetaling skal der ske et  

 forholdsmæssigt fradrag på basis af den indtil da generede omsætning.
 Stk. 3.  Risikopræmien tilskrives og betales fra  

 projektets start.
Bestyrelse § 8.  Fondens bestyrelse består af en formand og 4  

 andre medlemmer, der udnævnes af industriministeren.
Bestyrelsen kan vælge en  

 næstformand.
Stk. 2.  Formanden og medlemmerne udpeges for indtil 3  

 år ad gangen og kan udnævnes i alt 2 gange.
Medlemmerne afgår på skift.
Der  

 kan ikke udnævnes suppleanter.
 Stk. 3.  Ingen, som er fyldt 67 år, kan udnævnes eller  

 genudnævnes.
§ 9.  Bestyrelsen fastsætter selv sin  

 forretningsorden.
Forretningsordenen skal forelægges industriministeren til  

 godkendelse.
 § 10.  Personer, der som bestyrelsesmedlemmer eller på  

 anden måde er beskæftiget med fondens virksomhed, er forpligtet til at  

 behandle de oplysninger, de kommer i besiddelse af, fortroligt.
§ 11.  Bestyrelsen træffer afgørelse i ansøgninger om  

 medfinansiering på grundlag af indstilling fra fondens sekretariat.  

 Bestyrelsen kan fastsætte nærmere regler for henlæggelse af visse, ikke  

 principielle afgørelser til sekretariatet.
Bestyrelsens afgørelser er  

 endelige.
 § 12.  Bestyrelsen kan indgå aftaler om overtagelse og  

 videreførelse af et projekt, hvortil der er ydet medfinansiering.
§ 13.  Bestyrelsen fastsætter de nærmere vilkår for  

 medfinansieringen, herunder dokumentationskrav og afgrænsning af  

 medfinansieringsgrundlaget.
Vilkårene koordineres med vilkårene i  

 Industriministeriets øvrige erhvervsfremmesystem, således at der set ud fra  

 brugervirksomhederne er enstrengethed i Industriministeriets samlede udbud af  

 erhvervsfremmeordninger.
Det påhviler formændene for fondsbestyrelsen og  

 Erhvervsudviklingsrådet at sikre koordinationen.
Industri- og  

 Handelsstyrelsens direktør deltager som observatør i bestyrelsens møder.
§ 14.  Bestyrelsen aflægger årligt et regnskab samt en  

 beretning om sin virksomhed til industriministeren.
Beretningen skal foruden  

 oplysninger om medfinansieringens form og indhold også indeholde oplysninger  

 om hvilke typer af projekter, der ikke har kunnet opnå medfinansiering.
Administration § 15.  Fondens administration varetages af et  

 selvstændigt sekretariat placeret i Industri- og Handelsstyrelsen.
 Stk. 2.  Bestyrelsen ansætter fondens sekretariatschef  

 og fastsætter dennes arbejdsopgaver og ansættelsesvilkår.
 Stk. 3.  Fondens øvrige personale ansættes af  

 sekretariatschefen, jf. dog stk. 4.
Stk. 4.  Fondens administrative systemer, bl.a. med  

 hensyn til tilbagebetalingsregler, ansøgningernes udformning og behandling  

 samt virksomhedernes regnskabsaflæggelser, skal tilrettelægges således, at de  

 er i overensstemmelse med de tilsvarende systemer i Industri- og  

 Handelsstyrelsen.
Administrative opgaver, herunder især interne  

 servicefunktioner (telefon, post, journal, arkiv m.v.), edb-systemer til  

 sags- og økonomistyringsfunktioner samt personaleadministrative funktioner,  

 vil blive varetaget af Industri- og Handelsstyrelsen mod fuld  

 omkostningsdækning fra fonden.
 § 16.  Fonden tegnes af bestyrelsens formand eller  

 næstformand hver for sig eller af to andre bestyrelsesmedlemmer i forening  

 med sekretariatschefen.
 Stk. 2.  Bestyrelsen kan meddele prokura og  

 bankfuldmagter til to medarbejdere i forening.
Tilsyn, regnskab og revision § 17.  Industriministeren fører tilsyn med fonden,  

 herunder med fondens anbringelse af midler i overensstemmelse med lovens §§ 3  

 og 6.
 § 18.  Fondens regnskabsår er kalenderåret.
Stk. 2.  Fondens regnskab revideres i overensstemmelse  

 med lovens §§ 8 og 10 af Rigsrevisionen og en statsautoriseret revisor  

 udnævnt af bestyrelsen for 3 år ad gangen.
Udnævnelsen skal godkendes af  

 industriministeren og kan til enhver tid tilbagekaldes af bestyrelsen.
 Stk. 3.  Fondens regnskab udarbejdes i overensstemmelse  

 med god regnskabsskik.
 Stk. 4.  Det reviderede regnskab godkendes af  

 bestyrelsen og indsendes til industriministeren inden 6 måneder efter  

 regnskabsårets udgang.
Evaluering § 19.  Fonden skal foretage en løbende evaluering af  

 sin virksomhed.
Inden 3 år efter fondens etablering skal der foretages en  

 samlet ekstern evaluering af fondens virksomhed, herunder af samspillet med  

 det øvrige erhvervsfremmesystem.
Ikrafttrædelse § 20.  Bekendtgørelsen træder i kraft den 24. oktober  

 1992.
