Cirkulæreskrivelse om meddelelse om  

 rådighed.
Erstatning for tabt arbejdsfortjeneste i.h.t. bistandslovens  

 § 48 Kommentar m.v.:
 Området er nu reguleret ved bkg. nr. 975 af 10.  

 december 1993 om rådighed og selvforskyldt ledighed, § 22.
 Meddelelse om afgørelsen:
Et fuldtidsforsikret medlem arbejdede 27 timer ugentligt  

 som teknisk assistent.
Medlemmet modtog samtidig erstatning for tabt  

 arbejdsfortjeneste 10 timer ugentligt i. h. t. bistandslovens § 48. Ydelsen  

 skulle dække pasning af medlemmets datter, der led af cystisk  

 fibrose.
 Medlemmet blev afskediget og meldte sig ledig i februar  

 1993.
 Direktoratet var enig med kassen i, at medlemmet ikke  

 havde ret til dagpenge, da hun ikke kunne antages at stå til  

 rådighed for arbejdsmarkedet i fuldt normalt omfang.
 Direktoratet lagde vægt på, at medlemmet var  

 fuldtidsforsikret, og at hun både før og efter ledigmeldelsen  

 modtog erstatning for tabt arbejdsfortjeneste 10 timer ugentligt i. h. t.  

 bistandslovens § 48.
Medlemmet anførte under sagen, at  

 lønkompensationen dækkede ekstra arbejde som fx inhalation  

 morgen og aften, PEP-maske, medicinering, ekstra kost og rengøring,  

 månedlig kontrol på Rigshospitalet o.l.
Datteren var begyndt i  

 skole og skolefritidsordning.
Medlemmet gjorde gældende, at hun  

 også var interesseret i beskæftigelse på fuld tid.
 Direktoratet fastholdt afgørelsen med  

 præcisering af, at der blev udbetalt erstatning for tabt  

 arbejdsfortjeneste - ikke dækning af merudgifter - i.h.t.  

 bistandslovens § 48.
 Arbejdsmarkedets Ankenævn tiltrådte med den  

 givne begrundelse direktoratets afgørelse om, at medlemmet ikke kunne  

 anses for at stå til rådighed i fuldt normalt omfang.
***** BEMÆRK: I den gældende  

 bekendtgørelse om rådighed og selvforskyldt ledighed er kun  

 nævnt muligheden for erstatning for tabt arbejdsfortjeneste efter  

 bistandslovens § 48 a, jf. vejledningen til § 19, nr. 15 og til § 22.  

 Erstatning for tabt arbejdsfortjeneste kan dog i særlige tilfælde  

 også ydes efter bistandslovens § 48. Bekendtgørelsens vejledning  

 vedrørende § 48 a finder i givet fald analog anvendelse på  

 situationer, hvor der er udbetalt erstatning for tabt arbejdsfortjeneste med  

 hjemmel i § 48.
