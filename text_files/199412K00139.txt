Nr LSF 139 Forslag til Lov om ændring af forskellige skattelove (Handel med  

 underskudsselskaber, gældseftergivelse og renter ved gældseftergivelse) Fremsat af skatteministeren (Carsten Koch) den 18. januar 1995 Vedtaget ved tredjebehandling den 1. juni 1995 Lov nr. 412 af 14/06/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. maj 1995, foretages følgende  

 ændringer:
 1. I § 5 indsættes som stk. 9:
»Stk. 9. Hvis en skattepligtig opnår nedsættelse af gæld ved  

 en gældseftergivelse, kan renter, der er påløbet på tidspunktet for  

 gældseftergivelsen, fradrages ved opgørelsen af den skattepligtige indkomst  

 med en andel, der svarer til forholdet mellem den del af gælden, der skal  

 betales efter nedsættelsen, og den samlede gæld før nedsættelsen.
Indgår der  

 i den gæld, som nedsættes, påløbne renter, som den skattepligtige før  

 nedsættelsen har foretaget fradrag for efter stk. 1, kan den skattepligtige  

 opretholde det foretagne fradrag i det omfang, det kan rummes i gælden efter  

 den opnåede nedsættelse, uanset om fradraget overstiger størrelsen af det  

 fradrag, den skattepligtige er berettiget til efter 1. pkt.« 2. § 15, stk. 2, affattes således:
»Stk. 2. Hvis en skattepligtig i et indkomstår opnår en  

 tvangsakkord, nedsættes uudnyttede, fradragsberettigede underskud fra det  

 pågældende og tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Den resterende del af  

 nedsættelsesbeløbet formindskes endvidere, såfremt kreditor ikke har  

 tabsfradrag herfor på grund af reglerne i kursgevinstlovens § 6 B.  

 Nedsættelsen sker med virkning for det indkomstår, hvori tvangsakkorden  

 stadfæstes, og for senere indkomstår.
Hvis underskud fra flere indkomstår  

 skal nedsættes efter 1.-3. pkt., nedsættes underskud fra et tidligere år før  

 underskud fra et senere år.
Med gældsnedsættelse sidestilles hel eller delvis  

 konvertering af gælden til aktier eller konvertible obligationer.  

 Underskuddet nedsættes i disse tilfælde med det beløb, hvormed den  

 konverterede fordrings pålydende overstiger den konverterede fordrings  

 kursværdi på tidspunktet for konverteringen.« 3. I § 15 indsættes efter stk. 3 som nye stykker:
 »Stk. 4. Stk. 2 finder tilsvarende anvendelse, i det omfang  

 nedbringelse eller indfrielse af en fordring sker i forbindelse med et  

 kapitalindskud til skyldneren eller til et selskab m.v., hvori skyldneren  

 ejer mere end 25 pct. af aktie- eller anpartskapitalen, når kapitalindskuddet  

 direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, som alene eller sammen med sin ægtefælle direkte eller  

 indirekte ejer mere end 50 pct. af aktie- eller anpartskapitalen i  

 kreditorselskabet eller råder over mere end 50 pct. af stemmerne.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
Stk. 5. Stk. 4 finder kun anvendelse, hvis nedbringelsen eller  

 indfrielsen svarer til en samlet ordning mellem en skyldner og dennes  

 kreditorer.
Såfremt kapitalindskuddet sker i forbindelse med erhvervelse af  

 aktier eller konvertible obligationer i skyldnerselskabet, finder § 15, stk.  

 2, sidste pkt., tilsvarende anvendelse.
Ved opgørelsen af nedsættelsesbeløbet  

 bortses fra det foretagne kapitalindskud.
Nedsættelsesbeløbet formindskes med  

 den del af skyldnerens indkomst, der hidrører fra det foretagne  

 kapitalindskud.« Stk. 4-9 bliver herefter stk. 6-11.
 4. § 15, stk. 5, der bliver stk. 7, affattes således:
»Stk. 7. Såfremt mere end 50 pct. af aktiekapitalen i et  

 selskab eller andelene i en forening omfattet af selskabsskattelovens § 1,  

 stk. 1, nr. 1, 2 eller 4, ved indkomstårets udløb ejes af andre aktionærer  

 eller deltagere end ved begyndelsen af et tidligere indkomstår, hvori den  

 skattepligtige indkomst udviste underskud, kan underskuddet ikke nedbringe  

 den skattepligtige indkomst til et beløb mindre end selskabets positive  

 nettokapitalindtægter, jf. stk. 8, med tillæg af indkomst fra udlejning af  

 afskrivningsberettigede driftsmidler og skibe.
Tilsvarende gælder, såfremt  

 andre aktionærer eller deltagere ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Ved  

 ændring af ejerkredsen som nævnt i 1. pkt. eller ændring af stemmeværdien som  

 nævnt i 2. pkt. kan underskuddet endvidere ikke nedbringe den skattepligtige  

 indkomst, såfremt selskabet eller foreningen på tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien i det væsentlige er uden økonomisk risiko ved  

 erhvervsmæssig aktivitet. 3. pkt. finder dog ikke anvendelse, såfremt  

 selskabet eller foreningen fra stiftelsen og indtil tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien ikke har drevet erhvervsmæssig virksomhed.« 5. I § 15, stk. 7, der bliver stk. 9, ændres »Stk. 5  

 og 6« til: »Stk. 7 og 8«, og i nr. 2 ændres »stk.  

 5« til: »stk. 7«.
 6. I § 15, stk. 7, der bliver stk. 9, indsættes i nr.  

 1 efter »børsnoterede,»: »eller«, og nr. 3  

 ophæves.
 7. I § 15, stk. 7, der bliver stk. 9, affattes nr. 2  

 således:
»2) såfremt den i stk. 7 nævnte ændring i selskabets ejerkreds  

 skyldes overdragelse af kapitalandele m.v. til personer omfattet af  

 arveafgiftslovens § 2, stk. 1, A, forældres afkom og stedforældre.« 8. § 15, stk. 8, der bliver stk. 10, affattes således:
»Stk. 10. Såfremt et selskab eller en forening omfattet af  

 selskabsskattelovens § 1, stk. 1, nr. 1, 2 eller 4, ejer 25 pct. eller  

 derover (moderselskabet eller moderforeningen) af aktiekapitalen i et andet  

 selskab (datterselskabet) eller af andelene i en anden forening  

 (datterforeningen), anses ikke moderselskabet eller moderforeningen, men  

 aktionærerne i moderselskabet eller deltagerne i moderforeningen ved  

 anvendelsen af stk. 7 for at eje aktierne i datterselskabet eller andelene i  

 datterforeningen efter deres forholdsmæssige andel af moderselskabets  

 aktiekapital eller af moderforeningens andele.
Dette gælder dog ikke  

 moderselskaber, hvis aktier er børsnoterede.« 9. I § 15 indsættes efter stk. 9, der bliver stk. 11, som  

stk. 12:
»Stk. 12. Begrænsningen i stk. 7, 1. pkt., hvorefter  

 underskuddet ikke kan nedbringe den skattepligtige indkomst til et beløb  

 mindre end selskabets positive nettokapitalindtægter, gælder ikke for  

 underskud hidrørende fra indkomstår, hvori selskabet i hele indkomståret drev  

 virksomhed som pengeinstitut, forsikringsselskab eller investeringsforening,  

 eller hvor selskabet var omfattet af realkreditloven, af lov om visse  

 kreditinstitutter eller i øvrigt udøvede næring ved køb og salg af fordringer  

 eller drev næringsvirksomhed ved finansiering.« § 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 608 af 30. juni  

 1994, som senest ændret ved § 4 i lov nr. 313 af 17. maj 1995, foretages  

 følgende ændringer:
 1. I § 2 b, stk. 3, indsættes som 2. pkt.:
»§ 6, stk. 7 og 8, finder tilsvarende anvendelse.« 2. § 3, stk. 3, affattes således:
»Stk. 3. Bestemmelserne i § 6, stk. 6-8, finder tilsvarende  

 anvendelse på de her omhandlede aktier.« 3. I § 5 indsættes som stk. 5:
»Stk. 5. § 6, stk. 7 og 8, finder tilsvarende  

 anvendelse.« 4. I § 6 indsættes som stk. 7 og 8:
»Stk. 7. I det omfang nedbringelse eller indfrielse af en  

 fordring sker i forbindelse med et kapitalindskud til skyldneren eller til et  

 selskab m.v., hvori skyldneren ejer mere end 25 pct. af aktie- eller  

 anpartskapitalen, reduceres anskaffelsessummen for de herved erhvervede  

 aktier med det beløb, hvormed den indfriede fordrings pålydende overstiger  

 fordringens kursværdi på indfrielsestidspunktet.
Ved opgørelsen af  

 reduktionen ses bort fra det foretagne kapitalindskud.
Reduktionen foretages,  

 når kapitalindskuddet direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, som alene eller sammen med sin ægtefælle direkte eller  

 indirekte ejer mere end 50 pct. af aktie- eller anpartskapitalen eller råder  

 over mere end 50 pct. af stemmerne.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
Stk. 8. Stk. 7 finder alene anvendelse, såfremt et eventuelt tab  

 på den indfriede fordring eller på kautionen for den indfriede fordring ikke  

 ville være fradragsberettiget for kreditor eller kautionist for den  

 pågældende fordring.
Tilsvarende gælder for en tidligere kreditor eller  

 kautionist for den pågældende fordring, når fordringens eller  

 kautionsforpligtelsens overdragelse må anses for at være sket i forbindelse  

 med kapitalindskuddet.« § 3 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 719 af 1. august 1994, som  

 senest ændret ved § 2 i lov nr. 256 af 19. april 1995, foretages følgende  

 ændring:
 I § 14 d, stk. 7, ændres »ligningslovens § 15, stk. 5 og  

 6,» til: »ligningslovens § 15, stk. 7 og 8,».
§ 4 I lov nr. 421 af 25. juni 1993 om ændring af lov om beskatning af  

 fortjeneste ved afståelse af aktier m.v. (aktieavancebeskatningsloven) og  

 forskellige andre skattelove. (Ensartet udbytte- og aktieavancebeskatning  

 m.v.), som ændret ved § 12 i lov nr. 1117 af 22. december 1993, foretages  

 følgende ændringer:
 1. I § 19, stk. 3, 1. pkt., ændres »§§ 2 a-3«  

 til: »§ 2 a, § 2 c eller § 3«.
 2. I § 19, stk. 3, indsættes som 6. pkt.:
»For andelsbeviser m.v., som ved en eventuel afståelse den 18. maj  

 1993 ville have været omfattet af aktieavancebeskatningslovens § 2 b, finder  

 1. pkt. alene anvendelse, såfremt andelsbeviset m.v. ved afståelsen er  

 omfattet af aktieavancebeskatningslovens § 4, og såfremt den skattepligtige  

 ved en eventuel afståelse den 18. maj 1993 omfattet af en dispensation efter  

 aktieavancebeskatningslovens § 2 b, stk. 5, ikke skulle have opgjort  

 fortjeneste eller tab efter aktievancebeskatningslovens § 6, eller som alene  

 skulle gøre det i kraft af aktieavancebeskatningslovens § 6, stk. 6.« § 5 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændring:
 I § 6 B indsættes efter stk. 4 som nyt stykke:
»Stk. 5. Stk. 1 finder ikke anvendelse på rentefordringer,  

 såfremt de omhandlede renter er medregnet ved opgørelsen af fordringshaverens  

 skattepligtige indkomst og fordringshaveren ikke har været sambeskattet med  

 skyldneren, jf. selskabsskattelovens § 31, eller rentefordringen er stiftet  

 efter ophør af sambeskatning.« Stk. 5 bliver herefter stk. 6.
§ 6 I skattekontrolloven, jf. lovbekendtgørelse nr. 555 af 24. juni 1994, som  

 senest ændret ved § 15 i lov nr. 313 af 17. maj 1995, foretages følgende  

 ændringer:
 1. I § 8 P, stk. 2, indsættes efter nr. 3 som nyt nummer:
 »4) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 4-10 bliver herefter nr. 5-11.
 2. I § 8 Q, stk. 2, indsættes efter nr. 1 som nyt nummer:
 »2) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 2 og 3 bliver herefter nr. 3 og 4.
§ 7 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 726 af 5. august 1994, som senest ændret ved § 6 i  

 lov nr. 313 af 17. maj 1995, foretages følgende ændringer:
 1. I § 21 udgår »det indkomstår, der ligger til grund  

 for skatteansættelsen for«.
 2. I § 21 A udgår »det indkomstår, der ligger til  

 grund for skatteansættelsen for«.
§ 8 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 724 af 2. august 1994, som senest ændret ved § 1 i  

 lov nr. 312 og § 14 i lov nr. 313, begge af 17. maj 1995, foretages følgende  

 ændring:
 I § 31, stk. 1, 5. pkt., ændres »kursgevinstlovens § 6 B, stk.  

 5« til: »kursgevinstlovens § 6 B, stk. 6«.
§ 9 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1, og § 6 har virkning for aftaler om nedsættelse  

 af gæld, der indgås efter lovens ikrafttræden.
 Stk. 3. § 1, nr. 2, 3 og 5, § 2 og § 3 har virkning, når  

 nedbringelsen eller indfrielsen sker den 18. januar 1995 eller senere.
 Stk. 4. § 1, nr. 4, 6, 8 og 9, har virkning for aftaler om  

 overdragelse af kapitalandele m.v. og om ændring af råden over stemmeværdien,  

 der indgås den 18. januar 1995 eller senere.
Stk. 5. § 1, nr. 7, har virkning for aftale om overdragelse af  

 kapitalandele m.v., der finder sted den 1. januar 1995 eller senere.
Hvis en  

 arving eller gavemodtager vælger, at de hidtil gældende regler i lov om  

 afgift af arv eller gave skal finde anvendelse, jf. § 6, stk. 2, 2. pkt., i  

 lov nr. 1119 af 21. december 1994, finder de hidtil gældende regler i  

 ligningslovens § 15, stk. 7, der bliver stk. 9, nr. 2, som affattet ved  

 lovbekendtgørelse nr. 851 af 30. september 1994 i stedet anvendelse.
 Stk. 6. § 4 har virkning for afståelser af andelsbeviser m.v.  

 foretaget den 19. maj 1993 eller senere.
 Stk. 7. § 5 har virkning for tab på rentefordringer, der  

 realiseres efter lovens ikrafttræden.
 Stk. 8. § 7 har virkning fra og med indkomståret 1996.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. I § 5 indsættes som stk. 9:
» Stk. 9. Hvis en skattepligtig opnår nedsættelse af gæld ved  

 en gældseftergivelse, kan renter, der er påløbet på tidspunktet for  

 gældseftergivelsen, fradrages ved opgørelsen af den skattepligtige indkomst  

 med en andel, der svarer til forholdet mellem den del af gælden, der skal  

 betales efter nedsættelsen, og den samlede gæld før nedsættelsen.
Indgår der  

 i den gæld, som nedsættes, påløbne renter, som den skattepligtige før  

 nedsættelsen har foretaget fradrag for efter stk. 1, kan den skattepligtige  

 opretholde det foretagne fradrag i det omfang, det kan rummes i gælden efter  

 den opnåede nedsættelse, uanset om fradraget overstiger størrelsen af det  

 fradrag, den skattepligtige er berettiget til efter 1. pkt.«.
 2. I § 15 indsættes efter stk. 3 som nye stykker:
 » Stk. 4. Stk. 2 finder tilsvarende anvendelse, i det omfang  

 nedbringelse eller indfrielse af en fordring sker i forbindelse med et  

 kapitalindskud til skyldneren eller til et selskab m.v., hvori skyldneren  

 ejer mere end 25 pct. af aktie- eller anpartskapitalen, når kapitalindskuddet  

 direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, der er hovedaktionær i kreditorselskabet, jf.  

 personskattelovens § 19 a, stk. 2-4.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
 Stk. 5. Stk. 4 finder kun anvendelse, hvis indfrielsen svarer til  

 en samlet ordning mellem en skyldner og dennes kreditorer.«.
 Stk. 4-9 bliver herefter stk. 6-11.
 3. § 15, stk. 5, der bliver stk. 7, affattes således:
» Stk. 7. Såfremt mere end 50 pct. af aktiekapitalen i et  

 selskab eller andelene i en forening omfattet af selskabsskattelovens § 1,  

 stk. 1, nr. 1, 2 eller 4, ved indkomstårets udløb ejes af andre aktionærer  

 eller deltagere end ved begyndelsen af et tidligere indkomstår, hvori den  

 skattepligtige indkomst udviste underskud, kan underskuddet ikke nedbringe  

 den skattepligtige indkomst til et beløb mindre end selskabets positive  

 nettokapitalindtægter, jf. stk. 8, med tillæg af indkomst fra udlejning af  

 afskrivningsberettigede driftsmidler og skibe.
Tilsvarende gælder, såfremt  

 andre aktionærer eller deltagere ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Ved  

 ændring af ejerkredsen som nævnt i 1. pkt. eller ændring af stemmeværdien som  

 nævnt i 2. pkt. kan underskuddet endvidere ikke nedbringe den skattepligtige  

 indkomst, såfremt selskabet eller foreningen på tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien i det væsentlige er uden økonomisk risiko ved  

 erhvervsmæssig aktivitet.«.
 4. I § 15, stk. 7, der bliver stk. 9, ændres »Stk. 5  

 og 6« til: »Stk. 7 og 8«, og i nr. 2 ændres »stk.  

 5« til: »stk. 7«.
 5. I § 15, stk. 7, der bliver stk. 9, indsættes i nr.  

 1 efter »børsnoterede,»: »eller«, i nr. 2  

 ændres », eller« til: ».«, og nr. 3 ophæves.
 6. § 15, stk. 8, der bliver stk. 10, affattes således:
» Stk. 10. Såfremt et selskab eller en forening omfattet af  

 selskabsskattelovens § 1, stk. 1, nr. 1, 2 eller 4, ejer 25 pct. eller  

 derover (moderselskabet eller moderforeningen) af aktiekapitalen i et andet  

 selskab (datterselskabet) eller af andelene i en anden forening  

 (datterforeningen), anses ikke moderselskabet eller moderforeningen, men  

 aktionærerne i moderselskabet eller deltagerne i moderforeningen ved  

 anvendelsen af stk. 7 for at eje aktierne i datterselskabet eller andelene i  

 datterforeningen efter deres forholdsmæssige andel af moderselskabets  

 aktiekapital eller af moderforeningens andele.
Dette gælder dog ikke  

 moderselskaber, hvis aktier er børsnoterede.«.
 7. I § 15 indsættes efter stk. 9, der bliver stk.  

 11, som stk. 12:
 » Stk. 12. Begrænsningen i stk. 7, 1. pkt., hvorefter  

 underskuddet ikke kan nedbringe den skattepligtige indkomst til et beløb  

 mindre end selskabets positive nettokapitalindtægter, gælder ikke for  

 underskud hidrørende fra indkomstår, hvori selskabet i hele indkomståret drev  

 virksomhed som pengeinstitut, forsikringsselskab eller investeringsforening,  

 eller hvor selskabet var omfattet af realkreditloven, af lov om visse  

 kreditinstitutter eller i øvrigt udøvede næring ved køb og salg af fordringer  

 eller drev næringsvirksomhed ved finansiering.«.
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 608 af 30. juni  

 1994, foretages følgende ændringer:
 1. I § 2 b, stk. 3, indsættes som 2. pkt.:
 »§ 6, stk. 7 og 8, finder tilsvarende anvendelse.«.
 2. § 3, stk. 3, affattes således:
 » Stk. 3. Bestemmelserne i § 6, stk. 6 - 8, finder tilsvarende  

 anvendelse på de her omhandlede aktier.«.
 3. I § 5 indsættes som stk. 5 :
 » Stk. 5. § 6, stk. 7 og 8, finder tilsvarende  

 anvendelse.«.
 4. I § 6 indsættes som stk. 7 og 8:
» Stk. 7. I det omfang nedbringelse eller indfrielse af en  

 fordring sker i forbindelse med et kapitalindskud til skyldneren eller til et  

 selskab m.v., hvori skyldneren ejer mere end 25 pct. af aktie- eller  

 anpartskapitalen, reduceres anskaffelsessummen for de herved erhvervede  

 aktier med det beløb, hvormed indfrielsen sker.
Dette gælder, når  

 kapitalindskuddet direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, der er hovedaktionær i kreditorselskabet, jf.  

 personskattelovens § 19 a, stk. 2-4.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
 Stk. 8. Stk. 7 finder alene anvendelse, såfremt et eventuelt tab  

 på den indfriede fordring eller på kautionen for den indfriede fordring ikke  

 ville være fradragsberettiget for kreditor eller kautionist for den  

 pågældende fordring eller for en tidligere kreditor eller kautionist for den  

 pågældende fordring, når fordringens eller kautionsforpligtelsens  

 overdragelse må anses for at være sket i forbindelse med  

 kapitalindskuddet.«.
§ 3 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 719 af 1. august 1994, som  

 ændret ved § 3 i lov nr. 1090 af 21. december 1994, ændres i § 14 d, stk.  

 7 , »ligningslovens § 15, stk. 5 og 6,» til:  

 »ligningslovens § 15, stk. 7 og 8,».
§ 4 I lov nr. 421 af 25. juni 1993 om ændring af lov om beskatning af  

 fortjeneste ved afståelse af aktier m.v. (aktieavancebeskatningsloven) og  

 forskellige andre skattelove (Ensartet udbytte- og aktieavancebeskatning  

 m.v.), som ændret ved § 12 i lov nr. 1117 af 22. december 1993, foretages  

 følgende ændringer:
 1. I § 19, stk. 3, 1. pkt., ændres »§§ 2a-3« til:  

 »§ 2a, § 2c eller § 3«.
 2. I § 19, stk. 3, indsættes som 6. pkt.:
 »For andelsbeviser m.v., som ved en eventuel afståelse den 18. maj  

 1993 ville have været omfattet af aktieavancebeskatningslovens § 2 b, finder  

 1. pkt. alene anvendelse, såfremt andelsbeviset m.v. ved afståelsen er  

 omfattet af aktieavancebeskatningslovens § 4 grundet en dispensation efter  

 aktieavancebeskatningslovens § 2 b, stk. 5, og såfremt den skattepligtige ved  

 en eventuel afståelse den 18. maj 1993 omfattet af en dispensation efter  

 aktieavancebeskatningslovens § 2 b, stk. 5, ikke skulle have opgjort  

 fortjeneste eller tab efter aktievancebeskatningslovens § 6, eller som alene  

 skulle gøre det i kraft af aktieavancebeskatningslovens § 6, stk. 6.«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2 og 4, § 2 og § 3 har virkning fra og med den  

 18. januar 1995.
 Stk. 3. § 1, nr. 3 og 5-7, har virkning for aftaler om  

 overdragelse af kapitalandele m.v. og om ændring af råden over stemmeværdien,  

 der indgås den 18. januar 1995 eller senere.
 Stk. 4. § 4 har virkning for afståelser af andelsbeviser m.v.  

 foretaget den 19. maj 1993 eller senere.
Bemærkninger til lovforslaget Almindelige bemærkninger 1. Lovens formål Handel med underskudsselskaber har været genstand for megen omtale.  

 Særligt de handler, som gennemføres alene for at udnytte et skattemæssigt  

 underskud i et »tomt« selskab til nedbringelse af skattepligtig  

 indkomst, som intet har med det underskudsgivende selskab eller dette  

 selskabs aktivitet at gøre, giver anledning til kritik.
 Med lovforslaget foreslås derfor for det første begrænsninger i adgangen  

 til underskudsfremførsel for at modvirke rent skattemæssigt betinget handel  

 med tomme underskudsselskaber m.v.
 For det andet foreslås det at udvide reglerne om underskudsbegrænsning ved  

 akkord og gældseftergivelse, således at det ikke længere er muligt at omgå  

 reglerne via konstruktioner, hvor nettovirkningen helt svarer til en egentlig  

 gældsnedsættelse.
 For det tredje går forslaget ud på at indføre begrænsninger i  

 rentefradragsretten for påløbne renter vedrørende gæld, der nedsættes som  

 følge af en gældseftergivelse.
 For det fjerde har forslaget til formål at forhindre konvertering af  

 ikke-fradragsberettigede tab på fordringer til fradragsberettigede aktietab  

 gennem et kapitalindskud efterfulgt af indfrielse af fordringen.
 Det foreslås, at de foreslåede regler som udgangspunkt får virkning fra  

 lovforslagets fremsættelse.
2. Gældende regler A.
Underskudsselskaber Efter de gældende regler i ligningslovens § 15, stk. 1, kan den  

 skattepligtige fradrage indkomstårets underskud i den skattepligtige indkomst  

 for de nærmest efterfølgende fem indkomstår.
Inden for denne periode kan  

 fradraget dog kun fremføres til et senere indkomstår, hvis det ikke kan  

 rummes i et tidligere års skattepligtige indkomst.
 Som følge af ønsket om at modvirke handel med underskudsselskaber og at  

 begrænse retten til at fremføre underskud efter en gældseftergivelse, er der  

 tidligere gennemført særlige begrænsninger for selskaber, jf. ligningslovens  

 § 15, og i visse tilfælde også for personer og personligt ejede virksomheder,  

 jf. personskattelovens § 13 a og virksomhedsskattelovens § 13.
I 1987 vedtog Folketinget regler, der indebærer, at selskabers underskud  

 fra tidligere år ikke kan fratrækkes i nettokapitalindtægter i selskabet,  

 hvis mere end 50 pct. af aktiekapitalen ved det pågældende indkomstårs udløb  

 ejes af andre aktionærer end ved begyndelsen af et tidligere indkomstår,  

 hvori der konstateres et underskud, jf. nu ligningslovens § 15, stk. 5-8.  

 Tilsvarende gælder, hvis andre aktionærer ved indkomstårets udløb end ved  

 begyndelsen af underskudsåret råder over mere end 50 pct. af den samlede  

 stemmeværdi.
Formålet med disse begrænsninger er at forhindre, at passive  

 investorer opkøber et »tomt« underskudsselskab alene for at udnytte  

 underskuddet til at gøre afkast af finansielle aktiver, som indskydes i det  

 »tomme« selskab, skattefrie, indtil underskuddet er brugt op.
Bestemmelsen blev i forbindelse med skattereformen i juni 1993 udvidet  

 således, at selskabers underskud fra tidligere år ikke kan fratrækkes i  

 selskabets nettokapitalindtægter med tillæg af indkomst fra udlejning af  

 afskrivningsberettigede driftsmidler og skibe.
Formålet med reglen er at  

 stoppe udnyttelse af uudnyttede underskud ved placering af  

 afskrivningsberettigede driftsmidler i underskudsselskaber.
Bestemmelsen om underskudsbegrænsning vedrører som anført ovenfor alene  

 underskudsfremførsel i nettokapitalindtægter med tillæg af  

indtægter fra udlejning af afskrivningsberettigede driftsmidler og  

 skibe.
Der er ingen begrænsning for fradrag for underskud i øvrige  

 indtægter.
Sålænge selskabet har øvrige tilstrækkelige indtægter til at  

 udnytte underskuddet, kommer begrænsningsreglen dermed ikke i anvendelse.
Reglerne medfører ikke, at et underskud bortfalder.
Underskuddet bliver  

 sat i venteposition, indtil der er et overskud fra andet end kapitalindtægter  

 og de nævnte udlejningsindtægter, som underskuddet kan modregnes i.
Den  

 5-årige fremførselsfrist gælder dog fortsat, således at underskuddet  

 bortfalder, hvis det ikke er udnyttet inden fristens udløb.
Underskudsbegrænsningen indtræder, når mere end 50 pct. af aktiekapitalen  

 skifter ejer.
Det er ejersammensætningen på tidspunktet for begyndelsen af  

 underskudsåret, der sammenlignes med ejersammensætningen ved udløbet af det  

 indkomstår, hvori underskuddet ønskes fradraget.
 Underskudsbegrænsningsreglerne gælder tilsvarende, når mere end 50 pct. af  

 stemmeværdien for aktierne skifter ejere.
 Underskudsbegrænsningsreglerne gælder kun for aktieselskaber og  

 aktieselskabslignende selskaber efter selskabsskattelovens § 1, stk. 1, nr. 1  

 og 2. Bestemmelserne finder ikke anvendelse for børsnoterede selskaber, for  

 overdragelse mellem ægtefæller, børn, forældre og søskende samt for  

 selskaber, som i hele indkomståret drev finansieringsvirksomhed.
 Er der tale om et moderselskab, der ejer mere end 25 pct. af  

 aktiekapitalen i et andet selskab, skal aktionærerne i moderselskabet efter  

 ligningslovens § 15, stk. 8, anses for at eje aktierne i datterselskabet  

 efter deres forholdsmæssige andel af moderselskabets aktiekapital ved  

 anvendelsen af ligningslovens § 15, stk. 5.
 Tilsvarende anses aktionærerne for at råde over stemmeværdien i  

 datterselskabet efter deres forholdsmæssige andel af stemmeværdien i  

 moderselskabet.
 Ved opgørelse af et datterselskabs aktionærkreds anses aktionærerne i  

 moderselskabet således som aktionærer i datterselskabet.
B.
Gældseftergivelse Ved lov nr. 363 af 6. juni 1991 om ændring af forskellige skattelove og  

 konkursloven (Underskud ved tvangsakkord og gældssanering m.v. og ændringer  

 som følge af konkursskatteloven) er der gennemført en række regler om  

 skattemæssige forhold ved akkord m.v.
Denne lov begrænser en skyldners adgang  

 til at fremføre skattemæssige underskud, efter at skyldnerens gæld er blevet  

 nedsat gennem tvangsakkord, gældssanering og frivillig akkord, både i og  

 udenfor konkurs.
Med de nødvendige tilpasninger gælder samme regler for  

 selskaber som for personer og virksomhed under virksomhedsordningen, jf.  

 ligningslovens § 15, stk. 2-3, personskattelovens § 13 a og  

 virksomhedsskattelovens § 13, stk. 7-8.
C.
Renter ved gældseftergivelse Efter de gældende regler i ligningslovens § 5, stk. 1, kan renteudgifter  

 vedrørende gæld fradrages ved indkomstopgørelsen i det indkomstår, hvori  

 renten forfalder til betaling.
Af ligningslovens § 5, stk. 7, følger dog, at  

 såfremt renteudgifter vedrørende samme gældsforhold i et tidligere indkomstår  

 ikke er blevet betalt, så udskydes fradragsretten for forfaldne renter til  

 betalingstidspunktet.
Udskydelse af fradragsretten til betalingstidspunktet  

 vil ofte være aktuelt i situationer, hvor der opnås gældseftergivelse.
Efter gældende praksis, som fastslået af Landsskatteretten, anses delvis  

 betaling af en gæld, der består af både hovedstol og renter, for primært at  

 dække renterne.
Udgangspunktet er, at denne praksis følges, medmindre  

 parterne eller kreditor har tilkendegivet en anden anvendelse af den delvise  

 betaling.
Den beskrevne praksis indebærer, at der - uanset forholdet mellem  

 hovedstol og påløbne renter i en gæld, der nedsættes ved en gældseftergivelse  

 - er adgang til at vælge fortrinsvis at reducere hovedstolen, således at den  

 tilbageværende del af gælden så vidt muligt kommer til at bestå af de påløbne  

 renter.
Herved opnås, at det skattemæssige fradrag ved efterfølgende betaling  

 på gælden maksimeres.
3. Lovforslaget A.
Underskudsselskaber Det foreslås at udvide reglerne for underskudsfremførsel således, at  

 underskudsfremførsel i forhold til gældende regler endvidere ikke kan ske,  

 såfremt selskabet på aftaletidspunktet for overdragelse af kapitalandele  

 eller aftaler om ændring af råden over stemmeværdien i det væsentlige er uden  

 økonomisk risiko ved erhvervsmæssig aktivitet, dvs. et »tomt«  

 selskab.
Afgrænsningen af »tomme« selskaber er den samme som i  

 selskabsskattelovens § 33 A, stk. 3, der blev gennemført ved lov nr. 442 af  

 1. juni 1994 (Selskabstømninger m.v.).
Lovforslaget er begrænset til kun at omfatte selskaber m.v., der er  

 »tomme« på det tidspunkt, hvor der aftales overdragelse af  

 kapitalandele m.v., og den aftalte overdragelse vedrører mere end i alt 50  

 pct. af aktiekapitalen m.v.
Tilsvarende gælder for aftaler om ændring af  

 råden over stemmeværdien.
De foreslåede regler sikrer herved, at  

 rekonstruktioner af selskaber m.v. gennem et ejerskifte på mere end 50 pct.  

 af selskabets kapital m.v. ikke bliver omfattet af begrænsningen i adgangen  

 til at fremføre underskud.
Efter den foreslåede regel er det således uden betydning for adgangen til  

 underskudsfremførsel, hvis den oprindelige aktivitet i selskabet m.v. efter  

 aftaletidspunktet for overdragelse af kapitalandele indstilles, eller der  

 indlægges ny og - i forhold til den hidtidige aktivitet - anden aktivitet i  

 selskabet m.v. efter det nævnte tidspunkt.
Det er ligeledes uden betydning,  

 hvis der er indlagt ny aktivitet i selskabet m.v. før tidspunktet for aftale  

 om overdragelse af kapitalandele, og den oprindelige aktivitet samtidig  

 indstilles.
Tilsvarende gælder for aftaler om ændring af råden over  

 stemmeværdien.
 Det foreslås at udvide reglerne til også at gælde for foreninger omfattet  

 af selskabsskattelovens § 1, stk. 1, nr. 4, dvs. foreninger, hvis formål er  

 at fremme medlemmernes fælles erhvervsmæssige interesser gennem deres  

 deltagelse i foreningens virksomhed som aftagere, leverandører eller på anden  

 måde.
Lovforslaget indeholder ingen begrænsning i adgangen til  

 underskudsfremførsel, når mindre end 50 pct. af aktierne m.v. skifter  

 ejer.
Dette er gældende ret i dag.
 De foreslåede ændringer vedrører endvidere ligesom de gældende regler  

 alene ikke-børsnoterede selskaber.
 De gældende underskudsbegrænsningsregler ved fremførsel i  

 nettokapitalindtægter eller erhvervsmæssige indtægter fra udlejning af  

 afskrivningsberettigede driftsmidler og skibe finder efter forslaget fortsat  

 anvendelse, dvs. uanset at selskabet m.v. på tidspunktet for aftale om  

 overdragelse af kapitalandele (eller ændring af råden over stemmeværdien) er  

 forbundet med økonomisk risiko ved den erhvervsmæssige aktivitet.
Den særlige undtagelse for finansieringsvirksomheder for så vidt angår  

 adgangen til at modregne underskud i nettokapitalindtægter vil - som en  

 undtagelse fra ovenstående regel - efter de foreslåede regler blive  

 opretholdt.
Det gælder dog kun i det tilfælde, hvor finansieringsvirksomheden  

 på aftaletidspunktet for overdragelse af kapitalandele m.v. er forbundet med  

 økonomisk risiko ved erhvervsmæssig aktivitet.
B.
Gældseftergivelse Det har i praksis vist sig muligt at udforme konstruktioner, hvor  

 nettovirkningen svarer til en egentlig gældsnedsættelse, men uden at dette  

 medfører begrænsning af skyldnerens adgang til at fremføre underskud.
Konstruktionerne går ud på, at kreditor foretager et indskud i  

 debitorselskabet f. eks. via nytegning af aktier til overkurs.
Overkursen,  

 der er skattefri for selskabet, benyttes til at indfri gælden til den  

 kreditor, der har foretaget indskuddet.
 Via denne konstruktion sker der formelt set en indfrielse af gælden, men  

 den reelle virkning er, at kreditor helt eller delvist eftergiver gælden.
På denne baggrund foreslås det, at der også sker underskudsbegrænsning i  

 de situationer, hvor der sker en hel eller delvis indfrielse af fordringen,  

 men hvor dette sker i forbindelse med, at fordringens kreditor foretager  

 kapitalindskud i selskabet, dvs. hvor der er en tæt sammenhæng mellem  

 kapitalindskuddet og gældens indfrielse.
Det foreslås endvidere at fastsætte  

 regler, således at underskudsbegrænsningen ikke kan omgås via  

 koncernkonstruktioner, overdragelse af fordringen til tredjemand el. lign.  

 Reglerne skal i tilsvarende omfang finde anvendelse, hvor indskuddet  

 foretages af en kautionist for fordringen.
 Det foreslås endelig, at anskaffelsessummen for aktier m.v., som er  

 erhvervet i forbindelse med kapitalindskud, hvor der er en nær sammenhæng  

 mellem kapitalindskuddet og gældens indfrielse, reduceres, således at  

 kreditor ikke gennem et kapitalindskud kan konvertere et ikke  

 fradragsberettiget tab på en fordring til et fradragsberettiget aktietab.
C.
Renter ved gældseftergivelse Med den gældende praksis vedrørende delvis betaling af gæld er der åbnet  

 for en udnyttelse af rentefradragsreglerne, som ikke findes rimelig.
På den  

 baggrund foreslås en begrænsning af fradragsretten således, at det som  

 udgangspunkt kun er en forholdsmæssig del af de påløbne renter vedrørende  

 gæld, der nedsættes ved en gældseftergivelse, som kan fradrages ved  

 indkomstopgørelsen.
Rentefradraget maksimeres til en andel af de påløbne  

 renter svarende til forholdet mellem den del af gælden, der skal betales  

 efter nedsættelsen, og den samlede gæld inklusive påløbne renter før  

 nedsættelsen.
Maksimeringen af rentefradraget ud fra en forholdsmæssig fordeling  

 foreslås dog modificeret i visse tilfælde.
Det foreslås således, at  

 skyldneren, hvor gældseftergivelsen omfatter forfaldne endnu ikke betalte  

 renter, som tidligere er fradraget ved indkomstopgørelsen efter reglerne i  

 ligningslovens § 5, stk. 1, skal kunne opretholde det tidligere foretagne  

 fradrag uanset beløbsstørrelse, dvs. uanset om det foretagne fradrag  

 overstiger, hvad en forholdsmæssig fordeling efter gældseftergivelsen vil  

 berettige til.
Dog skal det tidligere foretagne fradrag kun kunne opretholdes  

 med et beløb svarende til gældens størrelse efter nedsættelsen.
Modifikationen er primært begrundet i administrative hensyn.
Begrænsningen  

 ud fra en forholdsmæssig fordeling må formodes at ville indebære, at der i  

 større omfang kan blive tale om, at tidligere foretagne fradrag for endnu  

 ubetalte renter vil overstige, hvad skyldneren bliver berettiget til.
Er  

 fradraget for stort, skal der ske regulering af den tidligere  

 skatteansættelse med deraf følgende restskat for skyldneren.  

 Skattemyndighederne kan efter gældende regler gå op til tre år tilbage med  

 henblik på at forhøje en ansættelse.
En del fradrag vil sandsynligvis ligge  

 mere end tre år tilbage og vil derfor ikke kunne tages op til regulering, men  

 selv om muligheden foreligger inden for de tre år, er det fundet rimeligt at  

 afstå herfra henset til, at det administrative besvær herved næppe vil stå  

 mål med resultatet.
Dog er det fundet rimeligt fortsat at give  

 skattemyndighederne adgang til inden for tre år at foretage en regulering,  

 når der er tale om situationer, hvor gælden nedsættes til et beløb, der er  

 mindre end det tidligere foretagne fradrag.
Fradragstidspunktet afgøres efter reglerne i ligningslovens § 5, stk. 1 og  

 7. Gældseftergivelsen indebærer ikke, at der opstår et nyt gældsforhold.
Har  

 skyldneren tidligere foretaget fradrag for forfaldne renter, der endnu ikke  

 er betalt, vil de senere påløbne og forfaldne renter i medfør af reglen i  

 ligningslovens § 5, stk. 7, således først kunne fradrages ved  

 indkomstopgørelsen for det indkomstår, hvori betaling sker.
 Eksempel:
 Den samlede gæld på 400.000 kr., hvoraf 100.000 kr. er påløbne renter,  

 nedsættes til 50 pct., dvs. til 200.000 kr.
 Efter den hidtidige praksis vil skyldneren ved efterfølgende betaling af  

 den nedsatte gæld være berettiget til et rentefradrag på 100.000 kr., hvoraf  

 de 50.000 kr. er blevet fradraget i år 1, idet 100.000 kr. ud af de 200.000  

 kr. kan indeholdes i det oprindelige rentebeløb på 100.000 kr.
Efter forslaget vil skyldneren ved efterfølgende betaling af den nedsatte  

 gæld alene være berettiget til et rentefradrag på 50.000 kr. svarende til 50  

 pct. af det oprindelige rentebeløb på 100.000 kr.
Da skyldneren i år 1 har  

 fradraget 50.000 kr., vil der ikke kunne foretages yderligere fradrag.
Forslaget går alene ud på at maksimere det beløb, som efter en  

 gældseftergivelse berettiger til fradrag efter ligningslovens § 5. Det vil  

 sige, at forslaget ikke berører parternes eller kreditors adgang til at  

 vedtage en anden fordeling mellem hovedstol og påløbne renter end en rent  

 forholdsmæssig fordeling.
Vedtagelsen af en anden fordeling kan blot ikke  

 tillægges videre skattemæssige konsekvenser end dem, der følger af den  

 foreslåede bestemmelse.
Uanset at parterne måtte vedtage en fordeling,  

 hvorefter renterne udgør hoveddelen, kan skyldneren således ikke opnå fradrag  

 for et større beløb, end det en rent forholdsmæssig fordeling berettiger til,  

 eventuelt modificeret af minimumsreglen.
4. Provenumæssige konsekvenser Forslaget om at kunne vælge indgangsværdierne pr. 19. maj 1993 i stedet  

 for anskaffelsessummerne ved beskatning af avancer på andelsbeviser, når der  

 er givet dispensation til almindelig aktieavancebeskatning, vil medføre et  

 yderst begrænset provenutab.
 De øvrige elementer vil indebære et merprovenu, som der dog ikke er  

 grundlag for at skønne nærmere over.
5. Erhvervsøkonomiske konsekvenser Forslaget om begrænsning af adgangen til underskudsfremførsel ved handel  

 med underskudsselskaber og underskudsbegrænsningen er udformet med henblik  

 på, at kun rent skattemæssigt betingede transaktioner omfattes heraf.  

 Lovforslaget skønnes derfor ikke at have nævneværdige erhvervsøkonomiske  

 konsekvenser.
6. Administrative konsekvenser Forslaget skønnes ikke at have nævneværdige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Det foreslås, at fradragsretten for renter vedrørende gæld begrænses, når  

 gælden er blevet nedskrevet som følge af en gældseftergivelse.
Efter forslaget maksimeres størrelsen af det beløb, som efter en  

 gældseftergivelse berettiger til fradrag ved indkomstopgørelsen, som  

 udgangspunkt til et beløb af samme forholdsmæssige størrelse som før  

 gældseftergivelsen.
Hvis påløbne renter udgjorde en tredjedel af den samlede  

 gæld før nedskrivningen, vil således højst en tredjedel af gælden efter  

 nedskrivningen kunne berettige til fradrag efter reglerne om rentefradrag.
Som en modifikation til reglen om maksimeringen af det samlede  

 rentefradrag ud fra en forholdsmæssig fordeling foreslås det dog, at den  

 skattepligtige, hvor gældseftergivelsen omfatter renter, der tidligere er  

 fradraget efter ligningslovens § 5, stk. 1, skal kunne opretholde det  

 tidligere foretagne fradrag, uanset om dette fradrag måtte overstige, hvad  

 den skattepligtige er berettiget til efter reglen om den forholdsmæssige  

 fordeling.
Fradraget kan dog kun opretholdes i det omfang, det kan indeholdes  

 i gælden efter den opnåede nedsættelse.
Begrænsningen af rentefradragsretten indtræder i alle situationer, hvor  

 skyldner opnår gældseftergivelse med deraf følgende nedskrivning af gælden.  

 Gældseftergivelsen kan være en følge af en tvangsakkord, en gældssanering  

 eller en aftale om en samlet ordning mellem skyldner og dennes kreditorer om  

 bortfald eller nedsættelse af skyldnerens gæld (frivillig akkord). Men også  

 den situation, hvor skyldneren opnår en singulær gældseftergivelse med en  

 enkelt eller enkelte kreditorer, vil være omfattet af den foreslåede  

 fradragsbegrænsning.
Dette gælder, hvadenten der er tale om en hovedkreditor  

 eller en eller flere mindre kreditorer.
Til nr. 2 Efter de foreslåede nye bestemmelser i ligningslovens § 15, stk. 4 og 5,  

 sker der en udvidelse af de eksisterende regler om begrænsning af  

 underskudsfremførsel ved frivillig akkord.
Efter de gældende regler sker der en begrænsning i adgangen til  

 underskudsfremførsel i forbindelse med gældseftergivelser.
Visse  

 konstruktioner er ikke anset for at falde ind under gældseftergivelse, uanset  

 at det reelt er det, der opnås.
Dette gælder de situationer, hvor kreditor  

 foretager kapitalindskud til debitor, og hvor debitor anvender dette indskud  

 til at indfri gælden til kreditor.
Disse situationer er ikke anset for at  

 falde ind under de gældende bestemmelser i ligningslovens § 15, stk. 3.
Det foreslås på denne baggrund at udvide området for  

 underskudsbegrænsningen til også at gælde de nævnte konstruktioner.
Det  

 foreslås således, at der også skal ske underskudsbegrænsning i de tilfælde,  

 hvor der sker bortfald eller nedsættelse af en gæld, og hvor dette sker i  

 forbindelse med et kapitalindskud fra kreditors side.
Når det i lovteksten er fastsat, at gældsbetalingen skal ske »i  

 forbindelse med« kapitalindskuddet, betyder det, at det må antages, at  

 debitor anvender kapitalindskuddet til at betale den kreditor, der reelt har  

 foretaget indskuddet.
Der skal således kun ske underskudsbegrænsning i de  

 tilfælde, hvor der er en sammenhæng mellem indskuddet og betalingen, således  

 at der reelt er tale om en gældseftergivelse fra kreditors side.
 Forslaget skal derimod ikke ramme de tilfælde, hvor kapitalindskuddet  

 foretages med henblik på at styrke debitorselskabets videre drift.
I den rene situation vil kapitalindskuddet ske fra kreditor til debitor,  

 og debitor vil herefter indfri sin gæld til den samme kreditor.
For ikke at  

 gøre bestemmelsen illusorisk er det dog nødvendigt at fastsætte en række  

 værnsregler, der skal hindre omgåelse via selskabskonstruktioner eller via  

 overdragelse af fordringen til tredjemand.
Reglerne vil således finde tilsvarende anvendelse, hvis kapitalindskuddet  

 ikke sker til debitor selv, men til et selskab, hvori debitor ejer mere end  

 25 pct. af kapitalen.
Denne regel skal forhindre, at indskuddet sker i et  

 datterselskab og herefter tages skattefrit hjem af debitor via reglerne om  

 skattefrit udbytte, jf. selskabsskattelovens § 13, stk. 1, nr. 2.
 Reglerne finder ligeledes anvendelse, hvis indskuddet sker indirekte.  

 Dette kan f.eks. ske via et indskud i et moder- eller søsterselskab til  

 debitor, der herefter viderekanaliserer indskuddet til debitor via køb af  

 aktier til overkurs.
 Det skal dog understreges, at underskudsbegrænsningen kun finder sted,  

 hvis indfrielsen af gælden sker i forbindelse med kapitalindskuddet, dvs.  

 hvis kapitalindskuddet må anses for at skulle anvendes og rent faktisk bliver  

 anvendt til gældsbetalingen.
 Bestemmelserne finder anvendelse, hvis det er kreditor eller kreditors  

 ægtefælle, der foretager indskuddet (§ 15, stk. 4, nr. 1). Bestemmelserne  

 finder endvidere tilsvarende anvendelse, hvis indskuddet foretages af et  

 selskab, hvori kreditor eller kreditors ægtefælle har bestemmende indflydelse  

 (§ 15, stk. 4, nr. 2). Såfremt kreditor er et selskab, finder bestemmelserne  

 også anvendelse, hvis indskuddet foretages af en hovedaktionær eller af et  

 selskab, der er koncernforbundet med kreditor (§ 15, stk. 4, nr. 3 og 4). Ved  

 afgørelsen af, hvorvidt der er tale om et koncernselskab, anvendes reglerne i  

 kursgevinstlovens § 6 B, stk. 3.
Reglerne kan også være relevante i de tilfælde, hvor det ikke er kreditor,  

 der foretager indskuddet, men derimod en kautionist for fordringen.
Der kan  

 f.eks. være tale om en aktionær, der har kautioneret for selskabets bankgæld.  

 Reglerne finder derfor også anvendelse, hvor indskuddet foretages af en  

 kautionist eller af en person eller et selskab, der har den ovenfor nævnte  

 kvalificerede tilknytning til kautionisten (§ 15, stk. 4, nr. 5).
For at hindre at reglerne kan omgås ved, at kreditor eller kautionisten  

 overdrager fordringen eller kautionsforpligtelsen til tredjemand, således at  

 det ikke længere er den aktuelle kreditor for fordringen eller den aktuelle  

 kautionist, der foretager indskuddet, er det yderligere fastsat, at reglerne  

 også finder anvendelse i de tilfælde, hvor kapitalindskuddet foretages af en  

 tidligere kreditor eller kautionist eller af en person eller et selskab, der  

 har den ovenfor nævnte kvalificerede tilknytning til den tidligere kreditor  

 eller kautionist.
Det er dog en betingelse, at fordringens eller  

 kautionsforpligtelsens overdragelse er sket i forbindelse med  

 kapitalindskuddet, således at det må antages, at overdragelsen er sket med  

 henblik på at komme udenom underskudsbegrænsningen (§ 15, stk. 4, nr. 6).
 I overensstemmelse med de almindelige regler om gældseftergivelse, jf.  

 ligningslovens § 15, stk. 3, foreslås det i ligningslovens § 15, stk. 5,  

 fastsat, at underskudsbegrænsningen kun finder anvendelse i de tilfælde, hvor  

 indfrielsen er at sammenligne med en samlet ordning mellem en skyldner og  

 dennes kreditorer.
Til nr. 3 Det foreslås at udvide den gældende bestemmelse i ligningslovens § 15,  

 stk. 5, således, at såfremt mere end 50 pct. af aktiekapitalen m.v. i et  

 selskab m.v. ved indkomstårets udløb ejes af andre aktionærer m.v. end ved  

 begyndelsen af et tidligere indkomstår, hvor den skattepligtige indkomst  

 udviste underskud, kan underskuddet ikke nedbringe den skattepligtige  

 indkomst, såfremt selskabet m.v. på det tidspunkt, hvor der indgås aftale om  

 at overdrage kapitalandele m.v. eller aftale om ændring af råden over  

 stemmeværdien i det væsentlige er uden økonomisk risiko ved erhvervsmæssig  

 aktivitet.
Dette gælder dog kun, såfremt der i ovennævnte periode er indgået  

 en eller flere sådanne aftaler om overdragelse af mere end i alt 50 pct. af  

 aktiekapitalen i selskabet eller andelene i foreningen eller om ændring af  

 råden over stemmeværdien med mere end i alt 50 pct. af den samlede  

 stemmeværdi.
Afgørende for den foreslåede udvidelse af underskudsreglerne er, om  

 selskabet m.v. på det tidspunkt, hvor der indgås aftale om  

 overdragelse af kapitalandele m.v. (eller om ændring af råden over  

 stemmeværdien) er »tomt«.
Såfremt selskabet m.v. på  

 aftaletidspunktet for overdragelse af kapitalandele m.v. er tomt, og der er  

 aftalt overdragelser af kapitalandele for mere end 50 pct. af aktiekapitalen  

 m.v., finder bestemmelsen således anvendelse.
Bestemmelsen finder endvidere  

 anvendelse, såfremt der indgås 2 (eller flere) aftaler om overdragelser af  

 kapitalandele i et »tomt« selskab m.v., og hvor den enkelte aftale  

 vedrører overdragelse af kapitalandele for mindre end 50 pct., men i alt for  

 mere end 50 pct. i perioden.
Bestemmelsen finder derimod ikke anvendelse,  

 såfremt der på et tidspunkt, hvor selskabet ikke er »tomt«, aftales  

 overdragelse af kapitalandele for mere end 50 pct., og der på et andet  

 tidspunkt inden for perioden, hvor selskabet m.v. er »tomt«, indgås  

 aftaler om overdragelser af kapitalandele for i alt mindre end 50 pct.  

 Tilsvarende gælder for aftaler om ændring af råden over stemmeværdien.
Ved selskaber, der i det væsentlige er uden økonomisk risiko ved  

 erhvervsmæssig aktivitet, forstås selskaber, hvor den erhvervsmæssige  

 aktivitet er ophørt, eller hvor den erhvervsmæssige aktivitet i selskabet er  

 ubetydelig.
Formuleringen kan dog også omfatte selskaber, hvor der på  

 aftaletidspunktet for overdragelse af kapitalandele nok findes en ikke  

 uvæsentlig erhvervsmæssig aktivitet i selskabet, men hvor der på dette  

 tidspunkt er indgået en bindende aftale om mulighed for afhændelse af den  

 erhvervsmæssige aktivitet.
Det skyldes et ønske om at imødegå  

 omgåelsesmuligheder.
Afgrænsningen af »tomme« selskaber er den samme som i  

 selskabsskattelovens § 33 A, stk. 3. Efter denne regel er bestemmelsen i  

 selskabsskattelovens § 33 A, stk. 1, om hæftelse for selskabsskat m.v. ved  

 overdragelse af kapitalandele til overpris begrænset til selskaber, der reelt  

 er frigjort for risikoen ved erhvervsmæssig virksomhed.
Der kan om reglen i  

 selskabsskattelovens § 33 A, stk. 3, nærmere henvises til bemærkningerne til  

 lovforslag nr.
L 234 om selskabstømninger m.v., der blev fremsat d. 6. april  

 1994 af skatteministeren.
 De gældende underskudsbegrænsningsregler ved fremførsel i  

 nettokapitalindtægter eller erhvervsmæssige indtægter fra udlejning af  

 afskrivningsberettigede driftsmidler og skibe finder - selv om selskabet m.v.  

 ikke er »tomt« - fortsat anvendelse.
Til nr. 4 Ændringen er en konsekvens af lovforslagets § 1, nr. 3.
Til nr. 5 og 7 Det foreslås i lovforslagets § 1, nr. 5, at ophæve undtagelsen fra  

 underskudsbegrænsning for underskud hidrørende fra indkomstår, hvori  

 selskabet (ikke-børsnoteret) i hele indkomståret drev  

 finansieringsvirksomhed, dvs. som pengeinstitut, forsikringsselskab,  

 investeringsforening, eller hvor selskabet var omfattet af realkreditloven  

 eller lov om visse kreditinstitutter, eller i øvrigt udøvede  

 næringsvirksomhed ved køb og salg af fordringer eller ved  

 finansieringsvirksomhed.
Finansieringsvirksomheder, der er børsnoterede, er i  

 dag ikke omfattet af underskudsbegrænsningsreglerne og vil heller ikke være  

 det efter lovforslaget.
Den gældende undtagelse er begrundet i, at nettokapitalindtægter for disse  

 virksomheder må anses for erhvervsmæssig indkomst.
De nævnte  

 finansieringsvirksomheder er endvidere undtaget fra kravet om, at underskud  

 ikke kan fratrækkes i indkomst fra udlejning af afskrivningsberettigede  

 driftsmidler og skibe.
Finansieringsvirksomheder er efter gældende regler  

 dermed stillet bedre end andre selskaber.
 En opretholdelse af undtagelsen ville indebære, at et underskud i en  

 (ikke-børsnoteret) finansieringsvirksomhed ville kunne anvendes uden  

 begrænsning, idet den foreslåede udvidelse af underskudsbegrænsningen i så  

 fald slet ikke ville komme til at gælde for finansieringsvirksomhed.
Da lovforslaget har til formål at gennemføre begrænsninger i  

 underskudsfremførselsadgangen i al erhvervsmæssig indkomst, bør disse  

 finansieringsvirksomheder derfor ikke fortsat være helt undtaget fra  

 underskudsbegrænsningen.
De pågældende virksomheder bør - som udgangspunkt -  

 sidestilles med andre selskaber m.v., der bliver omfattet af de skærpede  

 regler.
Efter den foreslåede regel i ligningslovens § 15, stk. 12, skal  

 begrænsningsreglen for så vidt angår nettokapitalindtægter dog fortsat ikke  

 gælde for ovennævnte (ikke-børsnoterede) finansieringsvirksomheder, da deres  

 erhvervsmæssige indkomst stort set kun består af nettokapitalindtægter.
For  

 andre selskaber m.v. end finansieringsvirksomheder vil nettokapitalindtægter  

 som regel kun udgøre en mindre del af indkomsten.
Uden den foreslåede regel i  

 ligningslovens § 15, stk. 12, ville disse finansieringsvirksomheder i praksis  

 blive ramt af den foreslåede udvidede underskudsbegrænsning ved et  

 ejerskifte, også selv om finansieringsvirksomheden ikke er »tom« på  

 tidspunktet for ejerskiftet.
 Den foreslåede bestemmelse går ud på, at såfremt mere end 50 pct. af  

 aktiekapitalen m.v. i et selskab m.v. ved indkomstårets udløb ejes af andre  

 aktionærer end ved begyndelsen af et tidligere indkomstår, hvor den  

 skattepligtige indkomst udviste underskud, kan underskud hidrørende fra  

 indkomstår, hvori selskabet m.v. i hele indkomståret drev  

 finansieringsvirksomhed m.v., fratrækkes i selskabets nettokapitalindtægter.
De foreslåede ændringer indebærer dermed - som efter gældende regler - at  

 et underskud fra en finansieringsvirksomhed kan fratrækkes i  

 nettokapitalindtægter ved et ejerskifte på mere end 50 pct. som en undtagelse  

 fra reglerne i ligningslovens § 15, stk. 7, 1. pkt.
Undtagelsen finder kun  

 anvendelse i det tilfælde, hvor finansieringsvirksomheden ikke er  

 »tom« på det tidspunkt, hvor der indgås aftale om overdragelse af  

 kapitalandele m.v. eller om ændring af råden over stemmeværdien.
 Hvis en finansieringsvirksomhed derimod er »tom« på tidspunktet  

 for indgåelse af aftale om overdragelse af kapitalandele eller ændring af  

 råden over stemmeværdien, bliver den omfattet af den foreslåede  

 underskudsbegrænsning, jf. ligningslovens § 15, stk. 7, 3. og 4. pkt., på  

 samme måde som andre selskaber.
Efter forslaget kan et underskud i finansieringsvirksomheder heller ikke  

 fratrækkes i indkomst fra udlejning af driftsmidler og skibe efter et  

 ejerskifte.
Finansieringsvirksomheder bliver også på dette punkt ligestillet  

 med andre selskaber, jf. ligningslovens § 15, stk. 7, 1. pkt.
 Af lovtekniske grunde er det valgt at ophæve undtagelsen for underskud i  

 finansieringsvirksomhed i ligningslovens § 15, stk. 7, nr. 3, og indsætte den  

 nye undtagelsesregel for finansieringsvirksomheders nettokapitalindtægter i  

 et nyt stk. 12.
Til nr. 6 I den gældende bestemmelse i ligningslovens § 15, stk. 8, der bliver stk.  

 10, er fastsat, at såfremt et selskab eller en forening omfattet af  

 selskabsskattelovens § 1, stk. 1, nr. 1 og 2, ejer 25 pct. eller derover  

 (moderselskabet) af aktiekapitalen i et andet selskab (datterselskabet) anses  

 aktionærerne i moderselskabet ved anvendelsen af  

 underskudsbegrænsningsreglerne for at eje aktierne i datterselskabet efter  

 deres forholdsmæssige andel af moderselskabets aktiekapital.
Dette gælder dog  

 ikke for moderselskaber, hvis aktier er børsnoterede.
 Den foreslåede ændring af bestemmelsen er en tilpasning af ovennævnte  

 regler som følge af den foreslåede udvidelse af den kreds, jf. lovforslagets  

 § 1, nr. 3, der omfattes af de foreslåede underskudsbegrænsningsregler, med  

 foreninger som nævnt i selskabsskattelovens § 1, stk. 1, nr. 4.
Til § 2 Til nr. 1-3 De foreslåede regler medfører, at de nye foreslåede regler i § 6, stk. 7  

 og 8, i aktieavancebeskatningsloven, som direkte kun finder anvendelse ved  

 opgørelse af fortjeneste eller tab efter gennemsnitsmetoden, finder  

 tilsvarende anvendelse ved opgørelse af fortjeneste og tab på alle typer  

 aktieafståelser omfattet af aktieavancebeskatningsloven.
Til nr. 4 Efter de gældende regler er det muligt for en kreditor eller en kautionist  

 at konvertere et truende ikke-fradragsberettiget tab på en fordring mod et  

 selskab henholdsvis et truende ikke-fradragsberettiget kautionstab til et  

 fradragsberettiget aktietab.
Dette kan gøres ved, at kreditoren eller  

 kautionisten indskyder kapital i selskabet, hvorefter selskabet indfrier  

 kreditors fordring eller den fordring, der er kautioneret for.
Aktietabet kan  

 herefter realiseres ved likvidation af selskabet eller ved salg af aktierne.
 Denne omgåelsesmulighed fjernes ved den foreslåede bestemmelse.
 Forslaget er nødvendiggjort af, at man i praksis på aktieområdet har  

 knyttet spørgsmålet om anskaffelsessummen for aktier i danske selskaber, som  

 anskaffes i forbindelse med en kapitaludvidelse sammen med registreringen i  

 Erhvervs- og Selskabsstyrelsen, således at en registreret kapitalforhøjelse  

 indebærer, at kapitalindskuddet anerkendes som anskaffelsessum for de tegnede  

 aktier.
En tilsvarende praksis gør sig ikke gældende i tilfælde, hvor et truende  

 ikke-fradragsberettiget tab på en fordring eller en kaution søges konverteret  

 til fradragsberettiget tab på en anden fordring, f.eks. ved, at en fordring i  

 danske kroner indfries med midler hidrørende fra et lån i fremmed valuta  

 optaget hos samme kreditor, som havde den indfriede fordring, eller hos  

 kautionisten for den indfriede fordring.
Når det ved udbetalingen af et lån  

 står klart, at debitor ikke vil kunne indfri lånet, har lånet ikke kunnet  

 anerkendes som udlån i skattemæssig henseende, men er i stedet blevet anset  

 for en gave, et tilskud eller lignende.
 Det har således ikke været nødvendigt at foreslå en regel om  

 anskaffelsessummen for fordringer svarende til den foreslåede regel om  

 anskaffelsessummen for aktier, og det har ej heller været nødvendigt at  

 opstille særlige regler for den situation, hvor en ikke-fradragsberettiget  

 fordring inden kapitalindskuddet konverteres til en anden fordring.
Efter den foreslåede bestemmelse reduceres anskaffelsessummen for aktier  

 m.v., som anskaffes i forbindelse med et kapitalindskud foretaget i  

 tilknytning til indfrielse af en fordring, indskyderen m.fl. har på  

 selskabet, eller af en fordring, indskyderen m.fl. har kautioneret for.
Den  

 foreslåede bestemmelses anvendelsesområde svarer til anvendelsesområdet for  

 de foreslåede regler i ligningslovens § 15, stk. 4 og 5, om begrænsning af  

 adgangen til underskudsfremførsel, dog således at det ikke er en forudsætning  

 for reduktion af anskaffelsessummen for aktier efter de foreslåede regler, at  

 der er tale om en samlet ordning.
Reduktionen af anskaffelsessummen for aktier efter de foreslåede regler  

 finder dog kun sted, når kreditoren eller kautionisten ikke ville kunne opnå  

 fradrag for et eventuelt tab på den fordring, der indfries i forbindelse med  

 kapitaludvidelsen, henholdsvis for et eventuelt kautionstab vedrørende denne  

 fordring.
Dvs. når kreditor eller kautionist er en person udenfor næring,  

 eller når kreditor eller kautionist er et selskab, som er koncernforbundet  

 med debitorselskabet.
For at forhindre omgåelse finder reduktionen dog også  

 sted, når en tidligere kreditor eller kautionist ikke ville kunne opnå  

 fradragsret for et eventuelt tab på den indfriede fordring eller på kautionen  

 vedrørende den indfriede fordring, og fordringen eller kautionsforpligtelsen  

 er blevet overdraget i forbindelse med kapitalindskuddet.
 Reduktionen udgør det beløb, hvormed fordringen indfries.
 Når en erhverver af en aktie succederer i overdragerens anskaffelsessum  

 (f.eks. ved arveudlæg), og når der i forbindelse med en aktieombytning  

 (f.eks. i forbindelse med en fusion) skal anvendes samme anskaffelsessum for  

 de udleverede aktier, som der skulle anvendes for de ombyttede aktier, er det  

 den reducerede anskaffelsessum efter de foreslåede bestemmelser, der  

 overføres til erhververen henholdsvis til de udleverede aktier.
Til § 3 Der er tale om en konsekvensændring.
Til § 4 Andelsbeviser beskattes som hovedregel efter en særlig regel i  

 aktieavancebeskatningslovens § 2 b.
Efter § 2 b, stk. 5, kan der imidlertid  

 opnås dispensation til beskatning efter de almindelige regler, der gælder for  

 beskatning ved afståelse af aktier m.v.
 Minoritetsaktionærer har mulighed for at anvende værdien den 19. maj 1993  

 som indgangsværdi i stedet for anskaffelsessummen, for så vidt angår  

 almindelige aktier, den pågældende ejede den 18. maj 1993, og som afstås  

 efter en ejertid på 3 år eller mere.
Denne adgang eksisterer ikke for andelsbeviser omfattet af § 2 b.
Gives  

 dispensationen efter § 2 b, stk. 5, efter den 19. maj 1993, er der således  

 ikke adgang til at anvende værdien den 19. maj 1993 som indgangsværdi, uanset  

 at fortjeneste eller tab ved afståelse af andelsbeviset i disse tilfælde skal  

 behandles efter samme regler, som gælder for almindelige aktier.
Den foreslåede ændring indeholder en lempelse af skatteomlægningens  

 overgangsregler for minoritetsaktionærer for så vidt angår andelsbeviser m.v.  

 omfattet af aktieavancebeskatningslovens § 2 b.
Der gives således adgang til  

 efter de almindelige regler til at anvende værdien den 19. maj 1993 i stedet  

 for den faktiske anskaffelsessum for andelsbeviser, når der gives  

 dispensation efter aktieavancebeskatningslovens § 2 b, stk. 5, til beskatning  

 efter de regler, der gælder for almindelige aktier m.v., og de øvrige  

 betingelser, der gælder for alle minoritetsaktionærer, er opfyldt.
Til § 5 Det foreslås, at loven træder i kraft dagen efter bekendtgørelsen i  

 Lovtidende.
Reglerne om begrænsning af rentefradragsretten skal således efter  

 forslaget have virkning for aftaler om nedsættelse af gæld, der indgås efter  

 lovens ikrafttræden.
I forhold til tvangsakkord og gældssanering anses  

 aftaletidspunktet for datoen for kendelsens afsigelse.
For så vidt angår de øvrige stramninger vedrørende handel med  

 underskudsselskaber og gældseftergivelse foreslås det, at de får virkning for  

 aftaler fra og med dagen for lovforslagets fremsættelse.
Formålet er at  

 sikre, at der ikke i tiden fra lovforslagets fremsættelse og frem til  

 lovforslagets vedtagelse kan træffes dispositioner, der uden det foreslåede  

 virkningstidspunkt ikke ville være omfattet af de foreslåede regler, hvorved  

 formålet med lovforslaget ikke opfyldes.
 I medfør af stk. 2 vil ændringerne i § 1, nr. 2 og 4, § 2 og § 3 have  

 virkning fra og med den 18. januar 1995. Dette vil bl. a. sige, at de nye  

 regler om underskudsbegrænsning og om reduktion af anskaffelsessummen for  

 aktier i forbindelse med indfrielse af en fordring finder anvendelse på  

 indfrielser, der sker fra og med den 18. januar 1995.
 Det foreslås i stk. 3, at de foreslåede regler om begrænsning af  

 underskudsfremførsel i § 1, nr. 3 og 5 - 7, har virkning for aftaler om  

 overdragelse af kapitalandele m.v. og for aftaler om ændring af råden over  

 stemmeværdien, der indgås 18. januar 1995 eller senere.
Det foreslås i stk. 4, at § 4 har virkning for afståelser af andelsbeviser  

 m.v. foretaget den 19. maj 1993 eller senere.
Reglen får således virkning  

 tilbage til gennemførelsen af skatteomlægningen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. I § 5 indsættes som stk. 9:
» Stk. 9. Hvis en skattepligtig opnår nedsættelse af gæld ved  

 en gældseftergivelse, kan renter, der er påløbet på tidspunktet for  

 gældseftergivelsen, fradrages ved opgørelsen af den skattepligtige indkomst  

 med en andel, der svarer til forholdet mellem den del af gælden, der skal  

 betales efter nedsættelsen, og den samlede gæld før nedsættelsen.
Indgår der  

 i den gæld, som nedsættes, påløbne renter, som den skattepligtige før  

 nedsættelsen har foretaget fradrag for efter stk. 1, kan den skattepligtige  

 opretholde det foretagne fradrag i det omfang, det kan rummes i gælden efter  

 den opnåede nedsættelse, uanset om fradraget overstiger størrelsen af det  

 fradrag, den skattepligtige er berettiget til efter 1. pkt.«.
 2. I § 15 indsættes efter stk. 3 som nye stykker:
 » Stk. 4. Stk. 2 finder tilsvarende anvendelse, i det omfang  

 nedbringelse eller indfrielse af en fordring sker i forbindelse med et  

 kapitalindskud til skyldneren eller til et selskab m.v., hvori skyldneren  

 ejer mere end 25 pct. af aktie- eller anpartskapitalen, når kapitalindskuddet  

 direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, der er hovedaktionær i kreditorselskabet, jf.  

 personskattelovens § 19 a, stk. 2-4.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
 Stk. 5. Stk. 4 finder kun anvendelse, hvis indfrielsen svarer til  

 en samlet ordning mellem en skyldner og dennes kreditorer.«.
 Stk. 4-9 bliver herefter stk. 6-11.
 3. § 15, stk. 5, der bliver stk. 7, affattes således:
» Stk. 7. Såfremt mere end 50 pct. af aktiekapitalen i et  

 selskab eller andelene i en forening omfattet af selskabsskattelovens § 1,  

 stk. 1, nr. 1, 2 eller 4, ved indkomstårets udløb ejes af andre aktionærer  

 eller deltagere end ved begyndelsen af et tidligere indkomstår, hvori den  

 skattepligtige indkomst udviste underskud, kan underskuddet ikke nedbringe  

 den skattepligtige indkomst til et beløb mindre end selskabets positive  

 nettokapitalindtægter, jf. stk. 8, med tillæg af indkomst fra udlejning af  

 afskrivningsberettigede driftsmidler og skibe.
Tilsvarende gælder, såfremt  

 andre aktionærer eller deltagere ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Ved  

 ændring af ejerkredsen som nævnt i 1. pkt. eller ændring af stemmeværdien som  

 nævnt i 2. pkt. kan underskuddet endvidere ikke nedbringe den skattepligtige  

 indkomst, såfremt selskabet eller foreningen på tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien i det væsentlige er uden økonomisk risiko ved  

 erhvervsmæssig aktivitet.«.
 4. I § 15, stk. 7, der bliver stk. 9, ændres »Stk. 5  

 og 6« til: »Stk. 7 og 8«, og i nr. 2 ændres »stk.  

 5« til: »stk. 7«.
 5. I § 15, stk. 7, der bliver stk. 9, indsættes i nr.  

 1 efter »børsnoterede,»: »eller«, i nr. 2  

 ændres », eller« til: ».«, og nr. 3 ophæves.
 6. § 15, stk. 8, der bliver stk. 10, affattes således:
» Stk. 10. Såfremt et selskab eller en forening omfattet af  

 selskabsskattelovens § 1, stk. 1, nr. 1, 2 eller 4, ejer 25 pct. eller  

 derover (moderselskabet eller moderforeningen) af aktiekapitalen i et andet  

 selskab (datterselskabet) eller af andelene i en anden forening  

 (datterforeningen), anses ikke moderselskabet eller moderforeningen, men  

 aktionærerne i moderselskabet eller deltagerne i moderforeningen ved  

 anvendelsen af stk. 7 for at eje aktierne i datterselskabet eller andelene i  

 datterforeningen efter deres forholdsmæssige andel af moderselskabets  

 aktiekapital eller af moderforeningens andele.
Dette gælder dog ikke  

 moderselskaber, hvis aktier er børsnoterede.«.
 7. I § 15 indsættes efter stk. 9, der bliver stk.  

 11, som stk. 12:
 » Stk. 12. Begrænsningen i stk. 7, 1. pkt., hvorefter  

 underskuddet ikke kan nedbringe den skattepligtige indkomst til et beløb  

 mindre end selskabets positive nettokapitalindtægter, gælder ikke for  

 underskud hidrørende fra indkomstår, hvori selskabet i hele indkomståret drev  

 virksomhed som pengeinstitut, forsikringsselskab eller investeringsforening,  

 eller hvor selskabet var omfattet af realkreditloven, af lov om visse  

 kreditinstitutter eller i øvrigt udøvede næring ved køb og salg af fordringer  

 eller drev næringsvirksomhed ved finansiering.«.
 § 15. . . .
 Stk. 1-4. . . . .
Stk. 5. Såfremt mere end 50 pct. af aktiekapitalen i et selskab omfattet  

 af selskabsskattelovens § 1, stk. 1, nr. 1 og 2, ved indkomstårets udløb ejes  

 af andre aktionærer end ved begyndelsen af et tidligere indkomstår, hvor den  

 skattepligtige indkomst udviste underskud, kan underskuddet ikke nedbringe  

 den skattepligtige indkomst til et beløb mindre end selskabets positive  

 nettokapitalindtægter, jf. stk. 6, med tillæg af indkomst fra udlejning af  

 afskrivningsberettigede driftsmidler og skibe.
Tilsvarende gælder, såfremt  

 andre aktionærer ved indkomstårets udløb end ved begyndelsen af  

 underskudsåret råder over mere end 50 pct. af den samlede stemmeværdi.
 Stk. 6. . . . .
Stk. 7. Stk. 5 og 6 finder ikke anvendelse 1) på selskaber, hvis aktier er børsnoterede, 2) såfremt den i stk. 5 nævnte ændring i selskabets ejerkreds skyldes  

 overdragelse af aktier til personer omfattet af arveafgiftslovens § 2, stk.  

 1, litra A og B, eller 3) for underskud hidrørende fra indkomstår, hvori selskabet i hele  

 indkomståret drev virksomhed som pengeinstitut, forsikringsselskab eller  

 investeringsforening, eller hvor selskabet var omfattet af realkreditloven,  

 af lov om visse kreditinstitutter eller i øvrigt udøvede næring ved køb og  

 salg af fordringer eller drev næringsvirksomhed ved finansiering.
Stk. 8. Såfremt et selskab omfattet af selskabsskattelovens § 1,  

 stk. 1, nr. 1 og 2, ejer 25 pct. eller derover (moderselskabet) af  

 aktiekapitalen i et andet selskab (datterselskabet), anses ikke  

 moderselskabet, men aktionærerne i moderselskabet ved anvendelsen af stk. 5  

 for at eje aktierne i datterselskabet efter deres forholdsmæssige andel af  

 moderselskabets aktiekapital.
Dette gælder dog ikke moderselskaber, hvis  

 aktier er børsnoterede.
 Stk. 9. . . . .
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 608 af 30. juni  

 1994, foretages følgende ændringer:
 1. I § 2 b, stk. 3, indsættes som 2. pkt.:
 »§ 6, stk. 7 og 8, finder tilsvarende anvendelse.«.
 § 2 b. . . .
 Stk. 2. . . .
 Stk. 3. Fortjenesten eller tabet opgøres efter stk. 1 som  

 forskellen mellem likvidationsprovenuet og anskaffelsessummen og efter stk. 2  

 som forskellen mellem afståelsessummen og anskaffelsessummen for de  

 pågældende andelsbeviser m.v.
 2. § 3, stk. 3, affattes således:
 » Stk. 3. Bestemmelserne i § 6, stk. 6-8, finder tilsvarende  

 anvendelse på de her omhandlede aktier.«.
 § 3. . . .
 Stk. 2. . . .
 Stk. 3. Bestemmelsen i § 6, stk. 6, finder tilsvarende anvendelse  

 på de her omhandlede aktier.
 3. I § 5 indsættes som stk. 5:
 » Stk. 5. § 6, stk. 7 og 8, finder tilsvarende  

 anvendelse.«.
 4. I § 6 indsættes som stk. 7 og 8:
» Stk. 7. I det omfang nedbringelse eller indfrielse af en  

 fordring sker i forbindelse med et kapitalindskud til skyldneren eller til et  

 selskab m.v., hvori skyldneren ejer mere end 25 pct. af aktie- eller  

 anpartskapitalen, reduceres anskaffelsessummen for de herved erhvervede  

 aktier med det beløb, hvormed indfrielsen sker.
Dette gælder, når  

 kapitalindskuddet direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, der er hovedaktionær i kreditorselskabet, jf.  

 personskattelovens § 19 a, stk. 2-4.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
 Stk. 8. Stk. 7 finder alene anvendelse, såfremt et eventuelt tab  

 på den indfriede fordring eller på kautionen for den indfriede fordring ikke  

 ville være fradragsberettiget for kreditor eller kautionist for den  

 pågældende fordring eller for en tidligere kreditor eller kautionist for den  

 pågældende fordring, når fordringens eller kautionsforpligtelsens  

 overdragelse må anses for at være sket i forbindelse med  

 kapitalindskuddet.«.
§ 3 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 719 af 1. august 1994, som  

 ændret ved § 3 i lov nr. 1090 af 21. december 1994, ændres i § 14 d, stk.  

 7, »ligningslovens § 15, stk. 5 og 6,» til:  

 »ligningslovens § 15, stk. 7 og 8,».
 § 14 d. . . .
 Stk. 2-6. . . .
 Stk. 7. Reglerne i ligningsloven § 15, stk. 5 og 6 finder ikke  

 anvendelse, når underskuddet videreføres efter stk. 4 eller 6, og ændringen i  

 aktionærkredsen sker i forbindelse med omdannelsen ved overdragelse af  

 aktierne fra en gensidig livsforsikringsforening til et  

 skadesforsikringsaktieselskab inden for samme koncern.
§ 4 I lov nr. 421 af 25. juni 1993 om ændring af lov om beskatning af  

 fortjeneste ved afståelse af aktier m.v. (aktieavancebeskatningsloven) og  

 forskellige andre skattelove (Ensartet udbytte- og aktieavancebeskatning  

 m.v.), som ændret ved § 12 i lov nr. 1117 af 22. december 1993, foretages  

 følgende ændringer:
 1. I § 19, stk. 3, 1. pkt., ændres »§§ 2a-3« til:  

 »§ 2a, § 2c eller § 3«.
 2. I § 19, stk. 3, indsættes som 6. pkt.:
 »For andelsbeviser m.v., som ved en eventuel afståelse den 18. maj  

 1993 ville have været omfattet af aktieavancebeskatningslovens § 2 b, finder  

 1. pkt. alene anvendelse, såfremt andelsbeviset m.v. ved afståelsen er  

 omfattet af aktieavancebeskatningslovens § 4 grundet en dispensation efter  

 aktieavancebeskatningslovens § 2 b, stk. 5, og såfremt den skattepligtige ved  

 en eventuel afståelse den 18. maj 1993 omfattet af en dispensation efter  

 aktieavancebeskatningslovens § 2 b, stk. 5, ikke skulle have opgjort  

 fortjeneste eller tab efter aktievancebeskatningslovens § 6, eller som alene  

 skulle gøre det i kraft af aktieavancebeskatningslovens § 6, stk. 6.«.
§ 19. - - - Stk. 2. . . .
Stk. 3. Skattepligtige, som ved en eventuel afståelse af deres  

 aktier den 18. maj 1993 ikke skulle have opgjort fortjeneste eller tab efter  

 aktieavancebeskatningslovens § 6, eller som alene skulle gøre det i kraft af  

 aktieavancebeskatningslovens § 6, stk. 6, og som ikke ville have været  

 omfattet af aktieavancebeskatningslovens §§ 2 a-3 eller kursgevinstloven, kan  

 ved opgørelse af fortjeneste eller tab ved en senere afståelse af de  

 pågældende aktier anvende aktiernes handelsværdi den 19. maj 1993 i stedet  

 for anskaffelsessummen.
Valget skal træffes samlet for alle aktier i hvert  

 selskab.
Ved en senere aktieafståelse kan et fradragsberettiget eller  

 modregningsberettiget tab dog ikke overstige forskellen mellem  

 afståelsessummen og aktiernes handelsværdi den 19. maj 1993. For aktier, som  

 den skattepligtige har erhvervet mindre end tre år forud for den 19. maj  

 1993, finder 1. pkt. dog kun anvendelse, hvis aktien afstås tre år eller mere  

 efter erhvervelsen.
For konvertible obligationer er det tillige en betingelse  

 for anvendelse af 1. pkt., at en gevinst ved en senere afståelse tre år eller  

 mere efter erhvervelsen ikke vil være skattepligtig efter kursgevinstloven.
Efter 2. behandling den 30. maj 1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. maj 1995, foretages følgende  

 ændringer:
 1. I § 5 indsættes som stk. 9:
»Stk. 9. Hvis en skattepligtig opnår nedsættelse af gæld ved  

 en gældseftergivelse, kan renter, der er påløbet på tidspunktet for  

 gældseftergivelsen, fradrages ved opgørelsen af den skattepligtige indkomst  

 med en andel, der svarer til forholdet mellem den del af gælden, der skal  

 betales efter nedsættelsen, og den samlede gæld før nedsættelsen.
Indgår der  

 i den gæld, som nedsættes, påløbne renter, som den skattepligtige før  

 nedsættelsen har foretaget fradrag for efter stk. 1, kan den skattepligtige  

 opretholde det foretagne fradrag i det omfang, det kan rummes i gælden efter  

 den opnåede nedsættelse, uanset om fradraget overstiger størrelsen af det  

 fradrag, den skattepligtige er berettiget til efter 1. pkt.« 2. § 15, stk. 2, affattes således:
»Stk. 2. Hvis en skattepligtig i et indkomstår opnår en  

 tvangsakkord, nedsættes uudnyttede, fradragsberettigede underskud fra det  

 pågældende og tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Den resterende del af  

 nedsættelsesbeløbet formindskes endvidere, såfremt kreditor ikke har  

 tabsfradrag herfor på grund af reglerne i kursgevinstlovens § 6 B.  

 Nedsættelsen sker med virkning for det indkomstår, hvori tvangsakkorden  

 stadfæstes, og for senere indkomstår.
Hvis underskud fra flere indkomstår  

 skal nedsættes efter 1.-3. pkt., nedsættes underskud fra et tidligere år før  

 underskud fra et senere år.
Med gældsnedsættelse sidestilles hel eller delvis  

 konvertering af gælden til aktier eller konvertible obligationer.  

 Underskuddet nedsættes i disse tilfælde med det beløb, hvormed den  

 konverterede fordrings pålydende overstiger den konverterede fordrings  

 kursværdi på tidspunktet for konverteringen.« 3. I § 15 indsættes efter stk. 3 som nye stykker:
 »Stk. 4. Stk. 2 finder tilsvarende anvendelse, i det omfang  

 nedbringelse eller indfrielse af en fordring sker i forbindelse med et  

 kapitalindskud til skyldneren eller til et selskab m.v., hvori skyldneren  

 ejer mere end 25 pct. af aktie- eller anpartskapitalen, når kapitalindskuddet  

 direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, som alene eller sammen med sin ægtefælle direkte eller  

 indirekte ejer mere end 50 pct. af aktie- eller anpartskapitalen i  

 kreditorselskabet eller råder over mere end 50 pct. af stemmerne.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
Stk. 5. Stk. 4 finder kun anvendelse, hvis nedbringelsen eller  

 indfrielsen svarer til en samlet ordning mellem en skyldner og dennes  

 kreditorer.
Såfremt kapitalindskuddet sker i forbindelse med erhvervelse af  

 aktier eller konvertible obligationer i skyldnerselskabet, finder § 15, stk.  

 2, sidste pkt., tilsvarende anvendelse.
Ved opgørelsen af nedsættelsesbeløbet  

 bortses fra det foretagne kapitalindskud.
Nedsættelsesbeløbet formindskes med  

 den del af skyldnerens indkomst, der hidrører fra det foretagne  

 kapitalindskud.« Stk. 4-9 bliver herefter stk. 6-11.
 4. § 15, stk. 5, der bliver stk. 7, affattes således:
»Stk. 7. Såfremt mere end 50 pct. af aktiekapitalen i et  

 selskab eller andelene i en forening omfattet af selskabsskattelovens § 1,  

 stk. 1, nr. 1, 2 eller 4, ved indkomstårets udløb ejes af andre aktionærer  

 eller deltagere end ved begyndelsen af et tidligere indkomstår, hvori den  

 skattepligtige indkomst udviste underskud, kan underskuddet ikke nedbringe  

 den skattepligtige indkomst til et beløb mindre end selskabets positive  

 nettokapitalindtægter, jf. stk. 8, med tillæg af indkomst fra udlejning af  

 afskrivningsberettigede driftsmidler og skibe.
Tilsvarende gælder, såfremt  

 andre aktionærer eller deltagere ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Ved  

 ændring af ejerkredsen som nævnt i 1. pkt. eller ændring af stemmeværdien som  

 nævnt i 2. pkt. kan underskuddet endvidere ikke nedbringe den skattepligtige  

 indkomst, såfremt selskabet eller foreningen på tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien i det væsentlige er uden økonomisk risiko ved  

 erhvervsmæssig aktivitet. 3. pkt. finder dog ikke anvendelse, såfremt  

 selskabet eller foreningen fra stiftelsen og indtil tidspunktet for aftale om  

 overdragelse af kapitalandele eller andele eller aftale om ændring af råden  

 over stemmeværdien ikke har drevet erhvervsmæssig virksomhed.« 5. I § 15, stk. 7, der bliver stk. 9, ændres »Stk. 5  

 og 6« til: »Stk. 7 og 8«, og i nr. 2 ændres »stk.  

 5« til: »stk. 7«.
 6. I § 15, stk. 7, der bliver stk. 9, indsættes i nr.  

 1 efter »børsnoterede,»: »eller«, og nr. 3  

 ophæves.
 7. I § 15, stk. 7, der bliver stk. 9, affattes nr. 2  

 således:
»2) såfremt den i stk. 7 nævnte ændring i selskabets ejerkreds  

 skyldes overdragelse af kapitalandele m.v. til personer omfattet af  

 arveafgiftslovens § 2, stk. 1, A, forældres afkom og stedforældre.« 8. § 15, stk. 8, der bliver stk. 10, affattes således:
»Stk. 10. Såfremt et selskab eller en forening omfattet af  

 selskabsskattelovens § 1, stk. 1, nr. 1, 2 eller 4, ejer 25 pct. eller  

 derover (moderselskabet eller moderforeningen) af aktiekapitalen i et andet  

 selskab (datterselskabet) eller af andelene i en anden forening  

 (datterforeningen), anses ikke moderselskabet eller moderforeningen, men  

 aktionærerne i moderselskabet eller deltagerne i moderforeningen ved  

 anvendelsen af stk. 7 for at eje aktierne i datterselskabet eller andelene i  

 datterforeningen efter deres forholdsmæssige andel af moderselskabets  

 aktiekapital eller af moderforeningens andele.
Dette gælder dog ikke  

 moderselskaber, hvis aktier er børsnoterede.« 9. I § 15 indsættes efter stk. 9, der bliver stk. 11, som  

stk. 12:
»Stk. 12. Begrænsningen i stk. 7, 1. pkt., hvorefter  

 underskuddet ikke kan nedbringe den skattepligtige indkomst til et beløb  

 mindre end selskabets positive nettokapitalindtægter, gælder ikke for  

 underskud hidrørende fra indkomstår, hvori selskabet i hele indkomståret drev  

 virksomhed som pengeinstitut, forsikringsselskab eller investeringsforening,  

 eller hvor selskabet var omfattet af realkreditloven, af lov om visse  

 kreditinstitutter eller i øvrigt udøvede næring ved køb og salg af fordringer  

 eller drev næringsvirksomhed ved finansiering.« § 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 608 af 30. juni  

 1994, som senest ændret ved § 4 i lov nr. 313 af 17. maj 1995, foretages  

 følgende ændringer:
 1. I § 2 b, stk. 3, indsættes som 2. pkt.:
»§ 6, stk. 7 og 8, finder tilsvarende anvendelse.« 2. § 3, stk. 3, affattes således:
»Stk. 3. Bestemmelserne i § 6, stk. 6-8, finder tilsvarende  

 anvendelse på de her omhandlede aktier.« 3. I § 5 indsættes som stk. 5:
»Stk. 5. § 6, stk. 7 og 8, finder tilsvarende  

 anvendelse.« 4. I § 6 indsættes som stk. 7 og 8:
»Stk. 7. I det omfang nedbringelse eller indfrielse af en  

 fordring sker i forbindelse med et kapitalindskud til skyldneren eller til et  

 selskab m.v., hvori skyldneren ejer mere end 25 pct. af aktie- eller  

 anpartskapitalen, reduceres anskaffelsessummen for de herved erhvervede  

 aktier med det beløb, hvormed den indfriede fordrings pålydende overstiger  

 fordringens kursværdi på indfrielsestidspunktet.
Ved opgørelsen af  

 reduktionen ses bort fra det foretagne kapitalindskud.
Reduktionen foretages,  

 når kapitalindskuddet direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50 pct. af aktie- eller anpartskapitalen eller  

 direkte eller indirekte råder over mere end 50 pct. af stemmerne.
 3) Af en person, som alene eller sammen med sin ægtefælle direkte eller  

 indirekte ejer mere end 50 pct. af aktie- eller anpartskapitalen eller råder  

 over mere end 50 pct. af stemmerne.
 4) Af et selskab, der er koncernforbundet med kreditorselskabet, jf.  

 kursgevinstlovens § 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
Stk. 8. Stk. 7 finder alene anvendelse, såfremt et eventuelt tab  

 på den indfriede fordring eller på kautionen for den indfriede fordring ikke  

 ville være fradragsberettiget for kreditor eller kautionist for den  

 pågældende fordring.
Tilsvarende gælder for en tidligere kreditor eller  

 kautionist for den pågældende fordring, når fordringens eller  

 kautionsforpligtelsens overdragelse må anses for at være sket i forbindelse  

 med kapitalindskuddet.« § 3 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 719 af 1. august 1994, som  

 senest ændret ved § 2 i lov nr. 256 af 19. april 1995, foretages følgende  

 ændring:
 I § 14 d, stk. 7, ændres »ligningslovens § 15, stk. 5 og  

 6,» til: »ligningslovens § 15, stk. 7 og 8,».
§ 4 I lov nr. 421 af 25. juni 1993 om ændring af lov om beskatning af  

 fortjeneste ved afståelse af aktier m.v. (aktieavancebeskatningsloven) og  

 forskellige andre skattelove. (Ensartet udbytte- og aktieavancebeskatning  

 m.v.), som ændret ved § 12 i lov nr. 1117 af 22. december 1993, foretages  

 følgende ændringer:
 1. I § 19, stk. 3, 1. pkt., ændres »§§ 2 a-3«  

 til: »§ 2 a, § 2 c eller § 3«.
 2. I § 19, stk. 3, indsættes som 6. pkt.:
»For andelsbeviser m.v., som ved en eventuel afståelse den 18. maj  

 1993 ville have været omfattet af aktieavancebeskatningslovens § 2 b, finder  

 1. pkt. alene anvendelse, såfremt andelsbeviset m.v. ved afståelsen er  

 omfattet af aktieavancebeskatningslovens § 4, og såfremt den skattepligtige  

 ved en eventuel afståelse den 18. maj 1993 omfattet af en dispensation efter  

 aktieavancebeskatningslovens § 2 b, stk. 5, ikke skulle have opgjort  

 fortjeneste eller tab efter aktievancebeskatningslovens § 6, eller som alene  

 skulle gøre det i kraft af aktieavancebeskatningslovens § 6, stk. 6.« § 5 I lov om skattemæssig behandling af gevinst og tab på fordringer, gæld og  

 finansielle kontrakter (kursgevinstloven), jf. lovbekendtgørelse nr. 570 af  

 23. juni 1994, som senest ændret ved lov nr. 236 af 6. april 1995, foretages  

 følgende ændring:
 I § 6 B indsættes efter stk. 4 som nyt stykke:
»Stk. 5. Stk. 1 finder ikke anvendelse på rentefordringer,  

 såfremt de omhandlede renter er medregnet ved opgørelsen af fordringshaverens  

 skattepligtige indkomst og fordringshaveren ikke har været sambeskattet med  

 skyldneren, jf. selskabsskattelovens § 31, eller rentefordringen er stiftet  

 efter ophør af sambeskatning.« Stk. 5 bliver herefter stk. 6.
§ 6 I skattekontrolloven, jf. lovbekendtgørelse nr. 555 af 24. juni 1994, som  

 senest ændret ved § 15 i lov nr. 313 af 17. maj 1995, foretages følgende  

 ændringer:
 1. I § 8 P, stk. 2, indsættes efter nr. 3 som nyt nummer:
 »4) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 4-10 bliver herefter nr. 5-11.
 2. I § 8 Q, stk. 2, indsættes efter nr. 1 som nyt nummer:
 »2) markering af renter i låneforhold, hvor eftergivelse af gæld som  

 nævnt i ligningslovens § 5, stk. 9, er sket i det år, hvorom indberetningen i  

 øvrigt foretages, eller i tidligere år,».
 Nr. 2 og 3 bliver herefter nr. 3 og 4.
§ 7 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 726 af 5. august 1994, som senest ændret ved § 6 i  

 lov nr. 313 af 17. maj 1995, foretages følgende ændringer:
 1. I § 21 udgår »det indkomstår, der ligger til grund  

 for skatteansættelsen for«.
 2. I § 21 A udgår »det indkomstår, der ligger til  

 grund for skatteansættelsen for«.
§ 8 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 724 af 2. august 1994, som senest ændret ved § 1 i  

 lov nr. 312 og § 14 i lov nr. 313, begge af 17. maj 1995, foretages følgende  

 ændring:
 I § 31, stk. 1, 5. pkt., ændres »kursgevinstlovens § 6 B, stk.  

 5« til: »kursgevinstlovens § 6 B, stk. 6«.
§ 9 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 1, og § 6 har virkning for aftaler om nedsættelse  

 af gæld, der indgås efter lovens ikrafttræden.
 Stk. 3. § 1, nr. 2, 3 og 5, § 2 og § 3 har virkning, når  

 nedbringelsen eller indfrielsen sker den 18. januar 1995 eller senere.
 Stk. 4. § 1, nr. 4, 6, 8 og 9, har virkning for aftaler om  

 overdragelse af kapitalandele m.v. og om ændring af råden over stemmeværdien,  

 der indgås den 18. januar 1995 eller senere.
Stk. 5. § 1, nr. 7, har virkning for aftale om overdragelse af  

 kapitalandele m.v., der finder sted den 1. januar 1995 eller senere.
Hvis en  

 arving eller gavemodtager vælger, at de hidtil gældende regler i lov om  

 afgift af arv eller gave skal finde anvendelse, jf. § 6, stk. 2, 2. pkt., i  

 lov nr. 1119 af 21. december 1994, finder de hidtil gældende regler i  

 ligningslovens § 15, stk. 7, der bliver stk. 9, nr. 2, som affattet ved  

 lovbekendtgørelse nr. 851 af 30. september 1994, i stedet anvendelse.
 Stk. 6. § 4 har virkning for afståelser af andelsbeviser m.v.  

 foretaget den 19. maj 1993 eller senere.
 Stk. 7. § 5 har virkning for tab på rentefordringer, der  

 realiseres efter lovens ikrafttræden.
 Stk. 8. § 7 har virkning fra og med indkomståret 1996.
