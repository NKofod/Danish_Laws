 Et entreprenørfirma klagede over en afgørelse truffet af toldvæsenet.
 Ifølge afgørelsen har firmaet ikke fuld fradragsret for moms vedrørende  

 anskaffelse og drift af nogle vare- og lastvogne, idet vognenes anvendelse  

 ikke udelukkende vedrører firmaets moms-pligtige omsætning.
 Entreprenørfirmaet mener, at vognene anvendes på samme måde som dem, et  

 telefonselskab anvender i forbindelse med montørarbejde.
 Se dom afsagt af Højesteret den 19. oktober 1984.
 Nævnet finder, at de vogne, der benyttes af firmaet, må siges at være  

 specielt indrettet til arbejdet.
 Nævnet mener ikke, at det er antallet af skiftende arbejdssteder, der skal  

 tillægges den store betydning, men derimod den kendsgerning, at der er  

 skiftende arbejdssteder.
 Det er nævnets opfattelse, at Højesteret ved dommen lagde vægt på, at  

 kørsel direkte fra bopælen til et skiftende arbejdssted effektiviserer  

 arbejdet.
 Nævnet mener ikke, at denne begrundelse kan føre til, at der er fradrag  

 for den del af momsen, der vedrører kørslen fra den enkelte medarbejders  

 bopæl til det faste arbejdssted og omvendt.
 Nævnet har truffet afgørelse om, at kørsel mellem en medarbejders bopæl og  

 faste arbejdssted anses som privat kørsel, uanset om der på vejen  

 afhentes/afsættes andre medarbejdere.
 Kørsel mellem en medarbejders bopæl og skiftende arbejdssteder og kørsel  

 mellem skiftende arbejdssteder anses derimod at vedrøre virksomhedens  

 momspligtige omsætning.
 Se også Mn.402, Mn.445, Mn.446, Mn.447, Mn.1066, Mn.1068, Mn.1096 og  

 Mn.1099 samt Højesterets dom af 19. oktober 1984.
