Bekendtgørelse om ændring af bekendtgørelse om optagelse på kostafdelinger og om betaling for kost og logi ved institutioner for erhvervsrettet uddannelse § 1 I bekendtgørelse nr. 290 af 1. april 2009 om optagelse på kostafdelinger og om betaling for kost og logi ved institutioner for erhvervsrettet uddannelse, som ændret ved bekendtgørelse nr. 219 af 4. marts 2010, foretages følgende ændringer:
 1. Efter § 3 indsættes:
»§ 3 a.
Elever, der i forbindelse med skoleundervisning i henhold til lov om erhvervsuddannelser har været optaget på en kostafdeling efter § 3, kan fortsat være optaget på kostafdelingen under skolepraktik.« 2. Efter § 5 indsættes:
»§ 5 a.
Elever, der i henhold til lov om erhvervsuddannelser indgår en uddannelsesaftale med en virksomhed, der ligger mere end 5 kvarters transporttid fra elevens bopæl, kan optages på kostafdelingen under praktikuddannelsen.« 3. I § 6 indsættes efter »§ 3, stk. 2, eller stk. 4,«: »§ 3 a«.
 4. I § 9, stk. 2, indsættes efter »§ 3, stk. 3,«: »§ 5 a«.
 5. Efter § 10 a indsættes:
»Betalingsforpligtelse under skolepraktik § 10 b.
De betalingsregler, der efter §§ 7-10 a gælder i forbindelse med skoleundervisningen, gælder tilsvarende under skolepraktik.« § 2 Bekendtgørelsen træder i kraft den 1. januar 2013.
