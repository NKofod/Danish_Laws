 1. Fra d. 1. januar 1990 kan der udstedes  

 EF-standardtypegodkendelser af traktorer på grundlag af Rådets direktiv nr.  

 74/150/EØF (med senere ændringer) og de tilhørende særdirektiver om  

 godkendelse af landbrugs- og skovbrugstraktorer med en konstruktivt bestemt  

 maksimalhastighed på højst 30 km/t.
2. I henhold til Justitsministeriets bekendtgørelse om  

 EF-direktiver om landbrugs- og skovbrugshjultraktorer kan en fabriksny  

 traktor ikke nægtes godkendt under henvisning til, at den ikke opfylder  

 danske bestemmelser om køretøjers indretning og udstyr, der fastsættes i  

 medfør af færdselsloven, såfremt traktoren opfylder de modsvarende  

 bestemmelser i et EF-direktiv.
Arbejdsministeriet har udstedt en tilsvarende  

 bekendtgørelse vedrørende arbejdsmiljølovgivningen.
 3. Dansk standardtypegodkendelse af traktor kan  

 udstedes på grundlag af EF-standardtypegodkendelse.
 Der indsendes almindeligt ansøgningsskema i udfyldt stand bilagt følgende:
 - Erklæring om, at traktoren er omfattet af en EF-standardtypegodkendelse  

 med angivelse af godkendelsesnummer.
 - Tegning visende traktorens hoveddimensioner.
 - Instruktionsbog.
 - Sort/hvidt foto af traktoren set skråt forfra og bagfra.
 - Oplysning om støjniveau med angivelse af omdrejningstal og  

 støjmålemetode (II (7 m-standmåling) eller IV (nærfelt-standmåling)).
 Hvis Justitsministeriet ikke på ansøgningstidspunktet har modtaget  

 EF-standardtypegodkendelsen fra det godkendende land, kan det blive krævet,  

 at ansøgeren fremlægger godkendelsen med tilhørende oplysningskort m.v.
 Traktoren skal normalt ikke fremstilles for Justitsministeriet.
Til orientering kan oplyses, at EF-standardtypegodkendelsesnummeret er  

 anført på traktorens fabrikationsplade.
Det er kendetegnet ved bogstavet  

 »e« efterfulgt af det godkendende lands kendingstal eller  

 -bogstaver samt godkendelsesnummer.
 4. EF-godkendelse i henhold til et eller flere  

 særdirektiver kan som hidtil anvendes som dokumentation ved ansøgning om  

 dansk standardtypegodkendelse eller ved syn.
 5. En ajourført oversigt over EF-direktiver om  

 afskaffelse af tekniske handelshindringer for industrivarer - herunder  

 traktorer - kan fås hos Udenrigsministeriet.
 Meddelelse nr. 1426 af 18.05.79 ophæves.
 P.M.V.
 E.B.
