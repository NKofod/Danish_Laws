Nr LSF 259 Forslag til Lov om ændring af lov om børnetilskud og forskudsvis  

 udbetaling af børnebidrag (Forhøjelse af børnetilskud) Fremsat af Bente Søltoft (SF) Agerschou (SF) Carsten Andersen (SF)  

 Ingerlise Koefoed (SF) Bjørn Poulsen (SF) Ebba Strange (SF) den 13. april 1988 I lov nr. 350 af 4. juni 1986 om børnetilskud og forskudsvis udbetaling af børnebidrag, som ændret ved lov nr. 948 af 23.
 december 1986, foretages følgende ændring:
 I § 2 ændres »3.640 kr.« til: »7.480 kr.«.
Bemærkninger til lovforslaget Da omkostningerne ved et barns forsørgelse er steget voldsomt, uden at der er sket en tilsvarende forhøjelse af det ordinære børnetilskud, foreslås dette forhøjet.
 Mange enlige forsørgere har i forvejen meget stramme budgetter pga.
høje bolig- og daginstitutionsudgifter, ligesom de daglige leveomkostninger er stigende.
Forslagsstillerne anser det i øvrigt for væsentligt at få ændret de meget snævre indkomstgrænser, der gælder for daginstitutionstaksterne, herunder at få bundgrænsen for friplads hævet.
Men en lempelse af disse indtægtsgrænser er ikke tilstrækkelig til at sikre en anstændig økonomisk kompensation for, hvad det koster at forsørge et barn.
