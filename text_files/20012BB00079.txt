Fremsat den 1. marts 2002 af  

 Jytte Andersen (S), Mette Frederiksen (S),  

 Poul Qvist Jørgensen (S), Peder Sass (S),  

 Frode Sørensen (S) og Jytte Wittrock (S) Forslag til folketingsbeslutning om opretholdelse og evaluering af Idrætspolitisk  

 Idéprogram Folketinget pålægger regeringen at sikre  

 følgende:
 at den treårige forsøgsperiode med Idrætspolitisk  

 Idéprogram gennemføres som planlagt frem til og med år  

 2002 med den planlagte årlige bevilling på 20 mio. kr.
 at Idrætspolitisk Idéprogram sikres en grundig og  

 uvildig evaluering med henblik på:
1.	at alle dele af idrætsverdenen får mulighed for at bruge  

 de indhøstede erfaringer, 2.	at gøre det klart, hvilke idrætspolitiske opgaver det  

 frivillige foreningsliv kan tage sig af, og hvilke opgaver der må  

 løses gennem andre initiativer, og 3.	at sikre et solidt vidensgrundlag for en videreudvikling af den  

 danske idrætspolitik.
Bemærkninger til forslaget Omkring halvdelen af den danske befolkning  

 dyrker regelmæssigt idræt, men alene 30 procent af befolkningen  

 dyrker idræt inden for det organiserede idrætsliv.
Det betyder,  

 at det er en vigtig idrætspolitisk udfordring at sikre rimelige rammer  

 og faciliteter til de mange borgere, der dyrker idræt uden for  

 foreningerne, og at udvikle idrætsformer og rammer, der kan motivere de  

 mange borgere, der i dag ikke dyrker idræt, til regelmæssig  

 motion og dermed øge folkesundheden.
 Betænkningen om breddeidrætten i Danmark fra  

 1987 (Betænkning nr. 1094, Kulturministeriets Breddeidrætsudvalg,  

 Kbh. 1987) understreger da også dette behov og foreslår  

 oprettelse af en aktivitetspulje til udvikling, omstilling og forsøg,  

 der blandt andet skal tage hensyn til, at der kan foregå integration,  

 udvikles mere åbne aktivitetsformer og selvorganisering samt sikres en  

 kulturel bredde i idrætsaktiviteterne.
 Forslagsstillerne finder det naturligt, at idrættens  

 muligheder for at skabe velvære, sundhed, fællesskab og personlig  

 udvikling også bruges i opgaver af mere social karakter, for eksempel  

 med hensyn til indsatsen med integration af flygtninge og indvandrere,  

 arbejdet med belastede børn og unge og tilbuddene til ledige.
Det er forslagsstillernes opfattelse, at  

 idrætsorganisationerne hidtil har været særdeles  

 tilbageholdende med at gå ind i dette arbejde på en forpligtende  

 måde.
Et tydeligt eksempel på dette har været Danmarks  

 Idrætsforbunds overvejelser om at spare deres flygtninge- og  

 indvandrerarbejde væk.
Der er således fortsat brug for en  

 indsats, der kan støtte aktiviteter inden for den såkaldt  

 uorganiserede idræt.
Denne indsats skal ikke ses som værende i  

 modstrid med den organiserede idræt, men som et supplement til  

 denne.
Idrætspolitisk Idéprogram er et centralt  

 element i denne indsats.
Det har været meningen, at programmet skulle  

 løbe i en treårig forsøgsperiode frem til og med år  

 2002. Programmet skulle styrke idrættens kulturpolitiske dimension samt  

 styrke mangfoldigheden, kvaliteten og ytringsfriheden i det danske  

 idrætsliv.
Mange perspektivrige projekter og aktiviteter er allerede  

 iværksat med forventning om støtte i hele  

 forsøgsperioden, og flere ventes igangsat i det indeværende  

 år på betingelse af støtte fra programmet.
For eksempel  

 startes forsøg med en ny type idrætsklub, som unge selv har  

 defineret.
Der er også igangsat et projekt med en ny type organisering  

 af idrætsaktiviteter, hvor internetsiden sportspladsen.dk bruges som  

 mødested og koordinationsforum for mennesker, der vil dyrke  

 idræt med andre.
I Vollsmosekvarteret i Odense har  

 byrådspolitikerne godkendt oprettelsen af en spændende  

 idrætslegeplads under forudsætning af, at projektet også  

 modtager støtte fra Idrætspolitisk Idéprogram.
Disse   og  

 mange andre   spændende og perspektivrige projekter berøres,  

 hvis regeringen gør alvor af sin hensigt om at nedlægge  

 Idrætspolitisk Idéprogram.
Forslagsstillerne finder det væsentligt, at  

 projekterne får lov at udvikle sig i den oprindelig planlagte periode,  

 så der kan høstes erfaringer, der eventuelt kan bruges i  

 udviklingen af den fremtidige idrætspolitik og i udviklingsarbejdet i  

 idrætsorganisationerne.
Hvis projekterne bremses, før de rigtig  

 er kommet i gang, kan erfaringer næppe bruges til meget.
Ligeledes af hensyn til det fremtidige  

 idrætspolitiske udviklingsarbejde finder forslagsstillerne det meget  

 væsentligt, at der som planlagt gennemføres en grundig  

 evaluering af de projekter, der har været støttet under  

 programmet.
Der er allerede anvendt 40 mio. kr. til støtte af  

 projekterne.
En stor del af disse penge vil være spildt for udviklingen  

 af idrætspolitikken, hvis ikke der gennemføres en grundig  

 evaluering.
Skriftlig fremsættelse Jytte Andersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse og  

 evaluering af Idrætspolitisk Idéprogram.
(Beslutningsforslag nr.
B 79).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
