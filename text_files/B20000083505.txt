Bekendtgørelse om underretning af  

 klageberettigede om afgørelser i sager vedrørende  

 råstofindvinding på havet I medfør af § 26 b, stk. 6, i lov om råstoffer, jf.  

 lovbekendtgørelse nr. 569 af 30. juni 1997, som senest ændret  

 ved § 10 i lov nr. 447 af 31. maj 2000 om ændring af visse  

 miljølove (Implementering af Århuskonventionen m.v.),  

 fastsættes:
§ 1. Skov- og Naturstyrelsens afgørelser  

 truffet efter råstoflovens §§ 19, 20, 23 og 24 skal meddeles skriftligt  

 til 1)	adressaten for afgørelsen 2)	de, der administrativt har været inddraget i sagen 3)	offentlige myndigheder, der antages at have interesse i sagen 4)	Foreningen af Danske Ral- og Sandsugere 5)	Danmarks Fiskeriforening.
 Stk. 2. De i stk. 1 nævnte afgørelser  

 meddeles endvidere skriftligt til følgende foreninger og  

 organisationer, såfremt de har anmodet Skov- og Naturstyrelsen  

 herom:
1)	lokale foreninger og organisationer, som har en væsentlig  

 interesse i afgørelsen 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.
Stk. 3. Skov- og Naturstyrelsen skal offentliggøre  

 tilladelser efter §§ 20, 23 og 24, stk. 5, hvis afgørelserne anses for  

 at være af større betydning eller af almindelig offentlig  

 interesse.
Skov- og Naturstyrelsen skal endvidere offentliggøre andre  

 sådanne tilladelser, når disse ikke er af underordnet betydning,  

 og når de må anses for at have interesse for andre  

 klageberettigede end de, som er underrettet efter reglerne i stk. 1 og 2.
Stk. 4. Bekendtgørelsen skal indeholde oplysning  

 om 1)	hovedindhold af afgørelsen, 2)	det eller de steder, hvor afgørelsen er fremlagt, og 3)	klageadgang.
 Stk. 5. Offentliggørelse af klagemyndighedens  

 afgørelse i en klagesag sker efter klagemyndighedens nærmere  

 bestemmelse.
 § 2. Bekendtgørelsen træder i kraft  

 den 16. september 2000.
