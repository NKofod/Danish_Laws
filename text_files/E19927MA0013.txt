 Nævnet har truffet afgørelse om, at entréindtægter til formål, som  

 nævnt i momslovens § 2, stk. 3, litra k (lotterier og lign. samt spil om  

 penge) ifølge lovbemærkningerne til § 2, stk. 3, litra k, som udgangspunkt er  

 omfattet af momspligten efter hovedreglen i lovens § 2, stk.2.
 Entréen kan dog anses for omfattet af undtagelsesreglen i § 2, stk.  

 3, litra k, hvis entréen alene giver adgang til spillene undtaget fra  

 moms. denne betingelse anser nævnet for at være opfyldt, selv om der i  

 kasinoet nydes mad og drikke indkøbt fra et serveringssted uden for kasinoet,  

 herunder at spillere af såkaldt "pit boys" under spillet får bragt  

 servering fra dette serveringssted.
 Hermed fastholdt nævnet den af styrelsen trufne afgørelse i sagen.
 Nævnet har lagt vægt på, at baren i de omhandlede tilfælde lå inden for  

 det område, hvortil der krævedes entré.
