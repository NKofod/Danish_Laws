Efter § 143, stk. 4, i lov om rettens pleje, jf. lovbekendtgørelse nr. 752  

 af 15. august 1996, som senest ændret ved lov nr. 414 af 10. juni 1997, har  

 Justitsministeriet den 19. december 1997 godkendt ændringer i vedtægt af 27.  

 maj 1983 for Det danske Advokatsamfund, jf.
Justitsministeriets  

 bekendtgørelse nr. 1115 af 15. december 1992 som ændret ved bekendtgørelse  

 nr. 806 af 4. oktober 1993, bekendtgørelse nr. 881 af 20. november 1995 og  

 bekendtgørelse nr. 16 af 18. januar 1996. Ændringerne, der træder i kraft den  

 1. januar 1998, og en sammenskrivning af den samlede vedtægt efter  

 ændringerne er optaget som bilag 1 og 2 til denne bekendtgørelse.  

Justitsministeriet, den 19. december 1997 Frank Jensen / Mogens Kjærgaard Møller Bilag 1 Ændring af vedtægt for Det danske Advokatsamfund § 1.  I vedtægt for Det danske Advokatsamfund, jf.  

 Justitsministeriets bekendtgørelse nr. 1115 af 15. september 1992 som ændret  

 ved bekendtgørelse nr. 806 af 4. oktober 1993, bekendtgørelse nr. 881 af 20.  

 november 1995 og bekendtgørelse nr. 16 af 18. januar 1996, foretages følgende  

 ændringer:
 1. § 19, stk. 1 og 2, ophæves.
 Stk. 3-6 bliver herefter stk. 1-4.
 2. I § 20, stk. 2, ændres »§ 19, stk. 3 og 4«  

 til: »§ 19, stk. 1 og 2«.
 3. I § 24, stk. 1, ændres »§ 19, stk. 3, 4 og 6«  

 til: »§ 19, stk. 1, 2 og 4«.
 4. § 43, stk. 3, affattes således:
» Stk. 3.  For det regnskabsår, hvori beskikkelsen  

 er udleveret, nedsættes bidragene forholdsmæssigt, således at der alene  

 betales bidrag for det antal hele måneder, der resterer af det pågældende  

 regnskabsår.
For det regnskabsår, hvori medlemsskabet ophører, refunderes  

 medlemmet den andel af bidragene, som forholdsmæssigt svarer til det  

 resterende antal hele måneder af regnskabsåret.« 5. § 43, stk. 4, ophæves.
 Stk. 5-7 bliver herefter stk. 4-6.
 § 2.  I bilag 1 til bekendtgørelse nr. 806 af 4.  

 oktober 1993 foretages følgende ændring:
1. I § 1, nr. 2 ændres »Stk. 4.« til: »Stk.  

 3.« § 3.  Ændringerne træder i kraft den 1. januar 1998.
Godkendes Justitsministeriet, den 19. december  

 1997 Frank Jensen / Mogens Kjærgaard Møller Bilag 2 Vedtægt for Det danske Advokatsamfund A.
Formål og hjemsted § 1 Det danske Advokatsamfunds formål er at varetage advokatstandens  

 interesser, at påse og håndhæve opfyldelsen af de almindelige og særlige  

 advokatpligter samt at virke til gavn for det danske retssamfund.
§ 2 Samfundets hjemsted er København.
B.
Medlemmerne § 3 Stk. 1.  Medlem af Advokatsamfundet og som sådan  

 underkastet dets vedtægter er enhver, der har modtaget beskikkelse som  

 advokat i henhold til retsplejelovens regler herom.
 Stk. 2.  Såfremt beskikkelsen deponeres eller retten til  

 at udøve advokatvirksomhed bortfalder eller frakendes et medlem, ophører  

 medlemsforholdet, indtil retten til at udøve advokatvirksomhed atter  

 erhverves.
 Stk. 3.  Uanset bestemmelsen i stk. 2 er et tidligere  

 medlem fortsat omfattet af retsplejelovens bestemmelser om salærklager og  

 disciplinærsager med hensyn til klager, som angår den pågældendes virksomhed  

 som advokat inden medlemsforholdets ophør.
Stk. 4.  Advokatselskaber indføres i en fortegnelse i  

 Advokatsamfundets sekretariat.
Ethvert advokatselskab skal straks, efter at  

 selskabet er registreret, til Advokatrådet indsende den fortegnelse, der er  

 nævnt i § 5 i Justitsministeriets bekendtgørelse nr. 824 af 10. december 1990  

 om advokatselskaber.
Det samme gælder ved enhver senere ændring i  

 fortegnelsen.
C.
Advokatsamfundets organer § 4 Advokatsamfundets organer er:
 Advokatmødet, Advokatrådet, Advokatnævnet, kredsbestyrelserne og  

 kredsmøderne.
§ 5 Stk. 1.  Adgang til advokatmødet har alle samfundets  

 medlemmer samt Advokatnævnets formandskab.
 Stk. 2.  Ordinært advokatmøde afholdes hvert andet år i  

 perioden 15. april til 15. juni.
Stk. 3.  Ekstraordinært advokatmøde afholdes, når  

 Advokatrådet bestemmer det, eller når dette skriftligt begæres enten af  

 kredsbestyrelserne for mindst 2 kredse eller af mindst 200 af samfundets  

 medlemmer.
Begæringen skal indeholde begrundelse for begæringen og en  

 nøjagtig angivelse af forhandlingsemne og forslag.
Sådanne ekstraordinære  

 advokatmøder skal indkaldes inden 6 uger, efter at rådet har modtaget  

 begæringen derom.
Indkaldelse sker på samme måde som til et ordinært  

 advokatmøde, dog kan indkaldelsesvarslet højst andrage 4 uger.
§ 6 Tiden og stedet for mødernes afholdelse bestemmes af rådet, dog skal de  

 ordinære møder som regel afholdes skiftevis i København og uden for  

 København.
§ 7 Stk. 1.  Indkaldelse til møderne sker ved bekendtgørelse  

 i Statstidende med mindst 14 dages varsel samt ved skriftlig underretning til  

 hvert enkelt medlem med mindst 14 dages varsel fra afsendelsen at regne.  

 Underretningen skal tillige indeholde dagsordenen for mødet.
Indeholder  

 dagsordenen forslag til vedtægtsændringer, skal det væsentlige indhold af  

 disse angives i dagsordenen.
 Stk. 2.  En erklæring fra samfundets generalsekretær om,  

 at de direkte indkaldelser til medlemmerne er afsendt, udgør tilstrækkeligt  

 bevis herfor.
 Stk. 3.  I stedet for de direkte indkaldelser til  

 medlemmerne vil dog kunne træde bekendtgørelse med mindst 14 dages varsel i  

 samfundets medlemsblad.
§ 8 Stk. 1.  Møderne ledes af en af mødet uden for rådet  

 valgt dirigent.
 Stk. 2.  Af forhandlingerne på mødet optages referat,  

 hvoraf hovedindholdet gengives i samfundets medlemsblad.
§ 9 Stk. 1.  På mødet kan der alene træffes beslutning  

 vedrørende sager og anliggender, som er angivet med fornøden tydelighed i  

 dagsordenen.
Stk. 2.  Til udøvelse af stemmeret kræves personligt  

 møde; dog kan ved valg i henhold til § 11, stk. 2, ethvert mødende medlem  

 foruden sin egen stemme afgive stemme for to andre medlemmer fra samme kreds,  

 hvis skriftlig fuldmagt lydende på medlemmets navn senest 3 dage forinden  

 mødet er sekretariatet i hænde.
Afstemning sker ved håndsoprækning, medmindre  

 skriftlig afstemning anordnes af dirigenten eller forlanges af mindst 25  

 medlemmer.
 Stk. 3.  Beslutninger på mødet træffes, hvor andet ikke  

 er bestemt, ved simpel stemmeflerhed.
§ 10 Dagsordenen for det ordinære advokatmøde skal omfatte:
 1. Valg af dirigent.
2. Beretning om a.
Advokatsrådets b.
Advokatnævnets c.
Erstatningsfondens d.
Understøttelsesfondens virksomhed siden sidste ordinære advokatmøde.
 3. Forelæggelse og godkendelse af:
a.
Advokatsamfundets b.
Erstatningsfondens c.
Understøttelsesfondens regnskaber for de to, forud for mødet liggende,  

 regnskabsår.
 4. Forelæggelse og godkendelse af budget for de to  

 næstfølgende regnskabsår samt forslag til medlemsbidrag for disse år.
 5. Valg af formand for Advokatrådet og to  

 stedfortrædere for denne i dennes egenskab af rådsmedlem.
 6. Valg af to revisorer og to revisorsuppleanter.
 7. Eventuelle forslag og forhandlingsemner, der ønskes  

 optaget på dagsordenen af Advokatrådet eller eventuelle forslag og  

 forhandlingsemner, der inden den 1. marts det pågældende år skriftligt  

 begæres optaget på dagsordenen enten af en kredsbestyrelse eller af mindst 50  

 medlemmer.
§ 11 Stk. 1.  Advokatrådet består af en formand og 14 andre  

 medlemmer.
Stk. 2.  Formanden vælges på et ordinært, almindeligt  

 advokatmøde.
Til valget kræves absolut stemmeflerhed.
Opnås dette ikke ved  

 første afstemning, foretages omvalg mellem de to kandidater, der har opnået  

 de største stemmetal.
På samme måde vælges to stedfortrædere for formanden  

 som rådsmedlem.
Stk. 3.  Forslag til valg af formand og stedfortrædere  

 for denne skal være indleveret skriftligt til sekretariatet senest 14 dage  

 før mødet.
Forslaget skal være underskrevet af mindst 50 medlemmer.
 Stk. 4.  I tilfælde af formandens død eller vedvarende  

 forfald på et tidspunkt, der ligger før 15. oktober i året forud for udløbet  

 af formandens valgperiode, indkaldes et advokatmøde til valg af formand for  

 resten af perioden.
§ 12 Stk. 1.  De øvrige 14 medlemmer samt to stedfortrædere  

 for hver af disse vælges på kredsmøder af og blandt kredsens (kredsenes)  

 medlemmer efter følgende regler:
 1. kreds vælger 6 medlemmer. 2., 5., 8., 9., 10. og  

 11. kreds vælger hver 1 medlem. 3. og 4. kreds vælger i forening 1 medlem. 6.  

 og 7. kreds vælger i forening 1 medlem.
 Stk. 2.  Valgene sker ved flertalsvalg på kredsmøder og  

 fælles kredsmøder, og har virkning fra det påfølgende ordinære advokatmøde.
 Stk. 3.  Forslag til valg af et eller flere medlemmer,  

 hver med to stedfortrædere, skal indleveres skriftligt til kredsbestyrelsens  

 formand senest 14 dage før det kredsmøde, hvor valget skal finde sted.  

 Forslaget skal være underskrevet af mindst 10, for 1. kredsbestyrelses  

 vedkommende af mindst 30 medlemmer.
 Stk. 4.  Skulle der ikke rettidigt være anmeldt det  

 fornødne antal medlemmer og stedfortrædere, vælges de manglende ved  

 flertalsvalg efter forslag, der fremsættes på mødet.
§ 13 Valgene i henhold til §§ 11 og 12 sker for en fireårig periode.
Genvalg  

 kan finde sted en gang for en toårs periode.
§ 14 Rådet vælger af sin midte en næstformand, der træder i stedet for  

 formanden, når denne er midlertidigt forhindret.
§ 15 Stedfortræderne tiltræder i den orden, hvori de er valgt, når et  

 rådsmedlem dør, mister sin valgbarhed, nedlægger sit mandat eller på anden  

 måde får vedvarende forfald.
Findes ingen stedfortræder, udpeges et  

 rådsmedlem for resten af valgperioden af kredsbestyrelserne for den eller de  

 kredse, som kan vælge det pågældende medlem.
§ 16 Stk. 1.  Hvis et rådsmedlem for kortere eller længere  

 tid bliver forhindret i at deltage i rådets møder, skal han straks meddele  

 formanden dette.
Stedfortræderen tilkaldes, hvis rådet bestemmer det.
 Stk. 2.  Intet medlem af rådet må deltage i behandlingen  

 af en sag, i hvis udfald vedkommende har en individuel interesse, eller hvor  

 der i øvrigt foreligger omstændigheder, som er egnede til at vække tvivl om  

 vedkommendes upartiskhed.
§ 17 Stk. 1.  Advokatrådet er Advokatsamfundets  

 hovedbestyrelse.
Det repræsenterer Advokatsamfundet udadtil og indadtil.
 Stk. 2.  Advokatrådet udfører i henhold til  

 retsplejeloven og inden for rammerne af § 1 i denne vedtægt de opgaver, der  

 er nævnt i §§ 18-22 og 26.
§ 18 Stk. 1.  Advokatrådet fører tilsyn med advokater og  

 deres autoriserede advokatfuldmægtige.
Finder Advokatrådet, at en advokat  

 ikke har handlet i overensstemmelse med de pligter, stillingen medfører, kan  

 det indklage den pågældende for Advokatnævnet.
Bestemmelserne i 1. og 2. pkt.  

 finder tilsvarende anvendelse på advokatselskaber.
 Stk. 2.  Advokatrådet forestår efter- og  

 videreuddannelse af advokatfuldmægtige og advokater.
Stk. 3.  Advokatrådet arbejder for en udvikling af  

 vilkårene for udøvelse af advokatvirksomhed, som til enhver tid kan sætte  

 advokaterne i stand til bedst muligt at imødekomme det retssøgende publikums  

 behov for rådgivning og juridisk bistand.
Advokatrådet skal herved tillige  

 arbejde for en styrkelse af advokatstandens selvstændighed og uafhængighed  

 samt virke til fremme af retssikkerheden såvel inden for retsplejen som den  

 offentlige forvaltning.
Stk. 4.  Advokatrådet drager omsorg for, at  

 Advokatsamfundets medlemmer i samfundets medlemsblad, jf. § 26, og på anden  

 måde modtager information og orientering om forhold, der har betydning for  

 udøvelsen af advokatvirksomhed.
Advokatrådet drager herunder også omsorg for  

 en passende orientering om retsafgørelser og Advokatnævnets afgørelser om god  

 advokatskik, ligesom Advokatrådet udarbejder retningslinier for god  

 advokatskik.
 Stk. 5.  Advokatrådet kan til varetagelse af  

 Advokatsamfundets og standens interesser føre retssager i eget navn.  

 Advokatrådet kan endvidere, såfremt en retssag skønnes at have mere  

 almindelig interesse for advokatstanden, indtræde som mandatar for et medlem  

 eller beslutte, at omkostningerne ved anlæg eller anke af en sag, udredes af  

 samfundet.
 Stk. 6.  Advokatrådet kan ved udførelsen af opgaver  

 efter denne vedtægt, udover de i stk. 5 nævnte skridt, bl.a. rette  

 henvendelse - på egne eller et medlems vegne - til de lovgivende og  

 administrative myndigheder.
Stk. 7.  Advokatrådet kan nedsætte udvalg til løsning af  

 opgaverne efter denne vedtægt.
Opgaver efter stk. 2 og 4 kan udskilles til  

 varetagelse i selvstændige juridiske enheder, herunder i selskabsform.
§ 19 Stk. 1.  På begæring af et medlem er rådet pligtigt at  

 afgive responsum om en blandt advokater herskende kutyme såvel som om andre  

 spørgsmål, der er af almindelig interesse for advokater i deres virksomhed.  

 For så vidt spørgsmålet angår en lokal kutyme eller lokale forhold, er rådet  

 pligtig at indhente vedkommende kredsbestyrelses udtalelse.
 Stk. 2.  Det samme gælder tilfælde, hvor et medlem  

 ønsker rådets responsum angående et af medlemmet beregnet salær, om hvis  

 berettigelse der er tvist.
 Stk. 3.  Rådet afgiver dog ikke responsum i en sag,  

 hvorom der på tidspunktet for rådets behandling af responsumbegæringen  

 verserer klagesag for en kredsbestyrelse eller for Advokatnævnet.
 Stk. 4.  Rådet kan under en verserende retssag efter  

 parternes eller rettens anmodning til vejledning for retten afgive responsum  

 om et omtvistet salær eller om god advokatskik, i en sag, der ikke har været  

 påkendt af en kredsbestyrelse eller af Advokatnævnet.
§ 20 Stk. 1.  Rådet påser, at advokater fra et andet  

 EF-medlemsland, der udøver advokatvirksomhed her i landet i medfør af  

 bekendtgørelse nr. 94 af 15. marts 1979 om EF-advokaters virksomhed her i  

 landet, som ændret ved bekendtgørelse nr. 557 af 12. december 1980 og ved  

 bekendtgørelse nr. 499 af 24. juni 1986, jf. retsplejelovens § 130,  

 overholder de dem påhvilende pligter i henhold til bekendtgørelsens § 2, og  

 kan indbringe sag om overtrædelse for Advokatnævnet.
 Stk. 2.  Rådet er på begæring af en advokat fra et andet  

 EF-land, der udøver advokatvirksomhed her i landet som anført i stk. 1, eller  

 på begæring af den kompetente advokatmyndighed i et andet EF-land, hvorunder  

 advokaten hører, pligtigt at afgive responsum om de i § 19, stk. 1 og 2,  

 nævnte forhold.
§ 21 Stk. 1.  Rådet udsteder på begæring af et medlem i en af  

 Justitsministeriet godkendt form dokumentation for, at medlemmet er advokat,  

 jf. det som bilag til bekendtgørelse nr. 94 af 15. marts 1979 optagne  

 direktivs artikel 7, stk. 1.
 Stk. 2.  Såfremt spørgsmål om et medlems overholdelse af  

 pligter og faglige regler under udøvelsen af advokatvirksomhed i et andet  

 EF-land indbringes for den kompetente myndighed i dette land, er rådet  

 pligtigt på begæring af denne myndighed at meddele de for sagens afgørelse  

 fornødne faglige oplysninger om medlemmet.
§ 22 Rådet kan inden for EF-direktivets rammer indgå aftaler med kompetente  

 advokatmyndigheder i andre lande om faglige regler for medlemmernes udøvelse  

 af advokatvirksomhed i det pågældende land eller den pågældende region.
§ 23 Stk. 1.  Rådet afholder møde, når rådet eller formanden  

 bestemmer det, eller det skriftligt forlanges af mindst 2 rådsmedlemmer med  

 angivelse af hensigten med mødet.
I sidste tilfælde skal mødet indkaldes til  

 afholdelse snarest muligt.
Stk. 2.  Mindst en uge forud for hvert rådsmøde  

 tilstilles der rådsmedlemmerne meddelelse om mødets dagsorden.
Beslutning kan  

 kun træffes om de i dagsordenen nævnte anliggender, medmindre samtlige  

 tilstedeværende medlemmer samtykker i, at også andre sager afgøres.
§ 24 Stk. 1.  Rådets møder er beslutningsdygtige, når mindst  

 10 medlemmer er til stede.
I de i § 19, stk. 1, 2 og 4 omhandlede sager kan  

 afgørelse dog træffes af en afdeling af rådet, når mindst 5 medlemmer er til  

 stede.
Stk. 2.  Til rådets møder, der afholdes i København,  

 medmindre andet i det enkelte tilfælde vedtages af rådet, indkaldes  

 medlemmerne med mindst 1 uges varsel.
I særlig påtrængende tilfælde kan  

 indkaldelse dog ske med kortere varsel mod rådets godkendelse heraf på det  

 efterfølgende møde.
I sådant tilfælde meddeles dagsordenen samtidig med  

 indkaldelsen.
§ 25 Stk. 1.  Samtlige sager afgøres i rådet ved simpel  

 stemmeflerhed.
I tilfælde af stemmelighed gør formandens (næstformandens)  

 stemme udslaget.
Rådets medlemmer er berettigede til at kræve særvotum  

 refereret.
Stk. 2.  Afstemningen sker mundtligt, medmindre andet i  

 det enkelte tilfælde vedtages.
Formanden stemmer sidst.
 Stk. 3.  I øvrigt bestemmer rådet selv sin  

 forretningsorden.
§ 26 Rådet udgiver et medlemsblad for Det danske Advokatsamfund.
§ 27 Stk. 1.  Landet deles i følgende 11 advokatkredse:
 1. kreds: København og Frederiksberg samt Københavns  

 amt, Færøerne og Grønland.
 2. kreds: Roskilde, Frederiksborg og Bornholms amter.
 3. kreds: Vestsjællands amt.
 4. kreds: Storstrøms amt.
 5. kreds: Fyns amt.
 6. kreds: Sønderjyllands amt.
 7. kreds: Vejle amt.
 8. kreds: Ribe og Ringkøbing amter.
 9. kreds: Århus, Skanderborg og Silkeborg retskredse.
 10. kreds: Den øvrige del af Århus amt samt Viborg  

 amt.
 11. kreds: Nordjyllands amt.
Stk. 2.  Til hver kreds hører de advokater, der har  

 kontor i det til kredsen hørende distrikt.
Advokater, der udøver virksomhed i  

 flere kredse, hører til den kreds, hvori hovedkontoret er beliggende.
For  

 advokater, der ikke udøver advokatvirksomhed, er i stedet for kontor bopælen  

 i så henseende afgørende.
En advokat, der ikke har kontor eller bopæl i  

 Danmark, hører til 1. kreds.
Til hver kreds hører endvidere de  

 advokatselskaber, der har hjemsted (hovedkontor) i det til kredsen hørende  

 distrikt.
 Stk. 3.  Hvis en retskreds ligger i flere amter, hører  

 den dog i sin helhed til den advokatkreds, hvori dens hovedtingsted er  

 beliggende.
 Stk. 4.  Når et medlem flytter sit kontor, eller et  

 medlem, der ikke udøver advokatvirksomhed, skifter bopæl, er det pligtig  

 inden 14 dage efter flytningen skriftligt at meddele dette til sekretariatet.  

 Såfremt et advokatselskab skifter hjemsted (hovedkontor), påhviler det  

 selskabet inden 14 dage at give sekretariatet meddelelse om ændringen.
§ 28 Stk. 1.  Hver advokatkreds skal have en kredsbestyrelse,  

 der varetager kredsens særlige anliggender, og bistår Advokatrådet og  

 Advokatnævnet samt træffer afgørelse vedrørende klager over vederlag, som en  

 advokat eller et advokatselskab har forlangt for sit arbejde.
Bestemmelsen  

 finder tilsvarende anvendelse på advokater fra andre EF-lande, der udøver  

 advokatvirksomhed her i landet, jf. § 5, stk. 2, i bekendtgørelse nr. 94 af  

 15. marts 1979 om EF-advokaters virksomhed her i landet, som ændret ved  

 bekendtgørelse nr. 557 af 12. december 1980 og ved bekendtgørelse nr. 499 af  

 4. juli 1986.
 Stk. 2.  Beslutninger eller afgørelser, der træffes af  

 kredsbestyrelsen i kredsens særlige anliggender, skal straks indberettes til  

 sekretariatet ved indsendelse af en udskrift af forhandlingsprotokollen.  

 Sådanne beslutninger udkræver ikke til deres gyldighed rådets godkendelse,  

 men rådet kan, når det i det enkelte tilfælde skønnes, at sagens vigtighed  

 eller andre særlige forhold, f.eks. dens almene betydning for standen, gør  

 sådant ønskeligt, optage sagen til fornyet undersøgelse og afgørelse eller  

 ophæve den trufne beslutning eller afgørelse.
 Stk. 3.  Tvivl om, hvorvidt en sag henhører under rådets  

 eller kredsbestyrelsens myndighed, afgøres af rådet.
 Stk. 4.  Der optages referat af kredsbestyrelsens møder.  

 Referat af hvert møde skal straks tilstilles sekretariatet.
Stk. 5.  Kredsbestyrelsen for 1. kreds består af 10  

 advokater, for de øvrige kredse af 5 eller 6 advokater.
Om antallet træffer  

 den enkelte kredsbestyrelse selv beslutning.
Ved behandlingen af sager, hvor  

 kredsbestyrelserne skal bistå Advokatnævnet, og sager om klager over  

 vederlag, tiltrædes kredsbestyrelserne hver af et af justitsministeren  

 udpeget medlem, der ikke er advokat.
Virker en kredsbestyrelse i flere  

 afdelinger, tiltrædes kredsbestyrelsen dog af et medlem for hver afdeling.
 Stk. 6.  Justitsministeren fastsætter nærmere regler om  

 kredsbestyrelsernes behandling af de i stk. 5 nævnte sager.
§ 29 Stk. 1.  Kredsbestyrelsens advokatmedlemmer og  

 stedfortrædere for disse vælges på kredsmøderne af og blandt kredsens  

 medlemmer for 2 år ad gangen, efter reglerne for flertalsvalg på samme måde  

 som i § 12 bestemt.
Stk. 2.  Forslag til valg af et eller flere medlemmer,  

 hver med to stedfortrædere, skal være indleveret til kredsbestyrelsens  

 formand senest 14 dage før valgets afholdelse.
Forslaget skal være  

 underskrevet af mindst 10 - for 1. kredsbestyrelses vedkommende dog mindst 30  

 - medlemmer.
§ 30 Stk. 1.  Reglerne i §§ 15 og 16 finder tilsvarende  

 anvendelse på kredsbestyrelsesmedlemmer.
 Stk. 2.  Flytter et kredsbestyrelsesmedlem sit kontor  

 uden for den kreds, for hvilken det er valgt, mister det sin valgbarhed i den  

 kreds, som det er fraflyttet.
§ 31 Efter sket nyvalg vælger hver kredsbestyrelse blandt sine medlemmer en  

 formand og en næstformand med funktionstid til udløbet af valgperioden.
Om  

 stedfundne valg skal bestyrelsen straks give rådet underretning.
§ 32 I sager angående kredsens særlige anliggender gælder følgende:
 Stk. 1.  Kredsbestyrelsens møder er beslutningsdygtige,  

 når i 1. kreds 7, og i de øvrige kredse 4 medlemmer er til stede.
 Stk. 2.  Bestemmelserne i denne vedtægts §§ 23, stk. 2,  

 2. pkt., og 25 finder tilsvarende anvendelse på de af kredsbestyrelserne  

 behandlede sager.
Stk. 3.  Kredsbestyrelsens møder indkaldes ved brev til  

 hvert af bestyrelsens medlemmer med angivelse af dagsorden og med mindst 7  

 dages varsel.
I særlig påtrængende tilfælde kan indkaldelse ske med kortere  

 varsel mod bestyrelsens godkendelse heraf på det efterfølgende møde.
 Stk. 4.  Møde afholdes, når formanden bestemmer det,  

 eller når mindst 2 andre bestyrelsesmedlemmer skriftlig forlanger det med  

 angivelse af hensigten med mødet, i hvilket sidste tilfælde indkaldelse  

 snarest skal ske.
§ 33 Til kredsmøderne har samtlig kredsens og rådets medlemmer samt  

 repræsentanter for samfundets sekretariatet adgang.
Hverken rådets medlemmer  

 eller sekretariatets repræsentanter har dog stemmeret på møderne, medmindre  

 de er medlemmer i vedkommende kreds, men de har ret til at deltage i  

 forhandlingerne.
§ 34 Stk. 1.  Kredsmøder afholdes mindst en gang om året og i  

 øvrigt så ofte kredsbestyrelsen bestemmer det, eller det forlanges af rådet  

 eller mindst 20, i 1. kreds mindst 50 af kredsens medlemmer.
I sidstnævnte  

 tilfælde skal den skriftlige begæring indeholde nøjagtig angivelse af  

 øjemedet med mødet.
Stk. 2.  Møderne indkaldes med 3 ugers varsel ved brev  

 til hvert af kredsens medlemmer og til sekretariatet på rådets vegne med  

 angivelse af dagsordenen for mødet.
Beslutning kan på mødet kun tages i de på  

 dagsordenen med behørig tydelighed angivne sager.
Stk. 3.  Møderne ledes af en dirigent, og  

 forhandlingerne refereres af en sekretær, begge valgt af mødet uden for  

 bestyrelsens kreds.
Referatet underskrives af dirigent og sekretær.
 Stk. 4.  Stemmeret kan kun udøves ved personligt møde.
 Stk. 5.  Afstemning foregår ved håndsoprækning,  

 medmindre skriftlig afstemning anordnes af dirigenten eller forlanges af  

 mindst 10 medlemmer.
 Stk. 6.  Stedet for mødets afholdelse bestemmes i hvert  

 enkelt tilfælde af kredsbestyrelsen, men skal, hvor ikke særlige forhold gør  

 sig gældende, vælges så bekvemt for kredsens medlemmer som muligt.
 Stk. 7.  Formanden for vedkommende kredsbestyrelse  

 indsender snarest muligt til sekretariatet en afskrift af referatet af mødet.
 Stk. 8.  Kredsmødernes beslutninger - undtagen  

 stedfundne valg - kan under samme betingelser som kredsbestyrelsens  

 beslutninger ophæves af rådet.
§ 35 Stk. 1.  Efter beslutning af vedkommende  

 kredsbestyrelser kan der afholdes fælles kredsmøder for 2 eller flere kredse.
 Stk. 2.  For disse møder gælder samme regler, som i § 34  

 er fastsat for almindelige kredsmøder.
§ 36 Stk. 1.  Advokatnævnet består af en formand og 2  

 næstformænd, der alle skal være dommere samt af 15 andre medlemmer.
Formanden  

 og næstformanden udpeges af Højesterets præsident.
Af de øvrige medlemmer  

 udpeges 6, der ikke må være advokater, af justitsministeren, medens 9 vælges  

 af Advokatsamfundet.
 Stk. 2.  De medlemmer af nævnet, der er advokater, samt  

 to stedfortrædere for hvert af disse vælges på kredsmøder af og blandt  

 kredsens (kredsenes) medlemmer for 4 år ad gangen i henhold til nedenstående  

 regler.
 Stk. 3.  1. kreds vælger 4 medlemmer. 2., 3. og 4. kreds  

 vælger i forening 1 medlem. 5. kreds vælger 1 medlem. 6., 7. og 8. kreds  

 vælger i forening 1 medlem. 9. kreds vælger 1 medlem. 10. og 11. kreds vælger  

 i forening 1 medlem.
 Stk. 4.  Valget sker forud for hvert andet ordinære  

 advokatmøde, således at der skiftevis vælges 4 og 5 medlemmer.
Stk. 5.  Valget sker ved flertalsvalg.
Reglen i § 12  

 finder tilsvarende anvendelse.
§ 37 Stk. 1.  En af en kredsbestyrelse truffet afgørelse  

 vedrørende klage over vederlag, som en advokat eller et advokatselskab har  

 forlangt for sit arbejde, kan af hver af parterne samt af Advokatrådet  

 indbringes for Advokatnævnet inden 4 uger, efter at kredsbestyrelsens  

 afgørelse er meddelt parterne.
 Stk. 2.  Advokatnævnet påkender desuden klager over, at  

 en advokat eller et advokatselskab har tilsidesat pligter, der følger af  

 retsplejeloven eller af forskrifter fastsat i medfør af denne lov.  

 Bestemmelsen finder tilsvarende anvendelse på advokater fra andre EF-lande,  

 der udøver advokatvirksomhed her i landet, jf. § 5, stk. 3, i bekendtgørelse  

 nr. 94 af 15. marts 1979 om EF-advokaters virksomhed her i landet, som ændret  

 ved bekendtgørelse nr. 557 af 12. december 1980 og ved bekendtgørelse nr. 499  

 af 24. juli 1986.
§ 38 Justitsministeren fastsætter nærmere regler om Advokatnævnets virksomhed.
§ 39 Fællesbestemmelser for udførelse af tillidshverv inden for Advokatsamfundet.
§ 40 Stk. 1.  Samtlige hverv inden for Advokatsamfundet er  

 frivillige, dog således, at den, der har påtaget sig et hverv, ikke uden  

 samtykke af det pågældende organ kan frasige sig det før valgperiodens udløb.
 Stk. 2.  Intet medlem, der ved valgets afholdelse er  

 fyldt 67 år, kan vælges til medlem af råd, kredsbestyrelse eller nævn.
§ 41 Stk. 1.  Hvervene som medlem af råd, kredsbestyrelse  

 eller nævn kan ikke forenes.
 Stk. 2.  Det er tilladt samtidig at være stedfortræder  

 til flere af disse hverv, men tiltrædelse kan kun ske et af stederne ad  

 gangen.
Stk. 3.  Når et medlem af rådet eller af en  

 kredsbestyrelse har fungeret som sådant uafbrudt i 6 år, kan medlemmet ikke  

 vælges på ny, før der er forløbet et år efter dets fratræden.
Det samme  

 gælder for et af advokatsamfundet valgt medlem af nævnet, der har fungeret  

 som sådant uafbrudt i 8 år.
Bestemmelsen i 1. pkt. er dog ikke til hinder  

 for, at et medlem af rådet kan vælges til formand for rådet og fungere som  

 sådan i indtil 6 år.
§ 42 Advokatsamfundets medlemmer modtager ikke vederlag for hverv inden for  

 Advokatsamfundet, hvorimod de til hvervets udførelse nødvendige  

 rejseomkostninger, derunder passende udgifter til ophold, godtgøres.
D.
Medlemsbidrag § 43 Stk. 1.  Ethvert medlem er pligtig at betale årlige  

 bidrag dels til afholdelse af udgifterne ved Advokatsamfundets virksomhed,  

 derunder tilskud til understøttelsesfonden, dels til samfundets  

 erstatningsfond.
Medlemmer, der ikke udøver advokatvirksomhed, betaler dog  

 ikke bidrag til erstatningsfonden.
 Stk. 2.  Medlemsbidragenes størrelse fastsættes af  

 advokatmødet.
Stk. 3.  For det regnskabsår, hvori beskikkelsen er  

 udleveret, nedsættes bidragene forholdsmæssigt, således at der alene betales  

 bidrag for det antal hele måneder, der resterer af det pågældende  

 regnskabsår.
For det regnskabsår, hvori medlemsskabet ophører, refunderes  

 medlemmet den andel af bidragene, som forholdsmæssigt svarer til det  

 resterende antal hele måneder af regnskabsåret.
Stk. 4.  Et medlem, der er fyldt 70 år, betaler  

 halvdelen af de fastsatte bidrag.
Er den pågældende ophørt med at udøve  

 advokatvirksomhed efter mere end 10 års medlemskab af samfundet, betales 1/6  

 af det fastsatte bidrag til advokatsamfundets virksomhed, nedrundet til  

 nærmeste hele hundrede kr.
Stk. 5.  Medlemsbidragene forfalder til betaling ved  

 regnskabsårets begyndelse og kan opkræves årsvis, halvårsvis eller  

 kvartalsvis.
De inkasseres af samfundets sekretariat.
 Stk. 6.  Når omstændighederne taler derfor, kan rådet  

 efter anmodning indrømme et medlem hel eller delvis fritagelse for  

 medlemsbidragene.
E.
Ansvarsforsikring § 44 Stk. 1.  Ethvert medlem, der udøver advokatvirksomhed  

 som selvstændig eller som ansat advokat, er pligtig at tegne  

 ansvarsforsikring i henhold til en af Advokatrådet godkendt police til  

 dækning af det erstatningsansvar, det som advokat måtte ifalde for  

 formueskade påført trediemand ved simpel uagtsom handling eller undladelse,  

 der skyldes advokaten eller advokatens personale.
Forsikringssummen andrager  

 med virkning fra den 1. januar 1996 et grundbeløb på 1,1 million kroner, med  

 et tillæg, der beregnes hvert år pr. 1. januar - første gang 1. januar 1997 -  

 på grundlag af det af Danmarks Statistik for 4. kvartal i det foregående år  

 offentliggjorte timelønsindeks.
Såfremt Danmarks Statistik ophører med at  

 beregne det anførte indekstal, træder det nærmest sammenlignelige indeks  

 eller erstatningsindeks i stedet for det anførte indekstal.
 Stk. 2.  Det påhviler advokaten enten selv eller gennem  

 sit forsikringsselskab at dokumentere over for Advokatrådet, at behørig  

 forsikring er tegnet.
 Stk. 3.  Det i stk. 1 fastsatte grundbeløb kan ændres  

 ved beslutning af advokatmødet.
 Stk. 4.  Under ganske særlige omstændigheder kan rådet  

 lempe eller ophæve et medlems pligt til at tegne ansvarsforsikring.
Stk. 5.  Tegner eller opretholder et medlem, der udøver  

 advokatvirksomhed, ikke den i stk. 1 nævnte ansvarsforsikring, betaler det et  

 særligt bidrag til erstatningsfonden.
Det særlige bidrag fastsættes af  

 Advokatrådet sædvanligvis til et beløb svarende til præmien for en i henhold  

 til stk. 1 tegnet forsikring.
 Stk. 6.  Undlader et medlem, der udøver  

 advokatvirksomhed, at betale præmien for en tegnet ansvarsforsikring, kan  

 Advokatrådet - efter sit frie skøn - i op til et år fra det tidspunkt, hvor  

 forsikringsdækningen ville ophøre på grund af den manglende præmiebetaling,  

 holde forsikringen i kraft gennem indbetaling af den skyldige præmie, med  

 fuld regresret over for medlemmet og/eller det advokatselskab, hvori  

 medlemmet udøver virksomhed.
Stk. 7.  Pligten til at tegne ansvarsforsikring efter  

 stk. 1 påhviler for så vidt angår advokatselskaber selskabet.
Forsikringen  

 skal i disse tilfælde tegnes af selskabet, men således at forsikringen  

 tillige omfatter de selskabsdeltagende advokaters ansvar med en  

 forsikringssum for hver advokat på ikke under det efter stk. 1 fastsatte  

 grundbeløb.
Stk. 2, 3, 5 og 6 finder tilsvarende anvendelse.
F.
Erstatningsfonden Almindelige bestemmelser § 45 Stk. 1.  Fondens navn er Det danske Advokatsamfunds  

 Erstatningsfond.
 Stk. 2.  Fonden består af en A-afdeling og en  

 B-afdeling, der har fælles regnskab.
§ 46 Fondens midler tilvejebringes ved 1) de bidrag som ydes af  

 Advokatsamfundets medlemmer, jf. § 43, 2) andre tilskud af Advokatsamfundets  

 midler, 3) afkast af fondens kapital, 4) de beløb, som fonden indkasserer i  

 medfør af sin indtrædelsesret, 5) særlige bidrag i henhold til § 44, stk. 5,  

 og 6) andre midler, der gennem legater eller frivillige bidrag tilgår fonden.
§ 47 Fondens midler administreres af Advokatrådet og skal anbringes på  

 betryggende vis på samme måde som de midler, som tilhører Det danske  

 Advokatsamfund.
Midlerne kan anbringes i fast ejendom.
§ 48 Stk. 1.  Der nedsættes et udvalg - erstatningsudvalget -  

 bestående af 5 advokater udpeget af Advokatrådet til at afgøre om og i hvilke  

 tilfælde og med hvilke beløb erstatning skal ydes.
Udpegelsen sker efter  

 hvert ordinært advokatmøde.
Genudpegelse kan finde sted.
Af udvalgets  

 medlemmer skal 1 udpeges blandt rådets og 1 blandt nævnets medlemmer.  

 Udvalget vælger selv sin formand og fastsætter sin forretningsorden.  

 Sekretariatet yder udvalget fornøden assistance med udførelse af dets arbejde  

 og kan af udvalget bemyndiges til at træffe afgørelse i mindre sager.
Stk. 2.  Anmodning om erstatning af Advokatsamfundets  

 erstatningsfond fremsættes skriftligt over for Advokatsamfundets sekretariat,  

 bilagt fornøden dokumentation.
Anmodningen må indgives senest 6 måneder efter  

 det tidspunkt, da skadelidte blev eller ved sædvanlig agtpågivenhed burde  

 være blevet bekendt med det tab, der påstås at være lidt.
Stk. 3.  Efter modtagelse af anmodningen søger  

 sekretariatet de efter dets skøn fornødne oplysninger tilvejebragt, hvorefter  

 sagen behandles af erstatningsudvalget.
Dette er berettiget til at forlange  

 yderligere oplysninger tilvejebragt, ligesom det kan kræve mundtlig afhøring  

 af skadelidte og andre, der kan bidrage til sagens oplysning.
 Stk. 4.  Den advokat eller det advokatselskab, der  

 påstås at have forvoldt tabet, er pligtig på sekretariatets begæring at  

 stille bøger og bilag til udvalgets rådighed og til i enhver henseende at  

 bistå ved sagens oplysning.
 Stk. 5.  Erstatningsudvalget afgør endeligt, om der skal  

 ydes erstatning af fonden, og spørgsmål herom kan ikke indbringes for  

 domstolene.
§ 49 Ved udbetaling af erstatning indtræder erstatningsfonden i enhver  

 henseende i skadelidtes rettigheder i anledning af tabet.
Disse rettigheder  

 kan dog kun udøves, indtil fonden har fået fuld dækning for det til  

 skadelidte udbetalte erstatningsbeløb med tillæg af renter.  

 Erstatningsudvalget er berettiget til at kræve, at skadelidte fraskriver sig  

 enhver ret til at modtage noget beløb fra skadevolderen eller dennes bo, før  

 erstatningsfondens krav på fuld dækning af den udbetalte erstatning er  

 opfyldt.
§ 50 Stk. 1.  Omkostningerne ved fondens virksomhed afholdes  

 af fondens midler.
Stk. 2.  Fondens regnskab revideres af en af rådet  

 antaget statsautoriseret revisor.
Beretning om fondens virksomhed og regnskab  

 aflægges på de ordinære, almindelige advokatmøder.
§ 51 A-afdelingen Stk. 1.  A-afdelingens formål er at sætte  

 Advokatsamfundet i stand til efter frit skøn at yde erstatning til hel eller  

 delvis dækning af tab, som en advokats klient har lidt ved, at advokaten  

 eller dennes personale uretmæssigt har forbrugt midler, der var advokaten  

 betroet i dennes egenskab af advokat.
 Stk. 2.  Erstatning ydes ikke, hvis tabet omfattes af  

 specielle sikringsordninger.
 Stk. 3.  Som vejledende for afgørelse af spørgsmålet om,  

 hvorvidt tabet bør erstattes og i bekræftende fald i hvilket omfang,  

 fremhæves følgende momenter: Arten af de betroede midler og omstændighederne  

 ved midlernes overgivelse til advokaten, det af klienten derefter udviste  

 forhold, beskaffenheden af klientens mellemværende i øvrigt med advokaten,  

 herunder eventuelt slægtskabs-, svogerskabs- eller venskabsforhold, samt  

 skadelidtes alder, stilling og økonomiske forhold.
Stk. 4.  Ydelse af erstatning kan gøres betinget af, at  

 skadelidte ved civilt søgsmål mod skadevolderen, dennes dødsbo eller  

 konkursbo, eller på anden måde søger at opnå erstatning hos den pågældende  

 selv.
Såfremt skadelidte ikke opnår erstatning ved en på denne måde rejst  

 sag, vil omkostningerne ved sagen kunne erstattes af fonden.
 Stk. 5.  Bestemmelserne i stk. 1 - 4 finder tilsvarende  

 anvendelse med hensyn til dækning af tab forvoldt af et advokatselskab eller  

 dettes personale.
§ 52 B-afdelingen Stk. 1.  B-afdelingens formål er at sætte  

 Advokatsamfundet i stand til efter frit skøn at yde erstatning til hel eller  

 delvis dækning for tab, som er lidt ved en advokats eller dennes personales  

 fejl, forsømmelse eller andet ansvarspådragende forhold i forbindelse med  

 advokatvirksomhed bortset fra tab, som henhører under A-afdelingen.
 Stk. 2.  Erstatning ydes ikke, hvis tabet dækkes af  

 advokatens ansvarsforsikring eller af specielle sikringsordninger.
 Stk. 3.  Den i § 44, stk. 1, jf. stk. 3, omhandlede  

 forsikringssum er den højeste erstatning, som B-afdelingen kan yde for en  

 enkelt skade, hvad-enten en eller flere advokater kan gøres ansvarlig derfor  

 og er samtidig den højeste erstatning, som B-afdelingen i almindelighed kan  

 yde for samtlige skader inden for det enkelte kalenderår for samme advokat.
 Stk. 4.  Som vejledende for afgørelsen af spørgsmålet  

 om, hvorvidt tabet bør erstattes, og i bekræftende fald i hvilket omfang,  

 fremhæves følgende momenter: Arten af og omstændighederne ved det  

 foreliggende ansvarspådragende forhold, det af skadelidte udviste forhold,  

 beskaffenheden af klientforholdet, eventuelt slægtskab, svogerskab eller  

 venskab mellem advokat og skadelidte, samt skadelidtes alder, stilling og  

 økonomiske forhold.
Stk. 5.  Erstatning kan kun ydes, såfremt det godtgøres,  

 at advokaten er ansvarlig, og at hverken advokaten eller nogen for tabet  

 medansvarlig kan dække erstatningskravet.
Såfremt ydelse af erstatning er  

 gjort betinget af, at skadelidte ved civilt søgsmål eller på anden måde har  

 søgt at opnå erstatning, vil omkostningerne ved sagen kunne erstattes af  

 fonden.
 Stk. 6.  Bestemmelserne i stk. 1 - 5 finder tilsvarende  

 anvendelse med hensyn til dækning af tab forvoldt af et advokatselskab eller  

 dettes personale.
G.
Understøttelsesfonden § 53 Stk. 1.  Advokatsamfundets understøttelsesvirksomhed  

 udøves gennem en fond ved navn Det danske Advokatsamfunds  

 Understøttelsesfond.
Fonden er tilvejebragt ved overtagelse i 1919 af den  

 fondsbeholdning, som tilhørte Den danske Sagførerforening, nominelt ca.  

 275.000 kr., samt ved senere tilkommende legater, gaver, frivillige bidrag og  

 gennem opsparing.
Stk. 2.  Fondens ordinære indtægter består af afkastet  

 af formuen og tilskud fra Advokatsamfundet.
Advokatrådet kan hvert år bevilge  

 et beløb som tilskud til understøttelsesfonden.
Stk. 3.  Fonden ledes af en bestyrelse bestående af 5  

 medlemmer, der vælges af Advokatrådet blandt de medlemmer af  

 Advokatsamfundet, der udøver advokatvirksomhed.
Indtil 2 kan være medlemmer  

 af rådet.
Valgene gælder for 2 år ad gangen.
Genvalg kan finde sted.
Når et  

 medlem har fungeret i 6 år, kan det ikke vælges på ny, før der er forløbet 1  

 år efter dets fratræden.
Bestyrelsen vælger inden for sin midte en formand,  

 der i forening med to bestyrelsesmedlemmer er bemyndiget til at underskrive  

 med forpligtende virkning for fonden.
Dette gælder også ved salg og  

 pantsætning af fast ejendom.
Bestyrelsen er beslutningsdygtig, når 3  

 medlemmer er til stede.
 Stk. 4.  Af fondens årlige indtægter ydes understøttelse  

 efter bestyrelsens skøn til nuværende eller forhenværende advokater, disses  

 efterlevende ægtefæller og børn og undtagelsesvis til andre, som advokaten  

 faktisk forsørgede.
Stk. 5.  Understøttelse udbetales - medmindre  

 legatfundatserne eller bestyrelsen i det enkelte tilfælde bestemmer  

 anderledes - halvårligt i juni og december måned, således at hver udbetaling  

 er betinget af, at vedkommende endnu lever.
Ydelserne betragtes som  

 personlige, og de kan ikke være genstand for overdragelse, pantsætning eller  

 retsforfølgning, ligesom fuldmagt til hævning kun er gyldig for en enkelt  

 termin.
Stk. 6.  Fondens formue anbringes i overensstemmelse med  

 reglerne om anbringelse af midler, der tilhører legater m.v. under offentlig  

 bestyrelse eller offentligt tilsyn.
Fondens aktiver skal forsynes med  

 påtegning om, at de tilhører fonden.
Stk. 7.  Fonden kan erhverve fast ejendom, og fonden kan  

 yde Det danske Advokatsamfund lån til erhvervelse af fast ejendom.
Til disse  

 formål kan dog tilsammen ikke anvendes større beløb, end hvad der svarer til  

 en trediedel af fondens formue.
Stk. 8.  Bestyrelsen aflægger hvert år regnskab for  

 fondens drift og formue.
Revisionen foretages af den af Advokatsamfundet  

 antagne statsautoriserede revisor.
Fondens udgifter udredes af  

 Advokatsamfundet.
Sekretariatet yder vederlagsfrit bestyrelsen fornøden  

 assistance ved administrationen m.v.
 Stk. 9.  Beretning om fondens virksomhed og regnskab  

 aflægges på de ordinære, almindelige advokatmøder.
H.
Sekretariatet § 54 Stk. 1.  Samfundets daglige administration varetages af  

 et sekretariat, der skal have kontor i København.
Sekretariatet ledes af en  

 fast ansat generalsekretær, der skal anvende hele sin arbejdskraft i  

 samfundets tjeneste.
 Stk. 2.  Generalsekretæren ansættes og afskediges af  

 rådet, der opretter kontrakt med ham og bestemmer hans gagevilkår.
 Stk. 3.  Rådet antager og afskediger det øvrige fornødne  

 personale efter generalsekretærens indstilling.
 Stk. 4.  Alle henvendelser til rådet og nævnet rettes  

 til sekretariatet, der i det hele fungerer som ekspeditionskontor for disse  

 organer.
 Stk. 5.  Alle klager indsendes til og registreres af  

 sekretariatet, der videresender klagen til vedkommende organ.
 Stk. 6.  Sekretariatet bistår kredsbestyrelserne og  

 nævnet i overensstemmelse med de af rådet givne instrukser.
I.
Tegningsret § 55 Samfundet tegnes af formanden eller næstformanden for Advokatrådet i  

 forbindelse med generalsekretæren eller med 2 medlemmer af rådet.
Ved køb,  

 salg og pantsætning af fast ejendom kræves dog underskrift af 2/3 af rådets  

 medlemmer.
K. Årsregnskab og revision § 56 Stk. 1.  Samfundets regnskabsår er kalenderåret.
 Stk. 2.  For hvert regnskabsår udarbejdes årsregnskab,  

 bestående af resultatopgørelse og balance.
 Stk. 3.  Årsregnskabet skal opgøres således, som god  

 regnskabsskik tilsiger.
§ 57 Stk. 1.  Samfundets regnskab revideres af en af rådet  

 antaget statsautoriseret revisor samt af 2 revisorer, der vælges på det  

 ordinære almindelige advokatmøde for 2 år ad gangen, jf. § 10, nr. 6.
 Stk. 2.  Revisorerne skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af samfundets regnskabsmateriale.
 Stk. 3.  Efter revisionen er afsluttet, skal revisorerne  

 ved påtegning på regnskabet bekræfte at have foretaget revision af dette samt  

 anføre de bemærkninger, som revisionen måtte have givet anledning til.
1. Ændringer i vedtægten § 58 Stk. 1.  Ændring af samfundets vedtægt kan kun vedtages  

 af et almindeligt advokatmøde.
Stk. 2.  Forslagets ordlyd skal mindst 14 dage før mødet  

 tilsendes hvert af samfundets medlemmer ved almindeligt brev eller være  

 optaget i et medlemsblad, der er afleveret til postbesørgelse 14 dage inden  

 mødet.
Generalsekretærens erklæring om afsendelsen eller overgivelse til  

 postbesørgelse skal være tilstrækkeligt bevis herfor.
