Bekendtgørelse om driftstabserstatning  

 ved aflivning af høns i forbindelse med bekæmpelse af  

 salmonella I medfør af § 36, stk. 2 og 3 og § 43, stk. 2, i lov nr. 351 af 2.  

 juni 1999 om sygdomme og infektioner hos dyr, og for så vidt  

 angår § 36, stk. 2 og 3, efter bemyndigelse fra ministeren for  

 fødevarer, landbrug og fiskeri, fastsættes:
 § 1. Denne bekendtgørelse omfatter  

 driftstabserstatning, som udbetales i henhold til  

 Fødevaredirektoratets bekendtgørelse om bekæmpelse af  

 salmonella i rugeægsproducerende høns samt opdræt hertil,  

 og Fødevaredirektoratets bekendtgørelse om bekæmpelse af  

 salmonella i konsumægshønsehold samt opdræt hertil.
 § 2. Ved påbudt levering af æg til  

 varmebehandling på en autoriseret produktvirksomhed fra en  

 salmonellasmittet rugeægsproducerende flok yder  

 Fødevaredirektoratet driftstabserstatning for forskellen mellem  

 handelsprisen for æg fra den pågældende produktionstype og  

 prisen for levering af æg til autoriserede produktvirksomheder, jf. dog  

 §§ 5 og 6.
Stk. 2. Hvis en konsumægsproducerende flok skal  

 levere æg til varmebehandling på grund af mistanke om salmonella,  

 og denne mistanke efterfølgende afkræftes, yder  

 Fødevaredirektoratet driftstabserstatning i mistankeperioden for  

 forskellen mellem prisen for æg fra den pågældende  

 produktionstype og prisen for levering af æg til autoriseret virksomhed  

 til fremstilling af varmebehandlede ægprodukter.
I tilfælde af,  

 at Fødevaredirektoratet finder det godtgjort, at levering til  

 autoriseret virksomhed ikke er mulig, eller vil være forbundet med  

 uforholdsmæssigt store omkostninger, erstattes æggene fuldt ud  

 efter prisen for æg fra den pågældende produktionstype.
 § 3. Til dækning af ejerens driftstab ved  

 påbudt aflivning af dyr ved mistankeundersøgelse i en flok  

 på 200 dyr eller derover, samt ved påbudt aflivning eller  

 slagtning af en salmonellainficeret flok på 200 dyr eller derover, yder  

 Fødevaredirektoratet erstatning efter en nærmere fastlagt skala,  

 der angiver driftstabet fra hønsenes første leveuge til  

 udsætningstidspunktet, jf. dog §§ 4-7.
 Stk. 2. Ved påbudt aflivning af en  

 salmonellasmittet opdrætsflok på 200 dyr eller derover vil der  

 kunne ydes driftstabserstatning til det efterfølgende produktionsled,  

 såfremt ejeren af den bortsanerede opdrætsbesætning og  

 ejeren af den produktionsbesætning, der skulle have modtaget de  

 bortsanerede dyr, er samme fysiske eller juridiske person, jf. dog §§  

 4-7.
 § 4. Driftstabserstatningens størrelse, jf.  

 § 3, stk. 1, opgøres fra tidspunktet for aflivningen eller slagtningen  

 til nye dyrs indsættelsestidspunkt, dog højst til det tidspunkt,  

 hvor dyrene normalt ville være overflyttet til ægproduktion  

 (opdræt), eller det tidspunkt, hvor dyrene ville være udsat  

 (ægproduktion), jf. skala som nævnt i § 3, stk. 1, jf. dog stk.  

 3.
 Stk. 2. Driftstabserstatning til det efterfølgende  

 produktionsled, jf. § 3, stk. 2, ydes for perioden fra det tidspunkt, hvor  

 det aflivede opdræt skulle have været indsat i  

 æglægningsstalden til det tidspunkt, hvor erstatningsdyr  

 indsættes i æglægningsstalden, jf. dog stk. 3.
 Stk. 3. I konsumægssektoren kan der højst  

 ydes driftstabserstatning for en periode på 24 uger fra  

 aflivningstidspunktet, dog kan der i rugeægsproducerende flokke i  

 konsumægssektoren, i opdræt med henblik på økologisk  

 konsumægsproduktion, samt i økologiske  

 konsumægsproducerende besætninger ydes driftstabserstatning i en  

 periode på højst 30 uger fra aflivningstidspunktet.
 Stk. 4. Fødevaredirektoratet kan påbyde  

 ejeren af en aflivet flok at fremlægge dokumentation for det faktisk  

 lidte driftstab for den periode, som er dækket af driftstabserstatning.  

 Afviger driftstabet udregnet på grundlag af skalaværdi med mere  

 end 5% fra det dokumenterede driftstab, reguleres driftstabserstatningen  

 således, at den svarer til det dokumenterede driftstab fratrukket  

 selvrisiko og eventuel anden nedsættelse i henhold til §§ 5-7.
 § 5. Ved udbetaling, jf. § 2, stk. 1, og §§ 3 og 4  

 fratrækkes driftstabserstatningen en selvrisiko på 30 % af det  

 fulde driftstabserstatningsbeløb, jf. dog § 6.
 § 6. Ved umiddelbart gentagen infektion med samme  

 salmonella sero- og undertype på samme lokalitet forhøjes  

 selvrisikoen, jf. § 5 med 15 % point pr. umiddelbart gentagen infektion.
 § 7. Hvis der genindsættes høns i  

 bygninger, hvor en smittet flok har opholdt sig, før  

 Fødevareregionen endeligt har godkendt rengøring og  

 desinfektion, nedsættes driftstabserstatningen fratrukket selvrisiko,  

 jf. §§ 3, 5 og 6 med 50 % for den genindsatte flok, hvis denne findes  

 smittet.
 Stk. 2. Hvis en aflivet opdrætsflok med  

 hønniker til konsumægsproduktion på tidspunktet for  

 konstateret smitte opholder sig i bygninger, som ikke er godkendt i henhold  

 til bekendtgørelse om indretning og drift af virksomheder med  

 opdræt af hønniker til konsumægsproduktion, reduceres  

 driftstabserstatningen fratrukket selvrisiko, jf. §§ 3, 5 og 6 med 50 % for  

 den smittede flok.
 Stk. 3. Ved en virksomheds manglende overholdelse af et  

 påbudt egenkontrolprogram i henhold til bekendtgørelse om  

 bekæmpelse af salmonella i rugeægsproducerende høns samt  

 opdræt hertil eller bekendtgørelse om bekæmpelse af  

 salmonella i konsumægshønsehold og opdræt hertil,  

 reduceres driftstabserstatningen fratrukket selvrisiko, jf. § 3, 5 og 6 med  

 50 % for eventuelle smittede flokke i virksomheden.
 § 8. Driftstabserstatning og driftstabserstatning  

 til efterfølgende produktionsled for hønsehold med elite-,  

 olde- og bedsteforældredyr fastsættes efter samme principper som  

 for tilsvarende centralopdræts- eller formeringsflok, jf. § 3, stk.  

 1.
 Stk. 2. Driftstabserstatning, jf. stk. 1 fratrækkes  

 selvrisiko på samme måde, som nævnt i §§ 5 og 6 og  

 nedsættes på samme måde, som nævnt i § 7, stk. 1  

 eller 3.
 Stk. 3. Ejeren af en aflivet elite-, olde- eller  

 bedsteforældreflok har pligt til at fremlægge al nødvendig  

 dokumentation til brug for beregning af den i stk. 1, nævnte  

 driftstabserstatning.
 § 9. Til ejere af en aflivet flok på under  

 200 dyr ydes en driftstabserstatning svarende til 8 % af dyrenes  

 værdi.
 Stk. 2. Ved umiddelbart gentagen infektion med samme  

 salmonella sero- og undertype på samme lokalitet i en flok på  

 under 200 dyr, halveres driftstabserstatningen for hver umiddelbart gentagen  

 reinfektion.
 § 10. For flokke på 200 dyr eller derover  

 kan driftstabserstatningen, jf. § 3 først udbetales, når nye dyr  

 er indsat, eller ejeren har indsendt skriftlig dokumentation til  

 Fødevaredirektoratet for nye dyrs indsættelsestidspunkt eller  

 produktionens ophør.
 Stk. 2. For flokke på under 200 dyr kan  

 driftstabserstatningen, jf. § 9 udbetales umiddelbart efter, at dyrene er  

 værdisat.
 § 11. Ejeren af en aflivet eller slagtet flok skal  

 sørge for, at tomme stalde og arealer, hvor flokken skulle have  

 opholdt sig, ikke benyttes til anden indtægtsgivende virksomhed i den  

 periode, der er dækket af driftstabserstatningen.
 § 12. Overtrædelse af § 8, stk. 3 eller §  

 11, samt manglende overholdelse af påbud efter § 4, stk. 4, straffes  

 med bøde medmindre højere straf er forskyldt efter anden  

 lovgivning.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 13. Bekendtgørelsen træder i kraft  

 den 31. maj 2000.
 Stk. 2. Samtidig ophæves bekendtgørelse nr. 150 af 2.  

 marts 1998 om driftstabserstatning ved aflivning af høns inficeret med  

 salmonellabakterier.
