Kendelse fra Pressenævnet i sag nr.  

 10/1999 Møn Kommune har ved borgmester  Birgitte  Steen  

  Jørgensen og kommunaldirektør  Søren  Hovmand klaget  

 til Pressenævnet over en artikelserie bragt i Møns Tidende den  

 15.   20. januar 1999, idet kommunen mener, at god presseskik er  

 tilsidesat.
 Artiklen den 15. januar 1999 lød:
"Vicekommunaldirektør afviser udfald fra den  

 lokale konservative folketingskandidat om boykot af radio-TV-butik Gårdejer  Thomas  Christfort, Lendemarke, der bl.a.  

 er folketingskandidat for Det Konservative Folkeparti, antyder nu, at  

 Møn kommune skulle have sortlistet Mico Radio i Storegade på  

 linie med entreprenør  Preben  K.  Christensen, Kobbelvej.
Thomas  Christfort peger på, at kommunen i  

 forbindelse med indkøb af computere til kommunalt ansatte sidste  

 år indhentede "tilbud fra en række leverandører, -  

 heriblandt vores lokale leverandør: Mico Radio i Stege.
Blandt disse  

 tilbud var Mico's det billigste.
På trods heraf vælger kommunen  

 under et år senere en anden leverandør uden at bede om et nyt  

 tilbud fra den lokale leverandør." - Jeg spørger mig selv, hvad der gør, at  

 kommunen i den grad har en præference for en ekstern leverandør.  

   Eller skyldes det, at også Mico Radio er sat på en hemmelig  

 liste over lokale firmaer, kommunen ikke ønsker at handle med?  

 spørger  Thomas  Christfort.
- I den aktuelle sag gælder det ikke alene salget af  

 de mange computere.
Men meget af den efterfølgende support og  

 følgesalg af edb-produkter til de kommunale ansatte flyttes også  

 uden for øen.
- Kommunen har en klar forpligtelse til at støtte  

 vore lokale virksomheder ved at handle lokalt i alle tilfælde, hvor det  

 er muligt.
Det øger skattegrundlaget på øen og gavner  

 dermed os alle, udtaler  Thomas  Christfort.
Svar Vicekommunaldirektør  Stig  Ryhl har stået  

 for købet af 132 computere til kommunalt ansatte.
Og han afviser  

 blankt, at Mico Radio skulle være sortlistet   og at Mico Radio var den  

 billigste leverandør af computere.
Stig  Ryhl forklarer, at "vi havde en scanningsrunde"  

 sidste år i forbindelse med beslutningen om, at der skulle foretages  

 computer-indkøb.
Og der blev handlet i henhold til EU-lovgivningen  

 på området.
 - Derpå valgte vi at indhente tre tilbud, som er det  

 maksimalt tilladte, siger  Stig  Ryhl og tilføjer, at Mico Radio ikke  

 var blandt de tre, fordi man vurderede, at de lokale firma ikke kunne klare  

 sig i konkurrencen.
 Stig  Ryhl siger videre, at "jeg kontaktede selv Mico  

 Radio", da tilbudene var indløbet for at få klarlagt, om Mico  

 Radio kunne matche de tilbud, der var fremkommet.
 - Og det kunne Mico Radio ikke, understreget  Stig  

  Ryhl.
Leveringen af computerne er en slags  

 pakkeløsninger, som ud over selve maskinkøbet bla. består  

 af efteruddannelse og service.
Og Micos pakke-tilbud kunne altså ikke  

 stå distancen ifølge vicekommunaldirektøren.
- Vi skal jo optræde forretningsmæssigt  

 korrekt for ikke at misbruge borgernes penge, siger  Stig  Ryhl." I artiklen den 18. januar 1999 hed det bl.a.:
"Den konservative  Thomas  Christfort er slet ikke  

 færdig med sagen, han har rejst omkring Mico Radio, som han mener er  

 blevet sortlistet af kommunen på lige fod med entreprenør  

  Preben  K.  Christensen.  Thomas  Christfort kræver, at kommunen skal  

 sørge for at handle lokalt! Møn har et gammelt slogan: "Handl på  

 Møn   og støt ø'en". Og dette slogan mener  Thomas  

  Christfort altså ikke, at kommunen gør nok for at leve op til.  

 F.eks. i den sag, han har rejst omkring Mico Radio, Stege, som han mener  

 burde være tilgodeset, da kommunen købte et stort antal  

 computere til medarbejderne.
Men er det også ligegyldigt, hvad det koster? - Nej, det mener jeg ikke.
Men jeg mener, at det er  

 forkert i den pågældende sag med Mico Radio, at der ikke var  

 mindst én lokal virksomhed med blandt de tre tilbudsgivere.
Det er er  

 helt i orden, man overholder reglerne for udbud, men man kunne godt have  

 drejet kravet lidt, så man havde fået en lokal med, siger  Thomas  

  Christfort.
Du har   modsat kommunen   peget på, at Mico  

 Radio var billigst.
Hvor ved du det fra? - Det ved jeg fra Mico Radio." Artiklen den 20. januar 1999 lød:
"Mico Radio: Kommunen har slet ikke rent mel i  

 posen Ken  Jørgensen føler sig ellers godt  

 behandlet   men mener, at han i sagen om computere er blevet sortlistet Ken  Jørgensen, ejer af forretningen, Mico Radio,  

 i Storegade, er ellers godt tilfreds med samarbejdet med Møn kommune.  

 Men lige netop i leverancen af 132 computere, - en leverance han ikke fik,  

 føler han sig snydt.
Og han føler ikke, kommunen har rent mel i  

 posen i den sag.
Sagt med andre ord mener han, at vicekommunaldirektør  

  Stig  Ryhl "har løjet" i sagsforløbet! Kommunen indhentede tre tilbud fra udenø's  

 forhandlere.
Og  Stig  Ryhl har over for Møns Tidende udtalt, at "jeg  

 kontaktede selv Mico Radio" for at få klarlagt, om den lokale  

 forhandler kunne matche de tilbud, der var fremkommet.
 - Det passer ikke, siger  Ken  Jørgensen.
 Det var andre ansatte i kommunen, der henvendte sig til  

 mig og fortalte, at de gerne ville handle lokalt, og de viste mig papirer om  

 de tilbud, der var fremme.
Sondering Allerførst var der en sonderingsrunde, hvor  

 kommunen også henvendte sig til Mico Radio.
Her afgav  Ken  

  Jørgensen et bud og fik at vide, at "det ser egentlig fornuftigt ud".  

 Men så hørte han ikke mere.
 Stig  Ryhl har til avisen forklaret, at Mico Radio ikke  

 var blandt de tre, man i anden omgang valgte at indhente tilbud fra, fordi  

 det blev vurderet, at det lokale firma ikke kunne klare sig i  

 konkurrencen.
 Og så var det, at kommunalt ansatte mødte op  

 i Mico Radio, hvorefter  Ken  Jørgensen ringede til  Stig  Ryhl.
- Jeg sagde, at jeg gerne ville deltage.
Men fik at vide,  

 at jeg ikke kunne være med, og at man havde et andet godt tilbud.
Og  

 jeg blev godt nok lidt stum, udtaler  Ken  Jørgensen.
Reaktion Så valgte  Ken  Jørgensen uopfordret at sende  

 et tilbud.
Og tilkendegiver, at hans computer-pakke var 600 kr. billigere end  

 den billigste.
Men at der ikke var kursus med i Mico Radios tilbudspakke.
Et  

 kursus, som  Ken  Jørgensen sætter til 1.100 kr.
Hvorved han nu  

 blev 500 kr. dyrere end den billigste.
 - Men jeg kunne jo have opnået mængde-rabbat,  

 hvis jeg havde fået lov til at være med, siger  Ken  

  Jørgensen   og lader dermed forstå, at han godt kunne have  

 givet den udvalgte leverandør kamp til stregen.
Man kan altså konkludere, at du er blevet  

 sortlistet? - Normalt er jeg godt tilfreds.
Men jeg er blevet  

 sortlistet lige i den handel med computere.
 Hermed er der foreløbig løftet et  

 slør for to firmaer på den kommunale sorte liste:  

 Entreprenør  Preben  K.  Christensen og Mico Radio v/ Ken  

  Jørgensen.
Den konservative  Thomas  Christfort, der har rejst sagen  

 om Mico Radio, siger: "Jeg mener fortsat, der er handlet forkert fra  

 kommunens side.
Og  Stig  Ryhls udtalelser gør kun ondt  

 værre"." Herefter bragte bladet den 21. januar 1999 følgende  

 læserindlæg:
"Parløb angiver at man ikke skal tro pressen Møns Tidende har modtaget følgende  

 læserbrev   delvist udformet som interview:
"Møns Tidende er utroværdig! Ingen løgn, ingen sortliste, men mange  

 misforståelser i pressen! "Stig  Ryhl har ikke løjet, og jeg har aldrig  

 været "sortlistet" i Møn kommune," siger ejeren af Mico Radio,  

  Ken  Jørgensen. "Jeg føler mig forbigået i en konkret  

 handel med kommunen, for selvfølgelig mener jeg, at den bør  

 handle lokalt!" "Svend  Klarskov har misforstået forløbet af  

 handelen   og drejet sine spørgsmål, så svarene bliver  

 forkerte i forhold til det rigtige forløb.
Møns Tidende bliver  

 derfor utroværdig over for sine læsere", siger  

 vicekommunaldirektør  Stig  Ryhl. "Handelen er foregået efter  

 Møn kommunes vedtagne regler, og der er på intet tidspunkt  

 løjet i denne sag!" Svend  Klarskov skriver, at  Stig  Ryhl har udtalt, at  

 han selv kontaktede Mico Radio for at få klarlagt, om den lokale  

 forhandler kunne matche de tilbud, der var fremkommet.  Stig  Ryhl sagde, at  

 efter valg af leverandøren med det billigste tilbud, så  

 kontaktede han Mico Radio for at forklare, hvordan de opnåede priser  

 var i forhold til et uopfordrede tilbud fra Mico Radio.
 "Det er rigtigt!" siger  Ken  Jørgensen.
Svend  Klarskov siger spørgende til  Ken  

  Jørgensen: "Man kan altså konkludere, at du er blevet  

 sortlistet?" Og  Ken  Jørgensen svarer: "Normalt er jeg godt tilfreds.  

 Men jeg er blevet sortlistet i den handel." Vi siger: " Svend, du forvrider ordet "sortliste"!" Mico Radio har altid været en seriøs  

 samarbejdspartner for Møn kommune.
Der har aldrig været tale om  

 nogen som helst form for "sortlistning". Bare at antyde det, er fundamentalt  

 forkert.
Og spørgsmålet synes at være udtryk for en  

 journalistisk vrangforstilling." Ken  Jørgensen Mico Radio Stig  Ryhl vicekommunaldirektør Møn kommune --- Møns Tidende fastholder ethvert ord, der er  

 skrevet i Mico Radio-sagen! red." Klageren har indsendt en redegørelse for  

 sagsforløbet, udarbejdet til orientering for byrådet.
Heraf  

 fremgår, at Mico Radio blev kontaktet af vicekommunaldirektøren  

 i "sonderings-runden", men at han ikke blev bedt om at give tilbud på  

 ordren.
Da han uopfordret indgav et tilbud viste det sig, at han   uden den  

 krævede pc-undervisning   var ca. 600 kr. billigere end den dyreste af  

 to løsninger fra det firma, der afgav tilbudet med den laveste  

 pris.
Klageren har anført, at  

 vicekommunaldirektøren er blevet korrekt behandlet i artiklen fra den  

 15. januar 1998, og at han er blevet næsten rigtigt citeret.
Imidlertid  

 er visse citater blevet bragt i en forkert tidsmæssig sammenhæng.  

 Den korrekte sammenhæng fremgår af klagerens  

 redegørelse.
 Klageren har i den forbindelse anført, at bladets  

 misforståelse af tidsrækkefølgen formentlig er en  

 væsentlig årsag til de efterfølgende artikler i  

 bladet.
 Klageren har vedrørende denne artikel yderligere  

 anført, at det var forkert, når det blev anført, at Mico  

 Radio er "sortlistet" i kommunen, og at det var forkert, at Mico Radio havde  

 det billigste tilbud.
 Klageren har videre anført, at bladet burde have  

 anmodet om aktindsigt eller på anden måde have taget initiativ  

 til at undersøge sagens fakta nøjere.
 Klageren har vedrørende artiklen den 20. januar  

 1999 anført, at sagens faktiske forhold ikke er blevet  

 efterprøvet   og slet ikke ved forelæggelse for klageren,  

 før artiklen blev bragt.
 Vedrørende læserbrevet har klageren  

 anført, at bladet med sin overskrift til læserbrevet og med  

 efterskriften anklager vicekommunaldirektøren for at lyve.
 Bladet har i en udtalelse til Pressenævnet  

 anført, at vicekommunaldirektør  Stig  Ryhl er blevet citeret  

 korrekt i artiklen den 15. januar 1999   også hvad angår det  

 tidsmæssige forløb.
 Bladet har videre anført, at  Thomas  Christfort er  

 citeret korrekt for at oplyse, at Micos tilbud var det billigste.
 Bladet har herudover anført, at ordet  

 "sortlistning" ca. er identisk med "hemmelig liste", der blev benyttet af  

  Thomas  Christfort.
 Bladet har vedrørende læserbrevet bl.a.  

 anført, at der var belæg for den redaktionelle kommentar i  

 tilknytning til læserbrevet, og at læserbreve altid bringes under  

 rubrikken "læserdebat" og med en overskrift, der forfattes af  

 redaktionen.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Preben Sørensen.
 Pressenævnet udtaler:
 Pressenævnet kan ikke foretage en  

 bevisførelse, og nævnet kan derfor i denne sag navnlig ikke tage  

 stilling til, om vicekommunaldirektøren blev citeret korrekt i  

 artiklen den 15. januar 1999 med hensyn til det tidsmæssige  

 forløb af sagen.
Bladet forelagde på korrekt vis oplysningen fra  

  Thomas  Christfort, hvorefter Mico Radios uopfordrede tilbud var det  

 billigste, for vicekommunaldirektøren, der afviste oplysningen.
Bladet  

 gengav loyalt vicekommunaldirektørens afvisning af oplysningen, og  

 Pressenævnet finder, at bladet herudover ikke havde pligt til at  

 foretage yderligere med henblik på at søge forholdet  

 afklaret.
 Pressenævnet finder heller ikke i øvrigt  

 grundlag for at kritisere bladet.
 Afsagt den 17. marts 1999.
