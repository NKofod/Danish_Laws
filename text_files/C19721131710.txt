 Justitsministeriet fastsætter som en forsøgsordning følgende regler for  

 meddelelse af pistol- og revolvertilladelser til medlemmer af  

 skytteforeninger:
 a: Betingelser for at opnå våbentilladelse.
 1. Ansøgeren skal være fyldt 20 år og opfylde  

 betingelserne i § 6 i justitsministeriets cirkulære af 12. april 1965 om  

 meddelelse af tilladelser til køb m.v. af våben og ammunition.
 2. Ansøgeren skal i mindst 2 år have været aktivt  

 skydende medlem af en skytteforening under Dansk Skytte Union.
 3. Foreningens formand skal skriftligt anbefale  

 ansøgningen og bekræfte, at ansøgeren opfylder betingelserne i pkt. 2.
4. Våbnets længde skal være mindst 22 cm, målt excl.  

 let afskruelige dele (f.eks. skæfte og håndstop), og løbets længde skal være  

 mindst 13,5 cm.
Rigspolitichefen udsender en foretegnelse over pistoler og  

 revolvere, der opfylder ovennævnte betingelser.
For grovpistoler, (kal. 38  

 spl og 9 mm para), gælder dog ingen mindstemål, men der må i hele landet kun  

 være indregistreret ialt 250 grovpistoler til medlemmer af skytteforeninger.  

 Dansk Skytte Union fører en fortegnelse over samtlige grovpistoltilladelser.  

 En ansøgning om tilladelse til at besidde grovpistol må kun imødekommes,  

 såfremt der foreligger en erklæring fra Dansk Skytte Union om, at tilladelsen  

 kan imødekommes inden for den fastsatte kvota på 250 stk.
B.
Våbetilladelsens indhold.
1. Våbentilladelsen, der udstedes for 2 år, giver  

 adgang til opbevaring af våbnet i hjemmet under dobbelt lås.
Tilladelsen  

 giver endvidere adgang til på samme måde at opbevare indtil 1.000 stk. kal.  

 22 RF patroner.
Til grovpistoler og revolvere (kal. 38 spl og 9 mm para) må  

 dog kun opbevares indtil 500 stk. patroner.
Våbnene skal være anbragt under dobbelt lås.
Pistoler skal være adskilt i  

 mindst 2 dele - der hver for sig er ubrugelige som skydevåben - og være  

 anbragt i hvert sit aflåste aflukke.
Revolvere og pistoler - der ikke lader  

 sig adskille uden brug af værktøj - skal være anbragt i box, solidt skab  

 eller skuffe, der er forsynet med cylinderlås.
 2. Adgang til transport mellem hjem og skydebane og  

 mellem flere skydebaner.
 3. Adgang til anvendelse på skydebaner, der er  

 godkendt til skydning med våben af den pågældende art og kaliber.
C.
Sagsbehandling m.v.
1. Måling af det pågældende våben kan undlades,  

 såfremt våbnet er anført i rigspolitichefens fortegnelse.
Eventuel måling  

 foretages som vist på vedlagte bilag.
Løbets længde måles således incl.  

 kammeret på pistoler, men excl. tromlen på revolvere.
 2. Våbentilladelsen skal indeholde en fuldstændig  

 angivelse af våbnet (type, fabrikat, model kal., pibelængde og våbnets  

 fabrikationsnummer), f.eks. således: »Standardpistol Haemmerli, M 208,  

 kal. 22 LR, 6« pibe, nr. xxx'. Skytteforeningens navn skal være anført  

 på tilladelsen.
 3. Genpart af tilladelsen sendes til foreningen og for  

 så vidt angår grovpistoltilladelser tillige til Dansk Skytte Union.  

 Foreningen returnerer genparten, når tilladelsen udløber, eller den  

 pågældende ikke længere er aktivt skydende medlem af foreningen.
4. Ved enhver fornyelse skal det undersøges, om den  

 pågældende fortsat opfylder betingelserne for at have våbentilladelse.
Der  

 skal således påny foreligge erklæring fra foreningens formand og eventuelt  

 fra Dansk Skytte Union.
 5. Tilladelsen kan tilbagekaldes, når foreningen  

 returnerer genparten af våbentilladelsen, eller det på anden måde  

 konstateres, at betingelserne for den meddelte tilladelse ikke længere er  

 opfyldt.
6. Allerede udstedte tilladelser kan fornys, selv om  

 våbnet ikke har den anførte størrelse.
Ved fornyelse af grovpistoltilladelser  

 skal der altid foreligge erklræing fra Dansk Skytte Union.
 Justitsministeriets cirkulæreskrivelse af 11. maj 1971 ophæves.
 Justitsministeriet skal samtidig anmode Dem om inden 4 uger at indsende så  

 udførlige oplysninger som muligt om alle eksisterende våbentilladelser til  

 grovpistoler ( alle revolvere og pistoler med større kaliber end 22) til  

 rigspolitichefen.
