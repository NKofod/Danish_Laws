Bekendtgørelse om ændring af bekendtgørelse om undervisningsplan for køreuddannelsen til stor knallert1) § 1 I bekendtgørelse nr. 1086 af 25. november 2012 om undervisningsplan for køreuddannelsen til stor knallert foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/126/EF af 20. december 2006 om kørekort, EU-Tidende 2006, nr.
L 403, side 18, som senest ændret ved Kommissionens direktiv 2014/85/EU af 1. juli 2014 om ændring af Europa-Parlamentets og Rådets direktiv 2006/126/EF om kørekort, EU-Tidende 2014, nr.
L 194, side 10.« 2. Indledningen affattes således:
»I medfør af § 56, stk. 5, og § 64, stk. 5, i færdselsloven, jf. lovbekendtgørelse nr. 1386 af 11. december 2013, fastsættes efter bemyndigelse i henhold til § 134 a, stk. 1:« 3. I Bilag 9 indsættes efter punkt 7.1.4 som nyt punkt:
»7.1.5 Lovbestemmelser og forhold Eleven skal kunne angive indholdet af følgende lovbestemmelser og forhold:
 1) Man skal altid give tegn ved igangsætning fra vejkant.
 2) Bremselængden er det stykke vej, knallerten kører, fra bremsningen påbegyndes, og indtil knallerten står stille.
 3) Bremselængden afhænger bl.a. af, hvor hårdt man træder på bremsepedalen eller trækker bremsegrebet til.
4) Bremselængden vil ved fordobling af hastigheden blive firedoblet.« 4. I Bilag 9 indsættes i punkt 7.8.5 efter nummer 3 som nye numre:
»4) Der skal holdes tilstrækkelig sikkerhedsafstand til forankørende.
Dette vil i de fleste tilfælde svare til ca. 2 sek. tidsafstand i normalt føre afhængigt af førerens rutine og færdselsforholdene.
5) Afstanden til den forankørende skal øges, hvis vej- og færdselsforholdene, vejret eller føret gør det nødvendigt.« § 2 Bekendtgørelsen træder i kraft den 31. december 2015.
Trafik- og Byggestyrelsen, den 10. december 2015 Carsten Falk hansen / Janni Torp Kjærgaard 1) Bekendtgørelsen indeholder bestemmelser, der gennemfører dele af Kommissionens direktiv 2014/85/EU af 1. juli 2014 om ændring af Europa-Parlamentets og Rådets direktiv 2006/126/EF om kørekort, EU-Tidende 2014, nr.
L 194, side 10.
