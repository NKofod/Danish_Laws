Klage  

 over at nethindeløsning ikke blev opereret akut Nævnet fandt ikke grundlag for at kritisere lægerne.
Nævnet kunne oplyse, at nethindeløsning er en kompliceret  

 og potentielt synstruende sygdom, som på trods af optimalt udført kirurgisk  

 indgreb kan medføre komplikationer, blandt andet i form af nedsat syn og i  

 sjældne tilfælde blindhed, kroniske smerter eller tab af øjet.
Hvis operation  

 undlades, medfører sygdommen hos næsten alle udvikling af total blindhed af  

 øjet.
Nævnet oplyste videre, at der ikke findes dokumentation for, at  

 operation  

 for nethindeløsning bør udføres indenfor 24 timer efter at sygdommens  

 diagnose  

 er stillet.
Nævnet lagde til grund, at det i Danmark er normen, at  

 der ikke er et trænet beredskab til rådighed uden for normal dagarbejdstid,  

 herunder i weekenden, for at muliggøre operation inden for 24 timer.
Det  

 kunne  

 i denne forbindelse oplyse, at Patientklagenævnet kun kan behandle klager  

 over  

 den faglige virksomhed, der udøves af personer inden for sundhedsvæsenet.  

 Patientklagenævnet kan derimod ikke behandle klager, der vedrører manglende  

 ressourcer.
