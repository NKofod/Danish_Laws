Nr BSF 66 Folketingsbeslutning om beretning til Folketinget angående Nordisk Råds  

 virksomhed i 1991-92 den 11. marts 1993 Vedtaget ved anden (sidste) behandling den 11. marts 1993 Folketinget tager beretningen til Folketinget angående Nordisk Råds  

 virksomhed i 1991-92, afgivet af den danske delegation, til efterretning.
Oprindeligt fremsat forslag Den danske delegations beretning til Folketinget angående Nordisk Råds  

 virksomhed i 1991-92 har været forelagt udvalget.
 Et flertal (udvalget med undtagelse af Fremskridtspartiets medlem)  

 har taget beretningen til efterretning.
 Et mindretal (Fremskridtspartiets medlem af udvalget) indstiller  

 beretningen til forkastelse og udtaler i denne forbindelse:
Fremskridtspartiet indstiller Nordisk Råd til nedlæggelse.
Beretningen til  

 Folketinget angående Nordisk Råds virksomhed i 1991-92, der er afgivet af  

 Nordisk Råds danske delegation, indeholder elementer, der ikke er forenelige  

 med den danske suverænitet.
 Tidligere har Nordisk Råd været et initiativtagende og rådgivende råd.  

 Fremskridtspartiet er imod, at rådet nu forsøges gjort til et  

 udenrigspolitisk organ.
Ser man på den fremtidige mulighed for ændringer af Helsingforsaftalen, så  

 havde Folketinget i folketingsåret 1991-92 forslag til lov om ændring af lov  

 om nordisk samarbejde (L 62) til behandling.
Lovforslaget var en følge af den  

 ændring af Helsingforsaftalen, som blev underskrevet i Tammerfors den 21.  

 august 1991. Yderligere var der i forslaget lagt op til, at dansk godkendelse  

 af fremtidige ændringer skulle kunne ske uden lovændring.
Der var i  

 Folketinget bred enighed om at støtte lovforslaget, som derefter blev  

 vedtaget med 118 stemmer mod 8 (FP).
 Med et sådant lovforslag vedtaget er der lagt op til, at der fremover uden  

 yderligere lovforslag vil kunne gives langt stærkere faktiske bemyndigelser  

 til Nordisk Råd.
Fremskridtspartiet mener, at dersom det ikke er muligt at få det  

 overflødige, bureaukratiske og overadministrerede råd nedlagt, så bør det i  

 det mindste indskrænkes og bestemt ikke tillægges yderligere beføjelser.
Det  

 drejer sig både om økonomiske, budgetmæssige, udenrigspolitiske og lignende  

 beføjelser.
Fremskridtspartiet kan heller ikke tilslutte sig, at Nordisk Råd  

 påtager sig den opgave hovedsagelig at tilpasse sig til Den Europæiske Union  

 eller til at blive en nordisk filial i Bruxelles.
Fremskridtspartiet mener stadig, at det er de respektive parlamenters egen  

 opgave selv at fastsætte deres egne klare politiske målsætninger.
Det er ikke  

 ministerrådets opgave at tilrettelægge samarbejdet systematisk, sådan at  

 Nordisk Råd får reel indflydelse på beslutningsprocessen.
Fremskridtspartiet kan derfor ikke som andre partier tage Nordisk Råds  

 danske delegations beretning for 1991-92 til efterretning.
Fremskridtspartiet  

 må på grund af de vidtgående ændringsplaner på det skarpeste tage afstand fra  

 beretningen.
 Et flertal (udvalget med undtagelse af Fremskridtspartiets medlem)  

 fremsætter herefter følgende:
Forslag til folketingsbeslutning om beretning til Folketinget angående Nordisk Råds virksomhed i 1991-92 Folketinget tager beretningen til Folketinget angående Nordisk Råds  

 virksomhed i 1991-92, afgivet af den danske delegation, til efterretning.
