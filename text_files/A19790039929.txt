(ligningsloven) Herved bekendtgøres lov nr. 517 af 19. december 1942 om  

 midlertidige ændringer i reglerne om påligning af indkomst- og formueskat til  

 staten, jfr. lovbekendtgørelse nr. 63 af 14. februar 1979 med de ændringer og  

 tilføjelser, der følger af lov nr. 243 og 246 begge af 8. juni 1979.
 § 1.  Ved påligningen af indkomst- og formueskat til  

 staten anvendes reglerne i lov nr. 149 af 10. april 1922 om indkomst- og  

 formueskat til staten med de ændringer og tilføjelser, der fastsættes i denne  

 lov.
§§ 2, 2A, 2B, 2C, 3 og 3A.
Bestemmelserne er udgået, jfr. lov nr. 191 af  

 31. maj 1968.
§ 4.  Gevinst ved afhændelse eller indfrielse,  

 herunder udtrækning, af offentlige obligationer samt private pantebreve og  

 fordringer, der tilfalder forsikringsselskaber, banker og andre virksomheder,  

 der som et normalt led i deres almindelige virksomhed anbringer midler i  

 sådanne aktiver, er at anse som skattepligtig indkomst for den pågældende  

 virksomhed.
Såfremt indfrielse sker gennem afdrag, foretages beskatningen  

 således, at der af ethvert afdrag til den skattepligtige indkomst medregnes  

 en så stor procentdel, som svarer til det antal procenter, hvormed parikurs  

 overstiger erhvervelseskursen.
Ligningsrådet kan tillade, at en anden  

 opgørelsesmåde anvendes.
Er en sådan tilladelse givet, kan den herved  

 godkendte opgørelsesmåde kun ændres efter tilladelse fra ligningsrådet, og  

 kun hvor ganske særlige omstændigheder taler derfor.
 Stk. 2.  Tab ved afhændelse eller indfrielse af  

 offentlige obligationer samt private pantebreve og fordringer kan af de i  

 stk. 1 nævnte forsikringsselskaber, banker m.fl. fradrages ved opgørelsen af  

 den skattepligtige indkomst.
 Stk. 3.  Uanset bestemmelserne i stk. 1 og 2 finder de  

 for gevinster og tab af den der omhandlede art hidtil gældende regler  

 anvendelse ved skatteansættelserne for skatteårene 1958-59 og 1959-60.
(* 1) § 4A.
Ved opgørelsen af fortjeneste eller tab ved salg af fast  

 ejendom efter § 5, stk. 1, litra a, i statsskattelov nr. 149 af 10. april  

 1922 kan sælgeren fradrage frigørelsesafgift, der i henhold til lov om  

 frigørelsesafgift m.v. af fast ejendom er pålagt ejendommen i hans ejertid.
(* 2) Stk. 2. Ved et dødsbos opgørelse efter § 5, stk. 1, litra a, i  

 statsskatteloven kan boet fradrage frigørelsesafgift, som er pålagt i afdødes  

 eller hans ægtefælles besiddelsestid.
En arving, legatar eller afdødes  

 ægtefælle, der indtræder i boets skattemæssige stilling med hensyn til  

 ejendommen, kan ved senere salg på samme måde fradrage frigørelsesafgift, som  

 er pålagt, medens ejendommen var i afdødes, ægtefællens eller boets  

 besiddelse.
Ved beregningen efter kildeskattelovens § 33A, stk. 1 og 2, af  

 passivposten vedrørende ejendommen skal der tages hensyn til dette fradrag.  

 Længstlevende ægtefælle kan ligeledes fradrage frigørelsesafgift, der er  

 pålagt, medens ejendommen var i afdødes besiddelse, når den er overgået til  

 længstlevende som led i dennes overtagelse af fællesboet til hensidden i  

 uskiftet bo.
(* 3) § 4B.
Ejendomme, der omfattes af § 14, stk. 5, i lov om vurdering af  

 landets faste ejendomme, medregnes ved opgørelsen af den skattepligtige  

 formue med ejendomsværdien efter fradrag af det differencebeløb, der er nævnt  

 i vurderingslovens § 14, stk. 6.
 Stk. 2.  Har den nuværende eller tidligere ejer af en  

 ejendom, der omfattes af vurderingslovens § 14, stk. 7, afgivet erklæring  

 efter § 6B i lov om beskatning til kommunerne af faste ejendomme, medregnes  

 ejendommen ved opgørelsen af den skattepligtige formue med ejendomsværdien  

 efter fradrag af det differencebeløb, der er nævnt i vurderingslovens § 14,  

 stk. 7. Differencebeløbet kan dog kun fradrages, såfremt erklæring efter § 6B  

 i loven om kommunal ejendomsskat er afgivet inden skæringsdagen for  

 opgørelsen af den skattepligtige formue.
 § 5.  Bestemmelsen er udgået, jfr. lov nr. 4 1 af 20.  

 december 1960.
§ 6.  Bestemmelsen i lov nr. 149 af 10. april 1922 §  

 4e om aktionærers og andelshaveres indkomstskattepligt med hensyn til  

 udloddet udbytte kommer til anvendelse ikke alene på udbytte, der udloddes af  

 det af vedkommende selskab gennem dets drift indtjente overskud, men også på  

 udlodning af en af selskabet på anden måde, f.eks. ved realisation af  

 formuegenstande, indvunden fortjeneste.
Denne bestemmelse kommer dog ikke til  

 anvendelse på udlodninger, der er endeligt vedtaget inden den 1. december  

 1939, eller som finder sted som led i en inden den 1. december 1939 besluttet  

 likvidation af vedkommende selskab.
 Stk. 2.  Som skattepligtigt udbytte, jfr. fornævnte  

 bestemmelse i lov af 10. april 1922, skal ikke betragtes, hvad der af et  

 selskab i henhold til en samtidig med en nedskrivning af aktiekapitalen  

 vedtagen og i selskabets love eller vedtægter optagen beslutning anvendes til  

 en opskrivning af aktiekapitalen til dens oprindelige størrelse før  

 nedskrivningen, for så vidt nedskrivningen er sket for at bortskaffe en  

 fremkommen underskudssaldo.
 Stk. 3.  Bestemmelserne i stk. 1 og 2 kommer ikke til  

 anvendelse på udlodninger, der forfalder den 1. januar 1962 eller senere.
 (* 4) § 7. Til den skattepligtige indkomst medregnes ikke:
a.
Gaver, der hidrører fra indsamlede bidrag, forudsat at gaven er  

 oppebåret en gang for alle og alene har karakter af en anerkendelse af  

 modtagerens fortjenester.
b.
Hædersgaver udbetalt i henhold til lov nr. 93 af 20. marts 1940 om  

 udbetaling af hædersgaver til danske sømænd og fiskere og deres efterladte.
c.
Understøttelser, der i henhold til lov udbetales i anledning af  

 ulykkestilfælde på søen som følge af krigsbegivenheder under verdenskrigen  

 1914-18.
d.
Hædersgaver udbetalt i henhold til lov nr. 383 af 9. august 1945 om  

 visse hædersgaver til danske søfarende og fiskere og deres efterladte.
e.
Hædersgaver udbetalt i henhold til lov nr. 378 af 10. juni 1940 om  

 udbetaling af hædersgaver til efterladte efter faldne og til sårede den 9.  

 april 1940.
f.
Hædersgaver, der i henhold til lov udbetales til sårede og til  

 efterladte efter faldne af hær og flåde ved begivenhederne den 29. august  

 1943.
g.
Forsørgelsesbeløb ydet i henhold til lovbekendtgørelse nr. 217 af 8.  

 april 1949 til militære invalider i de sønderjyske landsdele fra  

 verdenskrigen 1914-18 og sådannes efterladte samt understøttelser af  

 tilsvarende art, der ydes fra tysk side.
h.
Ydelser udbetalt i henhold til lov nr. 475 af 1. oktober 1945 om  

 erstatning til besættelsestidens ofre, bortset fra de i nævnte lovs §§ 14-18  

 ommeldte dagpenge, den i §§ 19-21 ommeldte invaliditetserstatning, for så  

 vidt denne ydes i overensstemmelse med reglerne i § 20 som en årlig rente,  

 samt de i § 22 ommeldte renteydelser til efterladte.
i.
Invaliditetsbeløb og invaliditetsydelser, der er udbetalt i henhold til  

 invalidepensionsloven, invaliditets-, bistands- og plejetillæg, der er  

 udbetalt i henhold til invalidepensionsloven eller folkepensionsloven,  

 personlige tillæg, der er udbetalt i henhold til invalidepensionsloven,  

 folkepensionsloven eller lov om pension og hjælp til enker m.fl.
Det samme  

 gælder tillæggene efter § 44, nr. 1 og 3, i invalidepensionsloven, i det  

 omfang de træder i stedet for invaliditetsbeløb eller invaliditetsydelser.
j.
Understøttelser og andre lignende ydelser, der af offentlige  

 myndigheder og institutioner udredes i henhold til lov om social bistand.
k.
Understøttelser, der udbetales i henhold til fundatsen for "Hvide  

 Sande Fondet".
l.
Beløb udbetalt i henhold til lov nr. 242 af 10. juni 1960 om fordeling  

 af en fra Forbundsrepublikken Tyskland i henhold til overenskomst af 24.  

 august 1959 modtaget ydelse, dog at skattefriheden ikke omfatter årlige  

 ydelser ifølge en i medfør af lovens bestemmelser indkøbt livrente.
m.
Beløb udbetalt en gang for alle i henhold til lov nr. 179 af 7. juni  

 1958 om fordelingen af visse fra udlandet modtagne erstatninger, for så vidt  

 erstatningerne udredes for legemsskade eller krænkelse af den personlige  

 frihed.
n.
Boligsikring efter lov om boligsikring og boligydelse efter lov om  

 boligydelse til pensionister.
o.
Beløb, der hidrører fra udbetaling af beboerindskud (boligandele eller  

 boligindskud) samt indekstillæg hertil, for så vidt indskuddet vedrører  

 lejligheder, der omfattes af de i lov om boligbyggeri fastsatte regler om  

 almennyttig boligvirksomhed.
p.
Børnetilskud og ungdomsydelsen efter loven om børnetilskud og andre  

 familieydelser.
r.
Udetillæg, hjemflytningstillæg og bosættelsespenge, som oppebæres af  

 danske statsborgere, der af den danske stat er udsendt til tjeneste uden for  

 riget, samt andre lignende ydelser, der tjener til dækning af merudgifter som  

 følge af tjenesten i udlandet.
s.
Naturalydelser og kostpenge, der ydes værnepligtige i forsvaret og  

 civilforsvaret i den periode, der er fastsat som den første samlede  

 tjenestetid, samt frivilligt personel i den periode, der er fastsat som  

 uddannelsestid.
Det samme gælder naturalydelser og kostpenge, der ydes ved  

 aftjening af civil værnepligt.
t.
Erstatninger, der udredes i henhold til forligsaftale af 5. november  

 1969 mellem det svenske aktieselskab Astra og repræsentanter for  

 neurosedynskadede børn.
u.
Tilskrevne renter af beløb, der er opsparet i overensstemmelse med §§  

 12 og 13 i aftale af 13. april 1971, §§ 12 og 13 i aftale af 10. marts 1972  

 og §§ 15 og 16 i aftale af 2. maj 1973 med ændring af 5. april 1974 mellem  

 staten og tjenestemændenes centralorganisationer om justering af  

 tjenestemandslønninger m.v. samt § 2, stk. 2, i lov nr. 48 af 11. marts 1975  

 om forlængelse af kollektive overenskomster og aftaler m.v., jfr.  

 bekendtgørelse nr. 2 (Lovtidende B) af 26. april 1971, bekendtgørelse nr. 2  

 af 10. marts 1972 (Lovtidende B), bekendtgørelse nr. 278 (Lovtidende A) af  

 23. maj 1973 og cirkulæreskrivelse nr. 90 (Ministerialtidende) af 9. april  

 1974, eller efter tilsvarende bestemmelser for ikke-tjenestemænd inden for  

 staten, folkekirken og folkeskolen samt for ansatte inden for det offentlige  

 arbejdsmarked i øvrigt.
v.
Hæderspriser, der udbetales i henhold til Nobelstiftelsens  

 Grundstadgar, samt Nordisk Råds Litteratur- og Musikpris.
x.
Engangsbeløb, der udbetales ved udgangen af den måned, hvor den  

 erstatningsberettigede fylder 67 år, efter lov om arbejdsskadeforsikring, lov  

 om erstatning til tilskadekomne værnepligtige m. fl. og lov om erstatning for  

 vaccinationsskader.
(* 5) § 7A.
Ministeren for skatter og afgifter kan tillade, at værdien af  

 den ret, som et selskab giver de ansatte til at tegne aktier eller  

 andelsbeviser i selskabet, ikke skal medregnes i de ansattes skattepligtige  

 indkomst.
Hvis tilladelse gives, anses aktierne m.v. ved senere afståelse for  

 anskaffet til den pris, som de ansatte har erhvervet dem for.
 Stk. 2.  Det er en betingelse for tilladelsen, at  

 vilkårene for udstedelsen af aktierne m.v. godkendes af ministeren for  

 skatter og afgifter.
(* 6) § 7B.
Ved opgørelsen af den skattepligtige indkomst bortses fra  

 beløb, som i henhold til lov om midlertidig indbetaling fra staten til  

 Arbejdsmarkedets Tillægspension af visse dyrtidsportioner indbetales af  

 staten og godskrives lønmodtagernes konto i Arbejdsmarkedets Tillægspension.
 § 8.  Ved opgørelsen af den skattepligtige indkomst  

 fradrages udgifter, som i forbindelse med den skattepligtiges erhverv er  

 afholdt til rejser, reklame og lignende med det formål at opnå salg af varer  

 og tjenesteydelser i det pågældende og senere indkomstår.
 (* 7) Stk. 2. Bestemmelserne i stk. 1 finder ikke anvendelse i de  

 tilfælde, hvor den skattepligtige indkomst opgøres som en procentdel af en  

 forenings formue efter reglerne i lov om indkomstbeskatning af aktieselskaber  

 m.v.
 (* 7) Stk. 3. Ved opgørelsen af den skattepligtige indkomst fradrages:
§ 8A.
Ved opgørelsen af den skattepligtige indkomst kan fradrages gaver,  

 som det godtgøres, at den skattepligtige har ydet til foreninger, stiftelser,  

 institutioner m.v., hvis midler anvendes i almen velgørende eller på anden  

 måde almennyttigt øjemed til fordel for en større kreds af personer.
Det er  

 en forudsætning for fradrag, at gaven til den enkelte forening, stiftelse,  

 institution m.v. i det pågældende indkomstår har andraget mindst 50 kr.  

 Fradrag kan endvidere kun indrømmes for det beløb, hvormed de gaver, som  

 herefter kommer i betragtning, tilsammen overstiger 100 kr. årligt, og det  

 kan ikke udgøre mere end 1.000 kr.
 Stk. 2.  Den i stk. 1 omhandlede fradragsret er betinget  

 af, at ministeren for skatter og afgifter for det kalenderår, hvori gaven  

 ydes, har godkendt den pågældende forening m.v. som berettiget til at modtage  

 gaver med den virkning, at gavebeløbet kan fradrages ved opgørelsen af den  

 skattepligtige indkomst efter reglerne i stk. 1. Godkendelse kan første gang  

 meddeles med virkning for gaver ydet i kalenderåret 1960. Andragende om  

 godkendelse for 1961 og følgende kalenderår skal fremsættes inden den 1.  

 oktober i det kalenderår, for hvilket godkendelsen første gang skal have  

 virkning.
(* 8) § 8B.
Ved opgørelsen af den skattepligtige indkomst kan udgifter,  

 som afholdes til forsøgs- og forskningsvirksomhed i tilknytning til den  

 skattepligtiges erhverv, bortset fra udgifter til efterforskning efter  

 råstoffer, jfr. stk. 2, efter den skattepligtiges valg enten fradrages fuldt  

 ud i det indkomstår, hvori de er afholdt, eller afskrives med lige store  

 årlige beløb over dette og de følgende 4 indkomstår.
Hvis udgifterne er  

 afholdt, før den skattepligtige påbegyndte erhvervet, kan udgifterne først  

 fradrages i det indkomstår, hvori erhvervet er påbegyndt, eller afskrives som  

 anført fra og med dette indkomstår.
Ligningsrådet kan dog tillade, at  

 udgifterne fradrages eller afskrives som anført før påbegyndelsen af  

 erhvervet.
Stk. 2.  Ved opgørelsen af den skattepligtige indkomst  

 kan fradrages udgifter, som afholdes til efterforskning efter råstoffer i  

 tilknytning til den skattepligtiges erhverv.
Hvis udgifterne er afholdt, før  

 den skattepligtige påbegyndte erhvervet, afskrives de over en årrække efter  

 regler, der fastsættes af ministeren for skatter og afgifter.
Det samme  

 gælder, hvis udgifterne i det indkomstår, hvori de er afholdt, overstiger 30  

 pct. af den skattepligtiges overskud ved selvstændig erhvervsvirksomhed,  

 opgjort uden fradrag og afskrivning efter dette stykke, men med tillæg af  

 renteudgifter og valutakurstab og med fradrag af rente- og udbytteindtægter,  

 herunder skattegodtgørelse efter § 17A i lov om indkomstbeskatning af  

 aktieselskaber m.v., samt valutakursgevinst, som indgår i opgørelsen af  

 overskuddet.
Ligningsrådet kan tillade, at udgifter som omhandlet i 2. pkt.  

 fradrages eller afskrives før igangsættelsen af den erhvervsvirksomhed,  

 hvorpå efterforskningen tager sigte.
Når omstændighederne taler derfor, kan  

 ligningsrådet desuden tillade, at udgifter som omhandlet i 3. pkt. fradrages  

 på en gang.
 Stk. 3.  Uanset stk. 1 og 2 kan udgifter til anskaffelse  

 af maskiner, inventar og lignende driftsmidler, skibe og fast ejendom kun  

 fradrages eller afskrives efter loven om skattemæssige afskrivninger m.v.
(* 8) § 8C.
Afgifter i anledning af en virksomheds tilslutning til  

 offentligt eller privat ejede anlæg, som har erhvervsmæssig betydning for  

 virksomheden, herunder anlæg, der tjener til forebyggelse eller bekæmpelse af  

 forurening eller støjulemper, kan fradrages i den skattepligtige indkomst  

 eller afskrives på samme måde som angivet i § 8B, stk. 1.
(* 9) § 8D.
Ved opgørelsen af den skattepligtige indkomst medregnes  

 realiseret avance og fradrages realiseret tab som følge af kursændringer på  

 fremmed valuta vedrørende fordringer og gæld, der har tilknytning til  

 erhvervsmæssig virksomhed.
 Stk. 2.  Valutakursgevinst og -tab skal medregnes ved  

 opgørelsen af den skattepligtige indkomst for det indkomstår, hvori gevinsten  

 eller tabet er konstateret.
 Stk. 3.  Bestemmelserne i § 4 finder tillige anvendelse  

 på de der omhandlede bankers og forsikringsselskabers og andre virksomheders  

 opgørelse af fortjeneste og tab på mellemværender i fremmed valuta.
(* 10) § 9. Ved opgørelsen af den skattepligtige indkomst for lønmodtagere  

 fradrages udgifter i forbindelse med udførelsen af det indtægtsgivende  

 arbejde.
Udgifter, der efter ligningsrådets anvisning kan fradrages uden  

 dokumentation for størrelsen, kan fradrages med de af ligningsrådet fastsatte  

 satser.
Stk. 2.  Beløb, der af arbejdsgiveren udbetales som  

 godtgørelse for udgifter, der påføres lønmodtageren som følge af arbejdet,  

 medregnes ved indkomstopgørelsen.
Det gælder dog ikke dagpenge og  

 rejsegodtgørelser ved udførelse af offentligt hverv, der gør det nødvendigt  

 for lønmodtageren at tage ophold uden for hans hjemstedskommune, jfr.  

 statsskattelovens § 5d.
(* 10) § 9A.
I lønindtægt indtjent i Grønland ydes et særligt fradrag på  

 2.400 kr. årligt (Grønlandsfradrag). For gifte personer, hvis ægtefælle ikke  

 har lønindtægt i Grønland, udgør fradraget dog 4.200 kr. årligt.
Fradraget  

 ydes uden dokumentation, og der kan ikke herudover indrømmes fradrag i  

 anledning af udgifter i forbindelse med lønarbejde i Grønland.
Har arbejdet i  

 Grønland kun varet en del af indkomståret, nedsættes de nævnte fradragsbeløb  

 svarende hertil.
Bevirker dette en sådan nedsættelse af den ene ægtefælles  

 fradrag, at ægtefællernes samlede Grønlandsfradrag bliver mindre end 4.200  

 kr., forhøjes den anden ægtefælles Grønlandsfradrag med et til forskellen  

 svarende beløb.
 Stk. 2.  Ved beregningen af lønmodtagerfradrag efter  

 kildeskattelovens § 24 bortses fra lønindtægt indtjent i Grønland.
§ 9B.
Befordringsudgifter, der er nødvendiggjort ved skiftende arbejdssted  

 eller flere samtidige arbejdssteder, kan fradrages ved opgørelsen af den  

 skattepligtige indkomst, såfremt den skattepligtige har haft 2 eller flere  

 arbejdssteder uden for sin bopæl eller dennes umiddelbare nærhed.
(* 11) § 9C.
Udgifter, der er nødvendige, for at den skattepligtige eller  

 personer, der sambeskattes med ham, kan blive befordret mellem deres  

 sædvanlige bopæl og arbejdspladsen, kan fradrages ved opgørelsen af den  

 skattepligtige indkomst efter reglerne i stk. 2-4, selv om befordringen ikke  

 sker daglig.
Stk. 2.  Udgiften ved brug af eget befordringsmiddel  

 opgøres efter kilometertakster, der fastsættes af ligningsrådet.
Hvor  

 offentlig befordring kan anvendes, kan udgiftsbeløb, som overstiger, hvad det  

 ville koste at bruge billigste offentlige befordring, ikke medregnes.
 Stk. 3.  Kun den del af det for hver person opgjorte  

 udgiftsbeløb, der overstiger 1.100 kr., kan fradrages.
 Stk. 4.  Fradrag kan kun foretages, hvis det  

 fradragsbeløb, der opgøres efter stk. 2-3 er 100 kr. eller derover.
§ 9D.
Godtgør den skattepligtige, at han som følge af invaliditet eller  

 kronisk sygdom har særlige udgifter til befordring mellem hjem og  

 arbejdsplads, som er nødvendige for at opretholde indtægtserhvervelsen, kan  

 han foruden det i § 9C nævnte fradrag fratrække den del af den faktiske  

 befordringsudgift, der overstiger normal befordringsudgift i det pågældende  

 tilfælde.
§ 9E.
Bestemmelsen er udgået, jfr. lov nr. 191 af 31. maj 1968.
(* 12) § 10. Bidrag, som i anledning af skilsmisse eller separation  

 udredes af den ene af ægtefællerne til underhold af den anden ægtefælle eller  

 af børn, der ikke opholder sig hos bidragyderen, kan fradrages i  

 bidragyderens skattepligtige indkomst.
Fradragsretten for de nævnte bidrag  

 til underhold af børn er betinget af, at bidragyderen har forsørgerpligt over  

 for det offentlige for barnet, og kun bidrag for tiden indtil barnets fyldte  

 18. år kan fradrages.
Bidragene medregnes til bidragnyderens skattepligtige  

 indkomst.
 Stk. 2.  Bestemmelserne i stk. 1 finder tillige  

 anvendelse på underholdsbidrag fra den ene ægtefælle til den anden ægtefælle  

 og til børn, der ikke opholder sig hos bidragyderen, når ægtefællerne på  

 grund af faktisk adskillelse er ansat selvstændigt til statsskat, og bidraget  

 er fastsat eller godkendt af det offentlige.
 Stk. 3.  Bestemmelserne i stk. 1 finder, for så vidt  

 angår bidrag i anledning af separation, kun anvendelse på bidrag, hvis  

 størrelse er fastsat eller ændret efter ikrafttrædelsen af lov nr. 517 af 19.  

 december 1942. Med hensyn til bidrag i anledning af skilsmisse finder  

 bestemmelserne kun anvendelse på bidrag, der er fastsat eller ændret efter  

 ikrafttrædelsen af lov nr. 538 af 22. december 1941.
(* 12) § 11. Ved opgørelsen af den skattepligtige indkomst kan fratrækkes  

 underholdsbidrag til børn uden for ægteskab, med hensyn til hvilke der  

 påhviler den skattepligtige forsørger- eller bidragspligt over for det  

 offentlige, og som ikke opholder sig hos bidragyderen.
Kun bidrag for tiden  

 indtil barnets fyldte 18. år kan fradrages.
Bidragene medregnes til barnets  

 skattepligtige indkomst.
 § 12.  Bestemmelsen er udgået, jfr. lov nr. 160 af 31.  

 maj 1961.
 § 13.  Bestemmelsen er udgået, jfr. lov nr. 452 af 8.  

 december 1967.
 (* 13) § 14. Ved opgørelsen af den skattepligtige indkomst kan fradrages  

 beløb, som i det pågældende år er anvendt til skatter og afgifter på fast  

 ejendom og næring, til tiende, fæste- og forpagtningsafgifter og lignende  

 byrder.
 Stk. 2.  Ved indkomstopgørelsen kan endvidere fratrækkes  

 udgifter til udredelse af andre løbende ydelser såsom aftægts- og  

 underholdsydelser, som den skattepligtige har forpligtet sig til at udrede.
Stk. 3.  De i stk. 2 nævnte ydelser kan dog ikke  

 fradrages i det omfang, yderen som gave eller som arveforskud har forpligtet  

 sig til at udrede dem til livsarvinger eller disses ægtefæller eller til  

 fonds, legater eller lignende, der helt eller delvis er oprettet til fordel  

 for bestemte familier.
Stedbørn og plejebørn sidestilles med livsarvinger.
 Stk. 4.  Bestemmelsen i stk. 3 medfører ingen  

 indskrænkning i adgangen til at fradrage de i §§ 10 og 11 nævnte  

 underholdsbidrag.
Stk. 5.  Uanset bestemmelsen i stk. 3 kan en  

 skattepligtig ved opgørelsen af den skattepligtige indkomst fradrage ydelser  

 af den i stk. 2 nævnte art, såfremt ydelsen er udredet til en person, der er  

 barnebarn af den skattepligtige eller af den med ham sambeskattede hustru.  

 Fradragsret haves kun i det omfang, den årlige ydelse til hvert barnebarn  

 ikke overstiger 3.000 kr.
Det er dog yderligere en betingelse for fradragsret  

 i medfør af denne bestemmelse, at en af barnebarnets forældre eller begge  

 dets forældre er afgået ved døden før indkomstårets begyndelse, og  

 fradragsret haves ikke for ydelser, der forfalder til betaling efter udgangen  

 af det kalenderår, hvori barnebarnet fylder 18 år.
 Stk. 6.  Bestemmelserne i stk. 1-5 træder i stedet for §  

 6, stk. 1d, i lov nr. 149 af 10. april 1922 om indkomst- og formueskat til  

 staten.
 Stk. 7.  Ved opgørelsen af den skattepligtige indkomst  

 kan fradrages kontingenter til arbejdsgiverforeninger, fagforeninger og andre  

 faglige sammenslutninger, der har til hovedformål at varetage de økonomiske  

 interesser for den erhvervsgruppe, hvortil den skattepligtige hører.  

 Erstatninger eller ydelser, der af sådanne sammenslutninger udbetales til  

 medlemmerne, medregnes fra og med skatteåret 1956-57 til modtagerens  

 skattepligtige indkomst, selv om de hidrører fra kontingenter, for hvilke  

 foranstående bestemmelse ikke har haft gyldighed.
 (* 14) § 14A. (Ophævet).
§ 14B.
Beløb, som den skattepligtige har indbetalt til binding efter  

 kapitel V i lov om midlertidig regulering af boligforholdene  

 (boligreguleringsloven), kan fradrages ved opgørelsen af den skattepligtige  

 indkomst for indbetalingsåret.
 Stk. 2.  Renter af de i stk. 1 omhandlede beløb  

 medregnes ved opgørelsen af den skattepligtige indkomst for det indkomstår,  

 hvori renterne kan kræves udbetalt.
(* 15) Stk. 3. Beløb, der frigives ved bindingsperiodens udløb, samt  

 beløb, der frigives eller tilbagebetales efter boligreguleringslovens § 33,  

 stk. 4 eller 6, medregnes ved opgørelsen af den berettigedes skattepligtige  

 indkomst for det indkomstår, hvori beløbet kan kræves udbetalt.
Beløb, der  

 frigives efter boligreguleringslovens § 33, stk. 3, medregnes ikke i den  

 skattepligtige indkomst, jfr. § 14C.
(* 16) § 14C.
Af beløb, der frigives efter boligreguleringslovens § 33,  

 stk. 3, svares en afgift til statskassen på 40 pct.
Afgiften beregnes af det  

 frigivne beløb, afrundet nedad til nærmeste med 100 delelige kronebeløb.
 Stk. 2.  Afgiften kan ikke fradrages ved opgørelsen af  

 den skattepligtige indkomst.
Stk. 3.  Afgiftspligten påhviler den eller dem, der kan  

 kræve bundne beløb frigivet.
Afgiften beregnes og indeholdes af det i henhold  

 til boligreguleringsloven oprettede institut og indbetales til statskassen  

 inden 4 uger, efter at beløbet er frigivet.
Hvis indbetaling ikke finder sted  

 inden udløbet af den i 2. pkt. nævnte frist, skal den indeholdelsespligtige  

 svare renter fra fristens udløb med den rentesats, der gælder ved for sen  

 indbetaling af beløb, som de indeholdelsespligtige skal indbetale efter  

 kildeskatteloven.
Stk. 4.  Undlader det i stk. 3 nævnte institut helt  

 eller delvis at indeholde afgift, er instituttet over for statskassen  

 umiddelbart ansvarlig for betaling af det manglende beløb, medmindre det  

 godtgør, at det ikke har udvist forsømmelighed ved iagttagelsen af  

 afgiftsbestemmelserne.
Instituttet hæfter over for statskassen for betaling  

 af de indeholdte afgiftsbeløb.
Beløbene kan inddrives ved udpantning efter  

 reglerne om inddrivelse af skyldige skatter.
 Stk. 5.  For lidt erlagte afgiftsbeløb kan inddrives hos  

 den afgiftspligtige i overensstemmelse med lovgivningens almindelige regler  

 om inddrivelse af skyldige skatter.
 Stk. 6.  Ministeren for skatter og afgifter fastsætter  

 nærmere regler om afgiftens indbetaling til statskassen.
(* 18) § 14E.
Af den i § 14C nævnte afgift tilfalder en tredjedel den  

 kommune, der efter lov om kommunal indkomstskat er skattekommune for afdøde,  

 fallenten eller den akkordsøgende på det tidspunkt, hvor dødsfaldet,  

 konkursen eller tvangsakkorden er indtruffet.
Stk. 2.  Såfremt fallenten eller den akkordsøgende for  

 det pågældende skatteår er skattepligtig i henhold til lov om  

 indkomstbeskatning af aktieselskaber m.v., tilfalder tredjedelen den eller de  

 kommuner, der for det nævnte skatteår er berettiget til at oppebære andel af  

 selskabets skat i henhold til bestemmelserne i afsnit V i lov vedrørende  

 personlig skat til kommunen.
Eventuel fordeling af tredjedelen mellem flere  

 kommuner foretages efter samme forhold som fordelingen af andelen af  

 selskabsskatten.
Samme regler gælder i tilfælde af et boligselskabs  

 likvidation.
 Stk. 3.  Hvis ingen kommune efter stk. 1-2 har krav på  

 andel i afgiften, tilfalder denne fuldt ud statskassen.
(* 19) § 14F.
Ved opgørelsen af en arbejdsgivers skattepligtige indkomst  

 kan inden for de grænser, der er angivet i stk. 4, fradrages bidrag til en  

 fond, hvis formål er at betrygge eller forbedre kårene for personer, der er  

 eller har været ansat i arbejdsgiverens virksomhed, eller deres pårørende,  

 såfremt betingelserne i stk. 2 og stk. 3 er opfyldt.
 Stk. 2.  Fondens vedtægter skal godkendes af ministeren  

 for skatter og afgifter.
Stk. 3.  Hvis arbejdsgiveren yder bidraget ved at påtage  

 sig en gældsforpligtelse over for fonden, fradrages et beløb svarende til  

 fordringens kursværdi ved stiftelsen.
Fradragsretten er betinget af, at  

 virksomhedens aktiver overstiger passiverne med mindst 20 pct. i den senest  

 opgjorte skattepligtige formue, for aktieselskaber m.v. i selskabets status  

 ved udgangen af det senest afsluttede regnskabsår opgjort efter reglerne i  

 statsskattelovens §§ 12-14.
Stk. 4.  Bidragene kan kun fradrages i det omfang, de  

 ikke medfører, at kapitaler, der tilhører fonds efter stk. 1 eller fonds, der  

 omfattes af § 52 i lov om beskatningen af pensionsordninger m.v., eller er  

 godkendt efter § 21 i lov om beskatningen af renteforsikringer m.v.,  

 tilsammen overstiger halvdelen af arbejdsgiverens samlede lønudgifter i det  

 senest afsluttede indkomstår.
Hvis fonden eller fondene alene vedrører nogle  

 af arbejdstagerne i virksomheden, kommer kun den hertil svarende del af  

 lønudgifterne i betragtning.
Ministeren for skatter og afgifter kan tillade,  

 at den nævnte beløbsgrænse forhøjes, dog højst til 75 pct.
 Stk. 5.  Bidrag til fonds efter stk. 1 kan ikke  

 fradrages efter reglerne i § 14, stk. 2.
(* 20) § 15. Såfremt den for et indkomstår opgjorte skattepligtige  

 indkomst udviser underskud, kan dette underskud fradrages i den  

 skattepligtige indkomst for de nærmest efterfølgende fem indkomstår.
Inden  

 for denne periode kan fradraget dog kun overføres til et senere indkomstår,  

 såfremt det ikke kan rummes i et tidligere års skattepligtige indkomst.
(* 21) § 15A.
Ved opgørelsen af den skattepligtige indkomst medregnes  

 lejeværdien af bolig i egen ejendom, jfr. § 4, stk. 1, litra b, 2. pkt., i  

 statsskatteloven.
 Stk. 2.  For ejendomme, der kun indeholder en  

 selvstændig lejlighed, som tjener til bolig for ejeren, opgøres  

 beregningsgrundlaget for lejeværdien efter §§ 15B og 15C.
 Stk. 3.  For tofamilieshuse, som tjener til bolig for  

 ejeren, opgøres beregningsgrundlaget efter § 15D.
 Stk. 4.  For stuehuse til landbrugsejendomme m.v., som  

 tjener til bolig for ejeren, opgøres beregningsgrundlaget efter § 15E.
 Stk. 5.  For visse ejendomme, som både benyttes  

 erhvervsmæssigt og tjener til bolig for ejeren, opgøres beregningsgrundlaget  

 efter § 15F.
 Stk. 6.  Lejeværdien for de i stk. 2-5 nævnte ejendomme  

 beregnes efter §§ 15G og 15H.
(* 21) § 15B.
For ejendomme, som kun indeholder en selvstændig lejlighed,  

 og som er vurderet ved 16. alm. vurdering eller en senere vurdering før 1.  

 januar 1981, opgøres beregningsgrundlaget som 135 pct. af ejendomsværdien ved  

 den sidste vurdering, der er foretaget inden 1. januar 1981.
 Stk. 2.  Er der inden udgangen af indkomståret 1980  

 afholdt udgifter på mere end 200.000 kr. til forbedring af grund eller  

 bygninger eller opførelse af nye bygninger, og indgår værdien af  

 forbedringerne m.v. ikke i en vurdering før 1. januar 1981, forhøjes det i  

 stk. 1 nævnte beregningsgrundlag med 80 pct. af udgifterne.
(* 21) § 15C.
For ejendomme, for hvilke der ikke den 1. januar 1981 var  

 ansat nogen ejendomsværdi, herunder for grunden, opgøres beregningsgrundlaget  

 som 80 pct. af anskaffelsessummen med tillæg af eventuelle udgifter som nævnt  

 i § 15B, stk. 2.
(* 21) § 15D.
For tofamilieshuse, for hvilke vurderingsrådet efter § 33,  

 stk. 6, i lov om vurdering af landets faste ejendomme fordeler  

 ejendomsværdien på ejendommens to selvstændige lejligheder, opgøres  

 beregningsgrundlaget som nævnt i §§ 15B og 15C.
Ved opgørelsen skal der dog  

 kun tages hensyn til den del af ejendomsværdien, der er henført til ejerens  

 lejlighed.
 Stk. 2.  Ved forhøjelse efter § 15B, stk. 2, tages der  

 alene hensyn til de udgifter, der vedrører ejerens lejlighed, og ved  

 anvendelse af § 15C regnes med anskaffelsessummen og eventuelle udgifter  

 vedrørende ejerens lejlighed.
(* 21) § 15E.
For stuehuse med tilhørende grund og have til  

 landbrugsejendomme m.v., for hvilke vurderingsrådet efter § 33, stk. 4, i lov  

 om vurdering af landets faste ejendomme fordeler ejendomsværdien og  

 grundværdien på ejendommens stuehus m.v. og på den øvrige ejendom, opgøres  

 beregningsgrundlaget som nævnt i §§ 15B og 15C.
Ved opgørelsen skal der dog  

 kun tages hensyn til den del af ejendomsværdien, der er henført til stuehuset  

 m.v.
 Stk. 2.  Ved forhøjelse efter § 15B, stk. 2, tages der  

 alene hensyn til de udgifter, der vedrører stuehuset m.v., og ved anvendelse  

 af § 15C regnes med anskaffelsessummen og eventuelle udgifter vedrørende  

 stuehuset m.v.
(* 21) § 15F.
For ejendomme, som indeholder en eller to selvstændige  

 lejligheder, og som i væsentligt omfang benyttes erhvervsmæssigt, således at  

 vurderingsrådet efter § 33, stk. 5, i lov om vurdering af landets faste  

 ejendomme fordeler ejendomsværdien på den del, der tjener til bolig for  

 ejeren, og på den øvrige del af ejendommen, opgøres beregningsgrundlaget som  

 nævnt i §§ 15B og 15C.
Ved opgørelsen skal der dog kun tages hensyn til den  

 del af ejendomsværdien, der er henført til ejerens bolig.
 Stk. 2.  Ved forhøjelse efter § 15B, stk. 2, tages der  

 alene hensyn til de udgifter, der vedrører ejerens bolig, og ved anvendelse  

 af § 15C regnes med anskaffelsessummen og eventuelle udgifter vedrørende  

 ejerens bolig.
(* 21) § 15G.
Lejeværdien beregnes som 1,7 pct. af den del af det efter §§  

 15B-15F opgjorte beregningsgrundlag, der ikke overstiger 1.000.000 kr., og 5  

 pct. af den del af beregningsgrundlaget, der overstiger dette beløb.
Stk. 2.  For skattepligtige, der inden udgangen af  

 kalenderåret er fyldt 67 år, nedsættes de i stk. 1 nævnte 1,7 pct. til 0,8  

 pct.
Det samme gælder for en enke, som ikke opfylder aldersbetingelsen, hvis  

 hun efter mandens død bliver boende i en ejendom, som har tilhørt en af  

 ægtefællerne og før dødsfaldet omfattedes af disse beregningsregler på grund  

 af den afdøde mands alder.
Bestemmelsen i 2 pkt. gælder ikke, såfremt enken  

 har indgået nyt ægteskab inden kalenderårets begyndelse.
 Stk. 3.  Den lejeværdi, der beregnet efter stk. 1 eller  

 2, skal nedsættes i det omfang, den overstiger lejeværdien for indkomståret  

 1979 med mere end 3.500 kr.
 Stk. 4.  Stk. 3 gælder dog ikke for følgende ejendomme:
 1. Ejendomme, hvis lejeværdi skal beregnes på grundlag  

 af en ejendomsværdi, der er ansat efter 31. december 1978, samt ejendomme,  

 hvis beregningsgrundlag skal opgøres efter § 15B, stk. 2, § 15C, § 15D eller  

 § 15F.
 2. Ejendomme, for hvilke lejeværdien nedsættes eller  

 forhøjes efter § 15H.
3. Ejendomme, som den skattepligtige ikke har ejet i  

 hele indkomståret 1979 og hele indkomståret 1980, eller som ikke i hele dette  

 tidsrum har tjent ham til bolig.
At ejendommen overtages til hensidden i  

 uskiftet bo eller ved skifte af et dødsbo udlægges til den efterlevende  

 ægtefælle, anses i denne forbindelse ikke for ejerskifte.
(* 21) § 15H.
Den efter § 15G, stk. 1 eller 2, beregnede lejeværdi  

 nedsættes eller forhøjes forholdsmæssigt, hvis ejendommen i indkomståret har  

 tjent til bolig for ejeren i et andet omfang end forudsat ved den vurdering  

 m.v. eller vurderingsfordeling, der efter §§ 15B-15F danner grundlag for  

 lejeværdiberegningen.
Der bortses dog fra uvæsentlige afvigelser.
(* 21) § 15I. §§ 15A-15H gælder også, hvor en ejendom tjener til bolig for  

 en skattepligtig, der ejer ejendommen i sameje med andre.
Påhviler det  

 imidlertid den skattepligtige at betale en leje til medejere, skal den  

 beregnede lejeværdi nedsættes med lejen.
Lejeværdien efter § 15G skal dog  

 mindst udgøre en så stor del af hele den beregnede lejeværdi, som svarer til  

 den skattepligtiges andel af ejendommen.
(* 21) § 15J.
Ved opgørelse af den skattepligtige indkomst kan ejere af  

 ejendomme, der tjener til bolig for ejeren, og som indeholder en eller to  

 selvstændige lejligheder, foretage et standardfradrag, jfr. dog stk. 7 og §  

 15K.
 Stk. 2.  For enfamilieshuse er fradraget 1 pct. af det  

 beregningsgrundlag, der benyttes ved beregning af lejeværdien for det  

 pågældende år, jfr. dog stk. 4.
Stk. 3.  For ejendomme med to selvstændige lejligheder  

 er standardfradraget 1 pct. af 135 pct. af ejendomsværdien ved den sidste  

 vurdering, der er foretaget inden 1. januar 1981, jfr. dog stk. 4. Er der  

 inden udgangen af indkomståret 1980 afholdt udgifter på mere end 200.000 kr.  

 til forbedring af grund eller bygninger eller opførelse af nye bygninger, og  

 indgår værdien af forbedringerne m.v. ikke i en vurdering før 1. januar 1981,  

 forhøjes det i 1. pkt. nævnte grundlag for beregning af fradraget med 80 pct.  

 af udgifterne.
Var der den 1. januar 1981 ikke ansat nogen ejendomsværdi for  

 ejendommen, herunder for grunden, beregnes fradraget som 1 pct. af et beløb  

 svarende til 80 pct. af anskaffelsessummen, herunder de afholdte udgifter.
Stk. 4.  Fradraget, der beregnes særskilt for hver  

 ejendom, udgør mindst 400 kr. pr. selvstændig lejlighed og kan ikke overstige  

 2.000 kr. pr. selvstændig lejlighed.
Har ejendommen ikke været i den  

 skattepligtiges besiddelse i hele det pågældende indkomstår, nedsættes det  

 nævnte standardfradrag forholdsmæssigt.
 Stk. 5.  Af udgifter vedrørende de nævnte ejendomme kan  

 herudover alene fradrages renter af indestående prioriteter, reservefonds- og  

 administrationsbidrag til realkreditinstitutter, pålignede ejendomsskatter  

 samt udgifter til isolering m.v., der kan fradrages efter § 15M.
 Stk. 6.  Stk. 1-5 gælder, uanset om den skattepligtige  

 har udlejet sin bolig i ejendommen en del af indkomståret.
 Stk. 7.  For ejerlejligheder, der tjener til bolig for  

 ejeren, kan kun fradrages de udgifter, som er nævnt i stk. 5, jfr. dog § 15K,  

 stk. 2. Der indrømmes ikke standardfradrag.
(* 21) § 15K.
For stuehuse som nævnt i § 15E og for bygninger, der er  

 undergivet fredning i henhold til bygningsfredningsloven, kan ud over de i §  

 15M nævnte udgifter til isolering m.v. foretages fradrag for de faktiske  

 driftsudgifter vedrørende ejendommen, og der ydes ikke standardfradrag.
For  

 fredede ejerlejligheder gælder dog § 15J, stk. 7.
 Stk. 2.  For ejendomme, der både tjener til bolig for  

 ejeren og benyttes til erhvervsmæssig virksomhed, foretages fradrag for de  

 faktiske driftsudgifter, hvis ejendommen i overvejende grad benyttes til  

 erhvervsmæssig virksomhed, og der indrømmes ikke standardfradrag.
(* 21) § 15L.
Ved opgørelsen af den skattepligtige formue medregnes en  

 ejerlejlighed til den ansatte ejendomsværdi, jfr. § 14, nr. 1, i  

 statsskatteloven.
Ved formueopgørelsen medregnes eller fradrages endvidere  

 værdien af lejlighedsejerens andel i formue eller gæld, der tilhører eller  

 påhviler den i lov om ejerlejligheder omhandlede ejerforening.
Stk. 2.  De ejendomme, der er omhandlet i § 15B, stk. 2,  

 og § 15J, stk. 3, 2. pkt., skal ved formueopgørelsen medregnes til  

 ejendomsværdien ved den sidste vurdering før 1. januar 1981 med tillæg af 80  

 pct. af de afholdte udgifter.
De ejendomme, der er omhandlet i § 15C og §  

 15J, stk. 3, 3. pkt., skal medregnes med 80 pct. af anskaffelsessummen,  

 herunder de afholdte udgifter.
(* 21) § 15M.
Ved opgørelsen af den skattepligtige indkomst kan ejere af  

 en- og tofamilieshuse, ejerlejligheder og de i § 15E omhandlede stuehuse, der  

 tjener til helårsbolig for ejeren, fradrage 50 pct. af udgifter, som er  

 anvendt til isolering m.v. på disse ejendomme.
Ejere af tofamilieshuse kan  

 kun fradrage 50 pct. af den del af udgiften, der vedrører den af ejeren  

 beboede lejlighed.
Fradraget kan højst udgøre 3.000 kr.
Fradrag indrømmes  

 kun, hvis udgiften, hvoraf fradrag beregnes, udgør mindst 1.000 kr.
Fradrag  

 indrømmes for det indkomstår, i hvilket arbejdet fuldføres.
 Stk. 2.  Fradrag efter stk. 1 indrømmes kun, hvis  

 ejendommen første gang er taget i brug før 1974. Der indrømmes ikke fradrag  

 for arbejder, hvortil der er givet tilskud fra det offentlige efter lov om  

 statstilskud til energibesparende foranstaltninger vedrørende bygninger eller  

 lov om statstilskud til forbedring m.v. af beboelsesejendomme.
Stk. 3.  Fradrag efter stk. 1 indrømmes kun for udgifter  

 til arbejder, der er udført af virksomheder, der er registreret efter lov om  

 almindelig omsætningsafgift (merværdiafgift), og som driver bygge- og  

 anlægsvirksomhed.
En virksomhedsindehaver kan ikke opnå fradrag for udgifter  

 til isolering m.v., som han udfører i egen ejendom.
Stk. 4.  Fradrag efter stk. 1 indrømmes kun, såfremt den  

 skattepligtige, før arbejdet påbegyndes, opnår godkendelse fra  

 kommunalbestyrelsen af, at isoleringen m.v. henhører under de  

 energibesparende foranstaltninger, der berettiger til fradrag, ligesom  

 størrelsen af den udgift, der berettiger til fradrag, skal godkendes af  

 kommunalbestyrelsen.
Ministeren for skatter og afgifter fastsætter efter  

 forhandling med boligministeren nærmere regler om afgrænsningen af de  

 arbejder, der berettiger til fradrag.
Anmodning om godkendelse af et påtænkt  

 isoleringsarbejde bilagt redegørelse for arbejdet og overslag over udgifterne  

 indsendes til kommunalbestyrelsen i den kommune, hvor ejendommen er  

 beliggende.
Ministeren for skatter og afgifter fastsætter nærmere regler om  

 den kontrol, der skal ske med det fuldførte isoleringsarbejde.
Har den  

 skattepligtige tidligere opnået fradrag for udgifter til isolering m.v. i  

 medfør af denne bestemmelse, kan der ikke senere indrømmes den skattepligtige  

 nyt fradrag for isolering m.v.
Stk. 5.  Den skattepligtige skal dokumentere, at  

 kommunalbestyrelsen har godkendt udgiften til isolering m.v. som  

 fradragsberettiget.
Der indrømmes kun fradrag efter stk. 1 for den  

 forhåndsgodkendte udgift inklusive merværdiafgift.
Er den faktiske udgift  

 mindre end denne, kan dog kun den faktiske udgift indgå i beregningen af  

 fradraget.
 Stk. 6.  Hvor en ejendom, der anvendes som helårsbolig,  

 tillige i væsentligt omfang benyttes erhvervsmæssigt, kan der alene indrømmes  

 fradrag efter stk. 1 for udgifter, der vedrører den del af ejendommen, der  

 benyttes som helårsbolig for ejeren.
 Stk. 7.  Udgifter, der er fradraget i indkomsten efter  

 stk. 1, medregnes ikke ved opgørelsen af grundlaget for skattemæssige  

 afskrivninger og medregnes ikke til anskaffelsessummen ved opgørelse af  

 skattepligtig fortjeneste ved afståelse af ejendommen.
 Stk. 8.  Arbejdet med isolering m.v., der giver ret til  

 fradrag efter reglerne i stk. 1, skal være påbegyndt og afsluttet inden for  

 tidsrummet 1. januar 1978 - 31. december 1980.
 § 16.  Tab på omsætning af værdipapirer i  

 spekulationsøjemed skal alene kunne fradrages inden for en til indkomsten  

 medregnet spekulationsfortjeneste på værdipapirer, men ikke i anden indkomst.
 Stk. 2.  Bestemmelsen i stk. 1 kommer ikke til  

 anvendelse på tab, der konstateres den 1. januar 1962 eller senere.
(* 22) § 16A.
Ved opgørelsen af den skattepligtige almindelige indkomst  

 medregnes udbytte af aktier, andelsbeviser og lignende værdipapirer, herunder  

 den i § 17A i loven om indkomstbeskatning af aktieselskaber m.v. omhandlede  

 skattegodtgørelse.
Til udbytte henregnes alt, hvad der af selskabet udloddes  

 til aktionærer eller andelshavere, med undtagelse af friaktier og friandele  

 samt udlodning af likvidationsprovenu foretaget i det kalenderår, hvori  

 selskabet endeligt opløses.
 Stk. 2.  Ministeren for skatter og afgifter eller den,  

 han bemyndiger dertil, kan tillade, at beløb, der udloddes i forbindelse med  

 en nedsættelse af aktiekapitalen eller andelskapitalen i et selskab, der ikke  

 er under likvidation, fritages for beskatning efter reglerne i stk. 1.  

 Fortjeneste eller tab ved den pågældende udlodning medregnes i så fald i den  

 skattepligtige almindelige indkomst eller den skattepligtige særlige indkomst  

 efter samme regler som fortjeneste eller tab ved afståelse af aktier og  

 andelsbeviser til andre end det selskab, der har udstedt de pågældende  

 værdipapirer.
(* 23) § 16B.
Afstår en aktionær eller andelshaver aktier, andelsbeviser  

 og lignende værdipapirer samt tegningsret til sådanne værdipapirer til det  

 selskab, der har udstedt de pågældende værdipapirer, medregnes  

 afståelsessummen i hans skattepligtige almindelige indkomst.
Stk. 2.  Ministeren for skatter og afgifter eller den,  

 han bemyndiger dertil, kan dog tillade, at afståelsessummen fritages for  

 beskatning.
Fortjeneste eller tab ved afståelsen medregnes i så fald i den  

 skattepligtige almindelige indkomst eller den skattepligtige særlige indkomst  

 efter samme regler som fortjeneste eller tab ved afståelse af aktier og  

 andelsbeviser til andre end det selskab, der har udstedt de pågældende  

 værdipapirer.
 Stk. 3.  Bestemmelsen i stk. 1 finder ikke anvendelse,  

 såfremt aktier eller andelsbeviser m.v. afstås til et selskab i likvidation i  

 det kalenderår, hvori selskabet endeligt opløses.
(* 23) § 16C.
Ved opgørelsen af den skattepligtige almindelige indkomst  

 medregnes fortjeneste eller tab ved afståelse af aktier, andelsbeviser og  

 lignende værdipapirer samt tegningsret til sådanne værdipapirer, såfremt de  

 pågældende værdipapirer er erhvervet som led i den skattepligtiges næringsvej  

 eller på et tidspunkt, der ligger mindre end to år forud for afståelsen.
 Stk. 2.  Ved opgørelsen af den skattepligtige  

 almindelige indkomst medregnes fortjeneste eller tab ved udlodning af  

 likvidationsprovenu fra aktieselskaber og andelsselskaber, såfremt  

 udlodningen foretages i det kalenderår, hvori selskabet endeligt opløses, og  

 de pågældende aktier eller andelsbeviser m.v. er erhvervet som led i den  

 skattepligtiges næringsvej eller på et tidspunkt, der ligger mindre end to år  

 forud for udlodningen.
 Stk. 3.  I de i stk. 1 nævnte tilfælde finder  

 bestemmelserne i §§ 4 og 5 i lov om særlig indkomstskat m.v. tilsvarende  

 anvendelse.
 (* 24) Stk. 4. I de i stk. 1 og 2 nævnte tilfælde opgøres fortjeneste  

 eller tab efter reglerne i § 7, stk. 1-5, i lov om særlig indkomstskat m.v.  

 Samme lovs § 3, stk. 3, finder tilsvarende anvendelse.
 Stk. 5.  Bestemmelsen i stk. 1 finder ikke anvendelse i  

 de tilfælde, hvor hele afståelsessummen for aktier og andelsbeviser m.v. i  

 medfør af § 16B, stk. 1, skal medregnes i den skattepligtige almindelige  

 indkomst.
 (* 25) Stk. 6. Fortjeneste eller tab på aktier, andelsbeviser eller  

 lignende værdipapirer og tegningsret til sådanne værdipapirer, som indvindes  

 eller konstateres af den, der som arving, ægtefælle eller legatar har fået  

 aktierne m.v. udlagt fra et dødsbo, skal kun medregnes ved opgørelsen af den  

 skattepligtige almindelige indkomst, hvis de er anskaffet af afdøde, dennes  

 ægtefælle eller boet som led i næringsvejen.
Stk. 7.  Ved anvendelsen af bestemmelserne i stk. 1 og 2  

 betragtes friaktier, friandele samt tegningsret til aktier, andelsbeviser og  

 lignende værdipapirer, der tildeles et selskabs aktionærer eller  

 andelshavere, som erhvervet samtidig med den aktie eller det andelsbevis,  

 hvortil de nævnte rettigheder er knyttet.
Det samme gælder nye aktier og  

 andelsbeviser, som aktionærer eller andelshavere i et selskab tegner ved  

 udnyttelse af en dem tildelt tegningsret.
Hvor en skattepligtig ejer aktier  

 eller andelsbeviser af samme art, men erhvervet på forskellige tidspunkter,  

 anses de først erhvervede aktier eller andelsbeviser for de først afståede,  

 medmindre andet godtgøres at være tilfældet.
(* 25) Stk. 8. Reglerne i stk. 6 omfatter også de friaktier, friandele og  

 tegningsrettigheder, som er knyttet til de udlagte aktier m.v.
Det samme  

 gælder for nye aktier og andelsbeviser, der er anskaffet ved udnyttelse af  

 sådanne tegningsrettigheder.
Bestemmelsen i stk. 7, 3. pkt., anvendes, hvis  

 den, der får aktierne m.v. udlagt, ejer aktier m.v. af samme art som de  

 udlagte.
§ 16D.
Bestemmelserne i §§ 16A, 16B og 16C finder anvendelse på indtægter,  

 der erhverves, og tab, der konstateres den 1. januar 1962 eller senere, og  

 bestemmelserne træder fra nævnte dato i stedet for bestemmelserne i  

 statsskattelovens § 4e og § 5a om udbytte af aktier, andelsbeviser og  

 lignende værdipapirer samt om fortjeneste og tab på de nævnte værdipapirer.
(* 26) § 16E.
Indskud af arbejdstagerens aktier, andelsbeviser og lignende  

 værdipapirer samt tegningsret til sådanne værdipapirer i en opsparing i  

 pensionsøjemed, der er omfattet af lov om beskatningen af pensionsordninger  

 m.v., sidestilles med afståelse.
Som afståelsessum anses værdien på det  

 tidspunkt, hvor indskuddet foretages.
Stk. 2.  Udlodning af aktier, andelsbeviser og lignende  

 værdipapirer samt tegningsret til sådanne værdipapirer fra en opsparing i  

 pensionsøjemed som omtalt i stk. 1 sidestilles med anskaffelse.
Som  

 anskaffelsessum anses værdien på udlodningstidspunktet.
§ 17.  Renter af gæld kan ikke fradrages ved  

 opgørelsen af den skattepligtige indkomst i det omfang, skyldneren som gave  

 eller som arveforskud har påtaget sig gælden over for livsarvinger eller  

 disses ægtefæller eller over for fonds, legater eller lignende, der helt  

 eller delvis er oprettet til fordel for bestemte familier.
Stedbørn og  

 plejebørn sidestilles med livsarvinger.
(* 27) § 17A.
Ved opgørelsen af den skattepligtige indkomst kan udgifter  

 til renter af skatter samt told- og forbrugsafgifter ikke fradrages bortset  

 fra renter ved henstand efter § 6 i lov om frigørelsesafgift m.v. af fast  

 ejendom, § 11, stk. 3 og 4, i lov om afgift af arv og gave, § 7B i lov om  

 særlig indkomstskat m.v. og § 3, stk. 4, i lov om opkrævning af indkomst- og  

 formueskat for personer m.v. (Kildeskat) samt renter efter § 12, stk. 4, i  

 lov om kapitaltilførselsafgift.
 § 18.  Lån, der optages mod sikkerhed i  

 livsforsikringspolicer, tegnede i tiden efter den 30. november 1939, kan kun  

 bringes til fradrag i den skattepligtige formue, for så vidt angår den del af  

 lånesummen, der overstiger forsikringens tilbagekøbsværdi.
 Stk. 2.  Renter af sådanne lån kan kun i tilsvarende  

 omfang bringes til fradrag ved opgørelsen af den skattepligtige indkomst.
 Stk. 3.  Bestemmelserne kommer ikke til anvendelse på  

 forsikringer, for hvis vedkommende præmiebetalingen strækker sig over mindst  

 10 år, og hvis tilbagekøbsværdi ikke er vilkårligt forøget ved ekstraordinære  

 præmieindskud.
§ 18A.
Ved opgørelsen af den skattepligtige formue skal skibe, der  

 omfattes af bestemmelserne i afsnit III i lov om skattemæssige afskrivninger  

 m.v., samt maskiner, inventar og lignende driftsmidler, der omfattes af  

 bestemmelserne i afsnit I i nævnte lov, ansættes til den i lovens § 2, jfr. §  

 13, nævnte saldoværdi ved indkomstårets udgang.
Automobiler, der omfattes af  

 bestemmelserne i den nævnte lovs § 6A, skal dog ved formueopgørelsen ansættes  

 til anskaffelsessummen forhøjet med eventuelle forbedringsudgifter og med  

 fradrag af de foretagne skattemæssige afskrivninger.
Negativ saldoværdi kan  

 ikke fradrages ved formueopgørelsen.
Maskiner, inventar og lignende  

 driftsmidler, der omfattes af bestemmelserne i nævnte lovs afsnit II, skal  

 ansættes til anskaffelsessummen efter fradrag af de i lovens § 8, stk. 2,  

 omhandlede, beregnede afskrivninger.
 Stk. 2.  Andre formueskattepligtige løsøregenstande  

 bortset fra varer, der omfattes af lov om skattemæssig opgørelse af varelagre  

 m.v., ansættes ved formueopgørelsen efter deres værdi i handel og vandel.
 § 19.  Aktier, der ikke er frit omsættelige, samt  

 aktier i selskaber, i hvilke mindst 66,66 pct. af samtlige aktier ejes af en  

 enkelt aktionær, skal ved opgørelsen af den skattepligtige formue medregnes  

 med mindst 80 pct. af en til aktiens pålydende svarende andel i selskabets  

 hele formue, opgjort på grundlag af selskabets status ved udgangen af det til  

 grund for selskabets sidste skatteansættelse liggende regnskabsår efter de i  

 lov nr. 149 af 10. april 1922 §§ 12-14 indeholdte regler, medmindre særlige  

 omstændigheder måtte begrunde en lavere værdiansættelse.
 § 20.  Ved ansættelsen til formueskat skal der, for så  

 vidt der i formueopgørelsen indgår udbetalte eller tilgodehavende  

 forsikringsbeløb for skadelidte faste ejendomme, maskiner eller inventar  

 eller for indboeffekter m.v. af den i statsskattelovens § 12, nr. 1, nævnte  

 art, gives et sådant skønsmæssigt fastsat nedslag i det beløb, hvormed disse  

 forsikringsbeløb efter statsskattelovens almindelige regler skal medregnes  

 til den skattepligtige formue, at ejeren af den skadelidte ejendom eller de  

 skadelidte effekter derved stilles, som om skaden ikke var indtruffet.
 § 21.  Ved opgørelsen af den skattepligtige formue kan  

 kapitalværdien af løbende ydelser, såsom aftægts- og underholdsydelser, som  

 den skattepligtige har forpligtet sig til at udrede, kun bringes til fradrag  

 i tilfælde, hvor den årlige byrde eller ydelse kan fradrages ved opgørelsen  

 af den skattepligtige indkomst.
 (* 28) § 22. Bestemmelsen er udgået.
 §§ 23-26. Bestemmelserne er udgået, jfr. lov nr. 191 af 31. maj 1968.
(* 29) § 27. Ligningskommissionen kan indrømme nedsættelse i den  

 skattepligtige indkomst for en skatteyder, der første gang har etableret  

 eller overtaget en selvstændig erhvervsvirksomhed, hvoraf han stadig er  

 indehaver.
Nedsættelsen kan indrømmes, når skatteyderens økonomiske forhold  

 efter ligningskommissionens skøn taler derfor; herved vil det særlig være af  

 betydning, om den pågældende i forbindelse med virksomhedens etablering eller  

 overtagelse har måttet påtage sig en gæld, der såvel i henseende til gældens  

 størrelse som navnlig også i henseende til afdragsvilkårene må anses for at  

 være meget tyngende for ham.
(* 30) Stk. 2. Består virksomheden i land-, skov- eller  

 havebrugsvirksomhed, kan nedsættelsen højst udgøre et beløb svarende til 20  

 pct. af det beløb, hvormed den dokumenterede gæld ved udløbet af indkomståret  

 overstiger 70 pct. af den skattemæssige værdi af fast ejendom, besætning og  

 inventar.
I denne forbindelse skal fast ejendom, der er erhvervet før 1.  

 november 1965, dog højst medregnes i den skattemæssige værdi med  

 ejendomsværdien ved den seneste vurdering før 13. almindelige vurdering pr.  

 1. august 1965. Nedsættelsen kan ikke overstige det beløb, som skatteyderen  

 har afdraget på gælden i det pågældende indkomstår.
Stk. 3.  Det må påses, at den dokumenterede gæld alene  

 stammer fra overtagelsen af vedkommende virksomhed.
Ingen skatteyder kan få  

 en nedsættelse af indkomsten på mere end 5.000 kr.
 (* 30) Stk. 4. Nedsættelse efter stk. 1-3 kan indrømmes, hvor etableringen  

 eller overtagelsen har fundet sted inden for de 6 år, der ligger nærmest  

 forud for indkomståret.
§ 27A.
Skattepligtige personer, der skal svare almindelig indkomstskat af  

 vederlag for afhændelse af patentret, ophavsret til litterære og kunstneriske  

 værker, ret til mønster eller varemærke eller lignende tidsbegrænsede  

 rettigheder eller af vederlag for afhændelse af en særlig fremstillingsmetode  

 eller lignende (know-how), kan, hvis vederlaget efter aftalen ikke skal  

 betales fuldt ud i afhændelsesåret, vælge i dette og senere år alene at  

 indtægtsføre de vederlagsbeløb, som efter den oprindelige aftale kunne kræves  

 betalt i det pågældende år.
Vederlagsbeløbene skal dog senest indtægtsføres i  

 det år, hvori de betales.
 (* 31) Stk. 2. Det samme gælder for selskaber og foreninger, der skal  

 beskattes af vederlag som nævnt i stk. 1 efter reglerne i lov om  

 indkomstbeskatning af aktieselskaber m.v.
(* 32) § 27B.
Investeringstilskud, der ydes efter egnsudviklingslovens §  

 11, medregnes ved opgørelsen af den skattepligtige indkomst inden for en 10  

 års periode, der begynder med det indkomstår, hvori den skattepligtige  

 erhverver tilskuddet.
For skattepligtige personer begynder 10 års perioden  

 dog tidligst med indkomståret 1970. Den skattepligtige bestemmer selv, hvor  

 stor en del af tilskuddet der skal medregnes i indkomsten for de enkelte år  

 inden for 10 års perioden.
Beløb, der er medregnet i indkomsten for et år,  

 kan ikke senere overføres til et andet år.
Stk. 2.  Tilskudsbeløb, der endnu ikke er medregnet i  

 den skattepligtige indkomst, skal for regnskabsførende skattepligtige opføres  

 som en særlig passivpost i statusopgørelsen.
Andre skattepligtige skal give  

 oplysning om beløbet i selvangivelsen.
Beløbet kan ikke fradrages ved  

 opgørelsen af den skattepligtige formue.
 Stk. 3.  Kræves investeringstilskuddet tilbagebetalt  

 efter egnsudviklingslovens § 11, stk. 3, fradrages tilbagebetalingsbeløbet  

 fortrinsvis i det beløb, der er nævnt i stk. 2. Et overskydende  

 tilbagebetalingsbeløb fradrages i den skattepligtige indkomst for det  

 indkomstår, hvori den skattepligtige tilpligtes at tilbagebetale beløbet.
 Stk. 4.  Stk. 1 og 2 finder tillige anvendelse på  

 finansieringstilskud, som Dagspressens Finansieringsinstitut yder til danske  

 dagblade.
(* 33) § 27C.
Tilskud, der ydes af udviklingsfonden i henhold til Det  

 europæiske økonomiske Fælleskabs forordning nr. 17/64 om betingelserne for  

 støtte fra Den europæiske udviklings- og garantifond for Landbruget, som  

 ændret senest ved forordning nr. 355/77 og i henhold til forordning nr.  

 355/77 om en fælles foranstaltning til forbedring af vilkårene for  

 forarbejdning og afsætning af landbrugsvarer, medregnes ved opgørelsen af den  

 skattepligtige indkomst inden for en 10-års periode, der begynder med det  

 indkomstår, hvori den skattepligtige erhverver tilskuddet.
Det samme gælder  

 tilskud, der ydes efter lov nr. 187 af 30. marts 1973 og lov nr. 222 af 24.  

 maj 1978 om tilskud til strukturprojekter inden for jordbruget samt efter lov  

 nr. 124 af 29. marts 1978 om tilskud til strukturforanstaltninger inden for  

 konsumfiskeindustrien.
Den skattepligtige bestemmer selv, hvor stor en del af  

 hele tilskuddet der skal medregnes i indkomsten for det enkelte år inden for  

 10 års perioden, jfr. dog stk. 4-7. Beløb, der er medregnet i indkomsten for  

 et år, kan ikke senere overføres til et andet år.
Stk. 2.  Tilskudsbeløb, der endnu ikke er medregnet i  

 den skattepligtige indkomst, skal for regnskabsførende skattepligtige opføres  

 som en særlig passivpost i statusopgørelsen.
Andre skattepligtige skal give  

 oplysning om beløbet i selvangivelsen.
Beløbet kan ikke fradrages ved  

 opgørelsen af den skattepligtige formue.
 Stk. 3.  Kræves tilskuddet tilbagebetalt, fradrages  

 tilbagebetalingsbeløbet fortrinsvis i det beløb, der er nævnt i stk. 2. Et  

 overskydende tilbagebetalingsbeløb fradrages i den skattepligtige indkomst  

 for det indkomstår, hvori den skattepligtige tilpligtes at tilbagebetale  

 beløbet.
Stk. 4.  Afhændes den virksomhed, hvortil der er ydet  

 tilskud, skal tilskudsbeløb som nævnt i stk. 2 medregnes i den skattepligtige  

 indkomst i salgsåret.
Det samme gælder, hvis en overvejende del af  

 virksomhedens aktiver afhændes.
 Stk. 5.  Hvis et selskab eller en forening m.v., der har  

 modtaget tilskud, opløses eller overgår til skattefri virksomhed, skal  

 tilskudsbeløb som nævnt i stk. 2 medregnes ved opgørelsen af den  

 skattepligtige indkomst senest ved selskabets eller foreningens  

 ekstraordinære ansættelse, jfr. § 5, stk. 1, 2. pkt., i lov om  

 indkomstbeskatning af aktieselskaber m. v.
Stk. 6.  Dør en tilskudsmodtager, og skiftes boet efter  

 ham i umiddelbar forbindelse med dødsfaldet, skal tilskudsbeløbet som nævnt i  

 stk. 2 medregnes i afdødes eller boets skattepligtige indkomst senest for det  

 indkomstår, hvori boets indkomstskattepligt ophører, såfremt virksomheden er  

 omfattet af skiftet.
Det samme gælder, hvor virksomheden som del af  

 fællesboet tilfalder ægtefællen efter, at der i umiddelbar forbindelse med  

 dødsfaldet er skiftet med enkelte arvinger eller med legatarer.
 Stk. 7.  Tilfalder virksomheden ved tilskudsmodtagerens  

 død en efterlevende ægtefælle som led i, at denne i umiddelbar forbindelse  

 med dødsfaldet overtager hele fællesboet til hensidden i uskiftet bo, eller  

 ved udlæg efter skiftelovens § 57, stk. 1, indtræder den efterlevende  

 ægtefælle i afdødes sted ved anvendelsen af stk. 1-4. Ved skifte af det  

 uskiftede bo gælder stk. 6.
 (* 34) § 28. Hvis en person, som er skattepligtig efter kildeskattelovens  

 § 1, har foretaget skattemæssig afskrivning, henlæggelse til investeringsfond  

 eller beløbsmæssigt har forøget sin nedskrivning på varelagre i forhold til  

 det foregående år, og den skattepligtige indkomst er mindre end det beløb,  

 som det ligningsmæssigt opgjorte privatforbrug udgør, ansættes den  

 skattepligtige indkomst til dette beløb, jfr. dog stk. 4. Forhøjelsen af  

 indkomsten skal dog ikke kunne overstige de samlede afskrivnings-,  

 nedskrivnings- og henlæggelsesbeløb.
 Stk. 2.  Ministeren for skatter og afgifter fastsætter  

 de nærmere regler for opgørelsen af privatforbruget.
Stk. 3.  De skattemæssige afskrivninger i stk. 1  

 omfatter ikke afskrivninger, der er bundet til det enkelte år, og som  

 fortabes, hvis de ikke foretages i det pågældende år.
I øvrigt kan  

 begrænsningen af afskrivning på driftsmidler kun ske inden for den del af  

 afskrivningen, der overstiger 10 pct. af saldoværdien, og begrænsningen af  

 afskrivning på bygninger og særlige installationer i bygninger kun inden for  

 den del, der overstiger 2 pct. af anskaffelsessummen.
Stk. 4.  Begrænsning af afskrivninger m.v. efter stk. 1  

 skal dog kun ske, hvis privatforbruget overstiger 70.000 kr.
Fra og med  

 indkomståret 1980 reguleres beløbsgrænsen for privatforbruget på 70.000 kr.  

 efter reguleringspristallet, der har januar 1975 = 100. Reguleringen  

 foretages på grundlag af pristallet for april måned i året forud for det  

 indkomstår, for hvilket privatforbruget opgøres.
Beløbet forhøjes eller  

 nedsættes med samme procent som den, hvormed reguleringspristallet er ændret  

 i forhold til et pristal på 129,5. Den nævnte procentvise ændring beregnes  

 med en decimal.
Det efter procentreguleringen fremkomne beløb afrundes opad  

 til nærmeste kronebeløb, der kan deles med 100.
 Stk. 5.  En skattepligtig, hvis skattepligtige indkomst  

 er forhøjet efter reglerne i stk. 1, fortaber ikke derved de pågældende  

 afskrivninger m.m., idet disse betragtes som ikke foretaget.
(* 35) § 29. Den med en skattepligtig samlevende hustru kan over for  

 manden kræve at blive gjort bekendt med selvangivelsen i udfyldt stand,  

 forinden den indsendes til ligningsmyndigheden.
Hustruen kan ved henvendelse  

 til ligningsmyndigheden begære oplysning om indholdet af selvangivelsen,  

 ligesom hun i øvrigt altid skal være berettiget til hos de skattelignende  

 myndigheder at begære oplysning om mandens skatteansættelse for indkomstår, i  

 hvilke hun og manden har været sambeskattet, og om indholdet af de af manden  

 på begges vegne indgivne selvangivelser for sådanne indkomstår.
 Stk. 2.  Hustruen har ret - men ikke pligt - til ved sin  

 underskrift i en dertil indrettet rubrik på selvangivelsen at tilkendegive,  

 at hun er blevet gjort bekendt med selvangivelsen i medfør af stk. 1. At  

 hustruen ikke har underskrevet, er uden betydning for selvangivelsens  

 gyldighed.
 Stk. 3.  At hustruen ved sin underskrift på  

 selvangivelsen har tilkendegivet, at hun er blevet gjort bekendt med denne,  

 medfører ikke et videregående ansvar for hende end det, der måtte kunne gøres  

 gældende efter de nugældende regler herom.
 (* 36) § 30. (Ophævet).
 (* 37) § 31. (Ophævet).
 (* 38) § 31A. (Ophævet).
 § 32.  Bestemmelsen er udgået, jfr. lov nr. 142 af 2.  

 maj 1967.
(* 39) § 32A.
Ligningsrådet kan fastsætte regler om, at der for  

 bogførings- eller regnskabspligtige personer og dødsboer, hvis indkomstår  

 udløber den 31. december eller senere, gælder en længere frist for indgivelse  

 af selvangivelse end efter statsskattelovens § 22, stk. 1.
 Stk. 2.  Når særlige grunde taler derfor, kan  

 ligningsmyndigheden, i København og Frederiksberg vedkommende  

 skattedirektorat, give personer og dødsboer udsættelse med indgivelse af  

 selvangivelse.
 Stk. 3.  Hvis fristen for indgivelse af selvangivelse  

 efter § 22, stk. 1, i statsskatteloven udløber en fredag eller lørdag, anses  

 indgivelse senest den søndag, der følger nærmest efter fristens udløb, for  

 rettidig.
 (* 40) § 32B. (Ophævet).
 (* 41) § 32C. (Ophævet).
(* 42) § 32D.
De kommunale ligningsmyndigheder fastsætter grundlaget for  

 den foreløbige skattesvarelse efter kildeskattelovens §§ 45, stk. 3, 48, 50,  

 51, 52 og 53. Vedkommende kommunalbestyrelse kan bemyndige et medlem af den  

 kommunale ligningsmyndighed eller en i kommunen eller i en anden kommune  

 ansat person til at udøve disse funktioner.
En beslutning, der er truffet af  

 den pågældende, kan forlanges forelagt den kommunale ligningsmyndighed til  

 afgørelse.
Ministeren for skatter og afgifter kan efter anmodning fra en  

 kommunalbestyrelse bestemme, at et amtsskatteinspektorat skal bistå den  

 kommunale ligningsmyndighed ved varetagelsen af de opgaver, der er nævnt i 1.  

 punktum.
Stk. 2.  Ministeren for skatter og afgifter fastsætter  

 regler om optagelse af mandtal over skattepligtige personer og dødsboer samt  

 regler om, i hvilken kommune en skattepligtig person eller et skattepligtigt  

 dødsbo skal ansættes til statsskat.
Foranstående bestemmelser træder for  

 personers og dødsboers vedkommende i stedet for bestemmelserne i lov nr. 149  

 af 10. april 1922 §§ 20 og 21. Med hensyn til tilfælde, hvor der i årets løb  

 er sket ændringer i skattepligtsforholdene for en person, kan ministeren for  

 skatter og afgifter fastsætte særlige regler om indgivelse af selvangivelse,  

 om skatteligning og om betaling, inddrivelse og forrentning m.v. af skat.
For  

 dødsboer kan ministeren for skatter og afgifter fastsætte regler om de samme  

 forhold, om værdifastsættelsen efter kildeskattelovens § 16, stk. 4 og 5,  

 samt om beregning af passivposter og afgivelse af forhåndsbesked efter  

 kildeskattelovens § 33A.
(* 43) Stk. 3. Ministeren for skatter og afgifter træffer bestemmelse om,  

 hvilke myndigheder der skal varetage opgaverne i forbindelse med beregning og  

 opkrævning af skatter og afgifter m.v., der opkræves efter kildeskattelovens  

 bestemmelser.
Der kan i den forbindelse fastsættes bestemmelser om adgangen  

 til at påklage afgørelser om grundlaget for beregningen af indkomst- eller  

 formueskat.
Ministeren for skatter og afgifter bestemmer endvidere, hvilke  

 myndigheder der skal opkræve de efter kildeskattelovens bestemmelser  

 administrativt ikendte bøder, herunder bøder efter lovens § 79.
 (* 44) § 33. Skat, der er betalt til fremmed stat, til Grønland eller til  

 Færøerne og opkrævet af indkomst fra kilder der, det være sig ved direkte  

 påligning eller ved indeholdelse, kan fradrages i de indkomstskatter til  

 stat, kommune og amtskommune, der skal svares af denne indkomst i Danmark.  

 Fradragsbeløbet skal dog ikke kunne overstige den del af den samlede danske  

 skat, der efter forholdet mellem den i fremmed stat, i Grønland eller på  

 Færøerne beskattede del af indkomsten og hele den i Danmark beskattede  

 indkomst falder på førstnævnte del af indkomsten.
 Stk. 2.  Såfremt der med den fremmede stat, med Grønland  

 eller med Færøerne er indgået en overenskomst til undgåelse af  

 dobbeltbeskatning, skal der dog ikke gives fradrag for et større skattebeløb  

 end det, som denne stat, Grønland eller Færøerne efter overenskomsten har et  

 ubetinget krav på at oppebære.
 Stk. 3.  Stk. 1 gælder ikke med hensyn til lønindkomst,  

 der er omfattet af § 33A.
(* 45) § 33A.
Har en person, der er skattepligtig efter kildeskattelovens  

 § 1, under ophold uden for riget i mindst et år uden anden afbrydelse af  

 opholdet end ferie eller lignende, erhvervet lønindkomst ved personligt  

 arbejde i tjenesteforhold, nedsættes den samlede indkomstskat med det beløb,  

 der forholdsmæssigt falder på den udenlandske lønindkomst.
 Stk. 2.  Stk. 1 gælder ikke for lønindkomst ved tjeneste  

 udenfor riget for den danske stat eller anden dansk offentlig myndighed og  

 heller ikke for lønindkomst ved tjeneste om bord på dansk fartøj eller dansk,  

 norsk eller svensk luftfartøj.
 Stk. 3.  Stk. 1 gælder ikke, i det omfang en  

 dobbeltbeskatningsaftale har tillagt Danmark beskatningsretten til den  

 pågældende lønindkomst.
 Stk. 4.  Ministeren for skatter og afgifter kan  

 fastsætte regler om henstand med opkrævning af skatten i tilfælde, hvor det  

 må anses for godtgjort, at stk. 1 skal anvendes.
 § 34.  Ministeren for skatter og afgifter fastsætter  

 de nærmere regler for gennemførelsen af denne lov og bemyndiges til at  

 afholde de dermed forbundne omkostninger.
---- Lov nr. 544 af 10. december 1969 indeholder i § 2 følgende bestemmelser:
 (* 46) § 2. I lov nr. 149 af 10. april 1922 om indkomst- og formueskat til  

 staten (statsskatteloven) foretages følgende ændringer:
 1. § 43, stk. 2, 1.-3. pkt., ophæves, og i stedet  

 indsættes:
"Skifteretten, eksekutor eller de privatskiftende arvinger skal efter  

 skattemyndighedens anmodning give alle oplysninger af betydning for  

 undersøgelsen af, om afdøde har været for lavt skatteansat.
Hos  

 privatskiftende arvinger kan oplysningerne fremtvinges ved pålæg af daglige  

 bøder, der fastsættes af ministeren for skatter og afgifter eller den, han  

 bemyndiger dertil.
Skønner skattemyndigheden, at krav om efterbetaling kan  

 fremsættes, skal der gives boet underretning herom inden udløbet af den  

 frist, som er fastsat i kildeskattelovens § 14, stk. 6, 1. og 2. pkt.
Hvis  

 skattemyndigheden inden dette tidspunkt har søgt sagen nærmere belyst hos  

 skifteretten, eksekutor eller de privatskiftende arvinger, skal boet dog blot  

 inden 2 måneder efter modtagelsen af de ønskede oplysninger underrettes om,  

 at der vil blive rejst krav om efterbetaling." 2. § 43, stk. 3 og 4, ophæves, og i stedet indsættes:
 "Stk. 3. Skifteretten skal endvidere gøre skattemyndigheden bekendt  

 med indholdet af opgørelserne efter arvelovens § 13, hvis bobeholdningen  

 udgør mindst 50.000 kr.".
---- Lov nr. 479 af 8. november 1972 indeholder i § 2 følgende bestemmelse:
 (* 47) § 2. I lov nr. 149 af 10. april 1922 om indkomst- og formueskat til  

 staten foretages følgende ændring:
 I § 22, stk. 1, udgår ordene "inden udgangen af januar måned eller,  

 for deres vedkommende, der er forpligtet til at føre autoriserede  

 handelsbøger," og ændres "de ovennævnte frister" til:  

 "den ovennævnte frist".
---- Lov nr. 184 af 30. marts 1973 indeholder i § 2 følgende bestemmelse:
 (* 48) § 2. I lov nr. 149 af 10. april 1922 om indkomst- og formueskat til  

 staten (statsskatteloven), som ændret ved § 3 i lov nr. 539 af 17. december  

 1971, affattes § 43, stk. 8, således:
"Stk. 8. Skifteretten, eksekutor eller de privatskiftende arvinger  

 skal efter skattemyndighedens anmodning give alle oplysninger af betydning  

 for undersøgelsen af, om afdøde har været for lavt skatteansat.
Hos  

 privatskiftende arvinger kan oplysningerne fremtvinges ved pålæg af daglige  

 bøder, der fastsættes af ministeren for skatter og afgifter eller den, han  

 bemyndiger dertil.
Skønner skattemyndigheden, at krav om efterbetaling eller  

 tillægsskat kan fremsættes, skal der gives boet underretning herom.
Hvis  

 afdøde i det indkomstår, hvori dødsfaldet har fundet sted, eller i det  

 foregående indkomstår har været undergivet bogføringspligt efter  

 bogføringsloven eller regnskabspligt efter skattekontrolloven, skal boet  

 underrettes inden 6 måneder efter, at skattemyndigheden har modtaget boets  

 opgørelse over aktiver og passiver ved dødsfaldet, jfr. kildeskattelovens §  

 14, stk. 3. I andre tilfælde skal boet underrettes inden udløbet af den  

 frist, som er fastsat i kildeskattelovens § 14, stk. 6, 1. og 2. pkt.
Hvis  

 skattemyndigheden inden udløbet af fristerne efter 4. og 5. pkt. har søgt  

 sagen oplyst hos skifteretten, eksekutor eller de privatskiftende arvinger,  

 skal boet dog blot inden 2 måneder efter modtagelsen af de ønskede  

 oplysninger underrettes om, at der vil blive rejst krav om efterbetaling  

 eller tillægsskat.
Forinden udløbet af de fornævnte frister må boets  

 behandling ikke afsluttes, medmindre der for statskassens vedkommende  

 foreligger erklæring om, at sådanne krav ikke vil blive fremsat.
Foretager  

 skattemyndigheden ikke rettidig anmeldelse, bortfalder boets og arvingernes  

 ansvar for betaling." ---- (* 49) Lov nr. 633 af 21. december 1977, hvis § 1 har ændret affattelsen  

 af § 15I, stk. 5, samt indsat § 15K, indeholder i §§ 2-4 følgende  

 bestemmelser:
§ 2  Ministeren for skatter og afgifter fastsætter  

 nærmere regler for lovens gennemførelse.
Han kan endvidere efter forhandling  

 med boligministeren fastsætte regler om anvendelse af de i lov om  

 statstilskud til energibesparende foranstaltninger § 13a omhandlede  

 konsulenter til ydelse af sagkyndig bistand til gennemførelse af  

 foranstaltninger efter denne lov.
§ 3 Stk. 1.  Eventuelle kontrolforanstaltninger med de  

 arbejder, for hvilke der indrømmes fradrag i den skattepligtige indkomst,  

 iværksættes af kommunalbestyrelsen.
 Stk. 2.  Kommunerne afholder udgifterne ved  

 administrationen af de opgaver, som loven pålægger dem.
 Stk. 3.  Kommunalbestyrelsens afgørelse i henhold til  

 denne lov kan ikke indbringes for højere administrativ myndighed.
§ 4 Den, der afgiver urigtige oplysninger om arbejdets art, omfang og  

 udgifterne herved, straffes med bøde eller hæfte, medmindre højere straf er  

 forskyldt efter anden lovgivning." ---- Lov nr. 256 af 8. juni 1978, indeholder i §§ 5 og 7 følgende bestemmelser:
§ 5 "I lov om påligningen af indkomst- og formueskat til staten, jfr.  

 lovbekendtgørelse nr. 500 af 16. september 1977, som ændret senest ved lov  

 nr. 633 af 21. december 1977, foretages følgende ændring:
 § 7,  litra n, affattes således:
"n.
Boligsikring efter lov om boligsikring og boligydelse efter lov  

 om boligydelse til pensionister." ------ § 7 Stk. 1.  Loven træder i kraft samtidig med lov om  

 boligydelse til pensionister, dog træder § 4 i kraft ved bekendtgørelsen i  

 Lovtidende.
 Stk. 2.  - - -".
Ministeriet for skatter og afgifter, den  

 11. september 1979 ANDERS ANDERSEN (* 1) Bestemmelsen i § 4A, stk. 1, anvendes første gang ved opgørelsen af  

 den skattepligtige indkomst for indkomståret 1969, jfr. § 2 i lov nr. 326 af  

 18. juni 1969.
 (* 2) Bestemmelsen i § 4A, stk. 2, anvendes første gang ved opgørelsen af  

 den skattepligtige indkomst for indkomståret 1970, jfr. § 2 i lov nr. 257 af  

 4. juni 1970.
 (* 3) Bestemmelsen i § 4B anvendes første gang ved opgørelsen af den  

 skattepligtige formue ved udgangen af indkomståret 1970, jfr. § 2 i lov nr.  

 326 af 18. juni 1969.
(* 4) Bestemmelsen i § 7i. finder i den her anførte affattelse anvendelse  

 ved opgørelsen af den skattepligtige indkomst fra den 1. april 1976, jfr. §  

 10, stk. 2, i lov nr. 217 af 28. april 1976. For ydelser, der udredes i  

 perioden fra og med den 1. januar 1976 til og med den 31. marts 1976, finder  

 bestemmelsen anvendelse i følgende affattelse, jfr. § 1 og § 10, stk. 1, i  

 lov nr. 217 af 28. april 1976: Invaliditetsbeløb og invaliditetsydelser, der  

 er udbetalt i henhold til invalidepensionsloven, invaliditets-, bistands- og  

 plejetillæg, der er udbetalt i henhold til invalidepensionsloven eller  

 folkepensionsloven, personlige tillæg, der er udbetalt i henhold til  

 invalidepensionsloven, folkepensionsloven eller lov om pension og hjælp til  

 enker m.fl., samt understøttelser og andre lignende ydelser, der af  

 offentlige myndigheder og institutioner udredes i henhold til lov om  

 offentlig forsorg, kapitel II i lov om pension og hjælp til enker m.fl., lov  

 om revalidering, lov om mødrehjælpsinstitutioner og lov om børne- og  

 ungdomsforsorg.
Det samme gælder tillæggene efter § 44, nr. 1 og 3, i  

 invalidepensionsloven, i det omfang de træder i stedet for invaliditetsbeløb  

 eller invaliditetsydelser.
Bestemmelsen i § 7j. har virkning for ydelser, der  

 udredes fra og med den 1. april 1976, jfr. § 10, stk. 2, i lov nr. 217 af 28.  

 april 1976. Bestemmelsen i § 7p. finder i den her anførte affattelse  

 anvendelse fra den 1. juli 1975, jfr. § 3 i lov nr. 310 af 26. juni 1975.  

 Bestemmelsen i § 7r. har virkning fra og med indkomståret 1970, jfr. § 2 i  

 lov nr. 191 af 31. maj 1968. Bestemmelsen i § 7s. har virkning fra og med  

 indkomståret 1971, medens bestemmelsen i § 7t. også har virkning for  

 erstatninger modtaget før indkomståret 1971, jfr. § 2 i lov nr. 286 af 9.  

 juni 1971. Bestemmelsen i § 7u. har virkning fra og med indkomståret 1975,  

 jfr. § 2, stk. 1, i lov nr. 107 af 9. april 1975. Bestemmelsen i § 7v. har  

 virkning fra og med indkomståret 1975, jfr. § 3, stk. 1, i lov nr. 325 af 10.  

 juni 1976. Bestemmelsen i § 7x. har virkning fra den 1. april 1978, jfr. § 3  

 i lov nr. 78 af 8. marts 1978.
 (* 5) Bestemmelsen i § 7A har virkning fra og med indkomståret 1971, jfr.  

 § 2 i lov nr. 286 af 9. juni 1971.
 (* 6) Der henvises til lov nr. 230 af 2. juni 1977 om midlertidig  

 indbetaling fra staten til Arbejdsmarkedets Tillægspension af visse  

 dyrtidsportioner.
 (* 7) Bestemmelserne i § 8, stk. 2, i den her anførte affattelse og i § 8,  

 stk. 3, anvendes ved opgørelsen af den skattepligtige indkomst for  

 indkomståret 1969 og senere indkomstår, jfr. § 3, stk. 1, i lov nr. 544 af  

 10. december 1969.
 (* 8) Bestemmelserne i §§ 8B og 8C har i den her anførte affattelse  

 virkning for udgifter, som er afholdt i indkomståret 1977 eller senere  

 indkomstår, jfr. § 2 i lov nr. 607 af 14. december 1977.
 (* 9) Bestemmelserne i § 8D, stk. 1-3, er indsat ved lov nr. 648 af 19.  

 december 1975, hvis § 2 indeholder følgende ikrafttrædelsesbestemmelse:
 "Loven har virkning for valutakursgevinst og -tab, der konstateres  

 fra og med den 1. januar 1976.
 Stk. 2. For lån og kreditter, der med hjemmel i valutabestemmelserne er  

 optaget eller ydet som finanslån eller lån optaget ved emission af  

 obligationer i udlandet, medregnes valutakursgevinst og -tab kun, hvis lånet  

 er optaget eller ydet fra og med 1. januar 1976.
Stk. 3. For andre lån og kreditter medregnes valutakursgevinst og -tab,  

 uanset hvornår lånet er optaget eller ydet." Stk. 4. På lån af den i stk. 2 nævnte art, der er optaget eller ydet før  

 den 1. januar 1976, kan valutakursgevinst og -tab, konstateret efter 1.  

 januar 1976, efter begæring fra den skattepligtige medregnes ved opgørelsen  

 af den skattepligtige indkomst.
Udgør den på lånet erlagte rente et mindre  

 beløb, end hvad der svarer til en forrentning med 16 pct. p.a., indtægtsføres  

 forskelsbeløbet.
Forrentningen på 16 pct. p.a. beregnes af restgælden opgjort  

 på grundlag af valutakursen ved lånets hjemtagelse.
Skattepligtige, der har  

 optaget kursgaranterede lån (K-lån) i Kongeriet Danmarks Fiskeribank til  

 delvis dækning af valutakurstab ved amortisation af udenlandske lån optaget  

 før 1. januar 1976, skal tillige fra og med indkomståret 1978 indtægtsføre  

 forskellen mellem 16 pct. p.a. og de i det pågældende indkomstår betalte  

 renter af de omhandlede K-lån.
Valutakursgevinst og -tab samt renteforskellen  

 for tidligere indkomstår medregnes ved opgørelsen af den skattepligtige  

 indkomst for det år, hvori begæringen fremsættes.
 Stk. 5. Den i stk. 4 nævnte renteforskel og eventuelle valutakursgevinster  

 i perioden fra 1. januar 1976 til lånets eller lånenes endelige afvikling kan  

 ikke medregnes ved indkomstopgørelsen med et beløb, der tilsammen overstiger  

 det samlede valutakurstab på de omhandlede lån.
Stk. 6. Begæring om beskatning efter stk. 4 fremsættes over for  

 vedkommende kommunale ligningsmyndighed.
Begæringen skal fremsættes senest i  

 forbindelse med indgivelse af selvangivelsen for det indkomstår, hvori lånet  

 eller lånene endeligt afvikles.
Er samtlige de omhandlede lån afviklet den 1.  

 januar 1979, skal begæringen fremsættes i forbindelse med indgivelse af  

 selvangivelsen for 1979. Ministeren for skatter og afgifter fastsætter  

 nærmere regler om, hvilke oplysninger der skal dokumenteres, for at  

 begæringen kan imødekommes.
 Stk. 7. Ministeren for skatter og afgifter kan i øvrigt fastsætte nærmere  

 regler for, hvorledes de i stk. 4 nævnte valutakursgevinster og -tab samt  

 renteforskelsbeløb skal opgøres og medregnes ved indkomstopgørelsen.
 (* 10) Bestemmelserne i §§ 9 og 9A har i den her anførte affattelse  

 virkning fra og med indkomståret 1970, jfr. § 2 i lov nr. 191 af 31. maj  

 1968.
 (* 11) Bestemmelsen i § 9C har i den her anførte affattelse virkning fra  

 og med indkomståret 1974, jfr. § 2 i lov nr. 303 af 14. juni 1974.
 (* 12) Bestemmelserne i §§ 10 og 11 har i den her anførte affattelse  

 virkning fra og med indkomståret 1970, jfr. § 2 i lov nr. 191 af 31. maj  

 1968.
 (* 13) Bestemmelsen i § 14 har i den her anførte affattelse virkning fra  

 og med indkomståret 1970, jfr. § 2 i lov nr. 191 af 31. maj 1968.
 (* 14) Bestemmelsen i § 14A er ophævet med virkning fra og med  

 indkomståret 1974, jfr. § 2, stk. 1, i lov nr. 383 af 15. juni 1973.
 (* 15) Bestemmelsen i § 14B, stk. 3, har i den her anførte affattelse  

 virkning fra og med indkomståret 1972, jfr. § 3 i lov nr. 479 af 8. november  

 1972.
 (* 16) Bestemmelsen i 14C, stk. 1, i den her anførte affattelse anvendes,  

 når udlejerens død, konkurs eller tvangsakkord eller boligselskabets  

 likvidation er indtruffet efter 31. marts 1976. Ved frigivelse i forbindelse  

 med skifte af et uskiftet bo i længstlevende ægtefælles levende live anvendes  

 § 14C, stk. 1, når boet er taget under skiftebehandling efter det foran  

 nævnte tidspunkt, jfr. § 4, stk. 1, i lov nr. 101 af 17. marts 1976.  

 Bestemmelsen i stk. 3, 3. pkt., har virkning for beregningen af renter for  

 tiden fra og med den 1. juli 1976, jfr. § 9 i lov nr. 216 af 28. april 1976.
 (* 17) Bestemmelsen i § 14D i den her anførte affattelse har virkning fra  

 og med indkomståret 1970, jfr. § 2 i lov nr. 191 af 31. maj 1968.
 (* 18) Bestemmelsen i § 14E i den her anførte affattelse har - bortset fra  

 stk. 2 - virkning fra og med indkomståret 1970, jfr. § 2 i lov nr. 191 af 31.  

 maj 1968. Bestemmelsen i stk. 2 i den her anførte affattelse anvendes på  

 boer, der ikke er afsluttet inden 1. april 1969, jfr. § 2 i lov nr. 104 af  

 29. marts 1969.
 (* 19) Bestemmelsen i § 14F har virkning fra og med indkomståret 1972,  

 jfr. § 2 i lov nr. 279 af 9. juni 1971.
 (* 20) Bestemmelsen i § 15 i den her anførte affattelse har virkning for  

 underskud, der er fremkommet ved opgørelsen af den skattepligtige indkomst  

 for indkomståret 1976 og senere indkomstår, jfr. § 4, stk. 2, i lov nr. 614  

 af 17. december 1976.
 (* 21) Bestemmelserne i §§ 15A-15M i den her anførte affattelse har  

 virkning for indkomståret 1980, jfr. § 3 i lov nr. 243 af 8. juni 1979.
 Lejeværdireglerne for indkomståret 1979 findes omtalt i  

 ligningslovbekendtgørelsen nr. 63 af 14. februar 1979.
 (* 22) Bestemmelsen i § 16A, stk. 1, har i den her anførte affattelse  

 virkning fra og med indkomståret 1977, jfr. § 8, stk. 1, i lov nr. 404 af 20.  

 august 1976.
 § 16A må sammenholdes med bestemmelserne i lov nr. 166 af 16. maj 1962 om  

 beskatningen af medlemmer af investeringsforeninger.
 (* 23) §§ 16B og 16C må sammenholdes med bestemmelserne i lov nr. 166 af  

 16. maj 1962 om beskatningen af medlemmer af investeringsforeninger.
 (* 24) Bestemmelsen i § 16C, stk. 4, har virkning fra og med indkomståret  

 1977, jfr. § 8, stk. 1, i lov nr. 404 af 20. august 1976.
 (* 25) Bestemmelserne i § 16C, stk. 6 og stk. 8, har virkning fra og med  

 indkomståret 1970, jfr. § 2 i lov nr. 121 af 29. marts 1969.
 (* 26) Bestemmelsen i § 16E har virkning fra og med indkomståret 1972,  

 jfr. § 2 i lov nr. 279 af 9. juni 1971.
(* 27) Bestemmelsen i § 17A i den her anførte affattelse har virkning for  

 renter, der påløber fra og med den 1. januar 1976, jfr. § 2, stk. 3, i lov  

 nr. 107 af 9. april 1975 og § 2, stk. 1, i lov nr. 646 af 19. december 1975,  

 hvis § 2, stk. 2, indeholder følgende bestemmelse: "Renter vedrørende §  

 7B i lov om særlig indkomstskat m.v. og vedrørende § 3, stk. 4, i lov om  

 opkrævning af indkomst- og formueskat for personer m.v. (Kildeskat) kan dog  

 også fradrages, hvis de er påløbet før den 1. januar 1976." (* 28) Lov om nedslag i skatteansættelsen for folkepensionister m.fl., som  

 afløste bestemmelsen i § 22, er ophævet med virkning fra og med indkomståret  

 1970, jfr. § 14, stk. 3, i lov nr. 330 af 18. juni 1969 om udskrivning af  

 indkomst- og formueskatten til staten.
 (* 29) Bestemmelsen i § 27, stk. 1, i den her anførte affattelse har  

 virkning fra og med indkomståret 1978, jfr. § 8 i lov nr. 283 af 8. juni  

 1977.
 (* 30) Bestemmelserne i § 27, stk. 2 og 4, i den her anførte affattelse  

 har virkning fra og med indkomståret 1970, jfr. § 2 i lov nr. 191 af 31. maj  

 1968.
 (* 31) Bestemmelsen i § 27A, stk. 2, finder anvendelse på vederlag for  

 afhændelse af de i stk. 1 nævnte tidsbegrænsede rettigheder m.v., der finder  

 sted i indkomståret 1971 eller i senere indkomstår, jfr. § 2, stk. 2, i lov  

 nr. 490 af 18. december 1970.
 (* 32) Bestemmelserne i § 27B, stk. 1-3, anvendes fra og med skatteåret  

 1969-70, jfr. § 2, stk. 3, i lov nr. 104 af 29. marts 1969. Bestemmelsen i §  

 27B, stk. 4, har virkning fra og med indkomståret 1971, jfr. § 2 i lov nr.  

 286 af 9. juni 1971.
 (* 33) Bestemmelserne i § 27C, har - bortset fra bestemmelsen i stk. 1 i  

 den her anførte affattelse - virkning for tilskud, der udbetales den 1.  

 januar 1975 eller senere, jfr. lov nr. 325 af 10. juni 1976.
 Bestemmelsen i § 27C, stk. 1, i den her anførte affattelse har virkning  

 fra og med indkomståret 1978, jfr. § 2 i lov nr. 593 af 29. november 1978.
 (* 34) Bestemmelserne i § 28, stk. 1, 2, 3 og 5 har i den her anførte  

 affattelse virkning fra og med indkomståret 1978, jfr. § 2 i lov nr. 266 af  

 8. juni 1978.
 Bestemmelsen i § 28, stk. 4, har i den her anførte affattelse virkning fra  

 og med indkomståret 1979, jfr. § 9 i lov nr. 538 af 1. november 1978.
 (* 35) Bestemmelsen i § 29 i den her anførte affattelse har virkning fra  

 og med indkomståret 1970, jfr. § 2 i lov nr. 191 af 31. maj 1968.
 (* 36) Bestemmelsen i § 30 er ophævet med virkning fra og med indkomståret  

 1972, jfr. § 3 i lov nr. 479 af 8. november 1972.
 (* 37) Bestemmelsen i § 31 er ophævet med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven).
 (* 38) Bestemmelsen i § 31A er udgået med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven), jfr.  

 også samme lovs § 8.
 (* 39) Bestemmelsen i § 32A i den her anførte affattelse anvendes første  

 gang ved indgivelse af selvangivelse for indkomståret 1975, jfr. § 3, stk. 1,  

 i lov nr. 650 af 19. december 1975.
 (* 40) Bestemmelsen i § 32B er ophævet med virkning fra og med  

 indkomståret 1978, jfr. § 39 i lov nr. 281 af 8. juni 1977  

 (Skattestyrelsesloven), jfr. også eksempelvis samme lovs §§ 4-5.
 (* 41) Bestemmelsen i § 32C er udgået med virkning fra og med indkomståret  

 1978, jfr. § 39 i lov nr. 281 af 8. juni 1977 (Skattestyrelsesloven), jfr.  

 også eksempelvis samme lovs § 3, stk. 3, og § 10.
 (* 42) Bestemmelserne i § 32D har - bortset fra bestemmelsen i stk. 3 i  

 den her anførte affattelse - virkning fra og med indkomståret 1970, jfr. § 3,  

 stk. 3, i lov nr. 544 af 10. december 1969.
 (* 43) Bestemmelsen i § 32D, stk. 3, i den her anførte affattelse har  

 virkning fra og med indkomståret 1978, jfr. § 8 i lov nr. 283 af 8. juni  

 1977.
 (* 44) Bestemmelserne i § 33, stk. 1 og 2, har virkning fra og med  

 indkomståret 1975, jfr. § 2, stk. 1, i lov nr. 107 af 9. april 1975.  

 Bestemmelsen i § 33, stk. 3, har virkning fra og med indkomståret 1976, jfr.  

 § 2 i lov nr. 649 af 19. december 1975.
 (* 45) Bestemmelserne i § 33A har virkning fra og med indkomståret 1976,  

 jfr. § 2 i lov nr. 649 af 19. december 1975.
 (* 46) Bestemmelserne i § 2 i lov nr. 544 af 10. december 1969 anvendes,  

 når dødsfaldet har fundet sted den 1. januar 1970 eller senere, jfr. lovens §  

 3, stk. 5.
 (* 47) Bestemmelsen i § 2 i lov nr. 479 af 8. november 1972 har virkning  

 fra og med indkomståret 1972, jfr. lovens § 3.
 (* 48) Bestemmelserne i § 2 i lov nr. 184 af 30. marts 1973 gælder, hvor  

 dødsfaldet har fundet sted den 1. januar 1973 eller senere, jfr. lovens § 5,  

 stk. 2.
 (* 49) Ved lov nr. 267 af 8. juni 1978 er § 15I og § 15K ændret til § 15G  

 og § 15I, der ved lov nr. 243 af 8. juni 1979 er ændret til § 15J og § 15M.
