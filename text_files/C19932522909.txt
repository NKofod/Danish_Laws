Cirkulære vedrørende formidling  

 af arbejdskraft til ledige orlovsstillinger i forbindelse med ændring  

 af bekendtgørelse om uddannelse og jobrotation for privatansatte m.v.,  

 jf.
Lov om voksenuddannelsesstøtte (VUS).
AF-kontorerne I.
INDLEDNING Dette cirkulære ophæver cirkulære nr.  

 12/92 af 26. juni 1992. Cirkulæret indeholder retningslinier for AF s  

 medvirken ved administrationen af ordningen om uddannelse og jobrotation for  

 privatansatte m.v. i medfør af § 20 b, stk. 4 i Lov om  

 arbejdsformidling og arbejdsløshedsforsikring m.v., jf.
Lov om  

 voksenuddannelsesstøtte som ændret ved lov nr. 187 af 14. april  

 1993. Ændringsloven trådte i kraft den 16. april 1993 og har  

 virkning til den 31. december 1994. ansøgning om orlov skal være  

 godkendt af AF senest den 31. december 1993.
Ved bekendtgørelse nr. 220 af 20. april 1993 om  

 uddannelse og jobrotation for privatansatte m.v. er der fastsat nærmere  

 regler om ordningen.
Bekendtgørelsen som trådte i kraft den 1.  

 maj 1993 ophæver bekendtgørelse nr. 623 af 13. juli 1992 om  

 uddannelse og jobrotation for privatansatte.
 For at sikre en sammenhængende  

 arbejdsmarkedspolitisk indsats for virksomhederne og de ledige, forankres  

 formidlingen af den ledige arbejdskraft i forbindelse med ordningen om  

 uddannelse og jobrotation for privatansatte m.v. i AF sammen med de  

 øvrige rotationsordninger i forbindelse med forældre- og  

 uddannelsesorlov.
 AF skal sikre, at der finder den fornødne  

 information og vejledning sted overfor såvel virksomhederne og  

 offentlige institutioner m.v. som de ansatte og selvstændige  

 erhvervsdrivende, som måtte ønske at benytte sig af ordningen.  

 AF kan i den forbindelse indgå et samarbejde med amterne, som  

 også informerer og vejleder om ordningen.
 Ordningen om uddannelse og jobrotation for privatansatte  

 m.v. har primært til formål at højne arbejdsstyrkens  

 generelle uddannelsesniveau og fremme jobrotation i den private sektor.
 De gældende regler på området er  

 ændret således, at nu også selvstændige  

 erhvervsdrivende   herunder medarbejdende ægtefæller   kan  

 få orlov efter denne ordning.
 Samtidig er orlovsperiodens længde udvidet,  

 således at der nu kan aftales orlov for mindst 1 uge og højst 52  

 uger.
Endvidere er ledighedskravet til afløseren lempet,  

 idet også midlertidig ansatte hos arbejdsgiveren kan være  

 afløsere for orlovspersonen.
Hvis arbejdsgiveren ansætter en  

 ledig som afløser, kan der indlægges en oplæringsperiode  

 for afløseren umiddelbart forud for orlovens start.
II.
ORDNINGENS INDHOLD.
- Ordningen vedrører alene den private sektor,  

 herunder selvstændige erhvervsdrivende og medarbejdende  

 ægtefæller.
- Lønmodtageren skal have haft ansættelse  

 på virksomheden i mindst 6 måneder.
- Den ledigblevne stilling skal som hovedregel  

 genbesættes med en dagpengeberettiget ledig, der ansættes  

 på overenskomstmæssige vilkår.
Dog vil en  

 dagpengeberettiget person, der er midlertidig ansat i virksomheden kunne  

 afløse i orlovsstillingen.
- I forbindelse med ansættelsen af en ledig som  

 afløser, har arbejdsgiveren mulighed for at ansætte den ledige i  

 en oplæringsperiode på op til 2 uger.
- Orlovsperioden skal være af mindst 1 og højst  

 52 ugers varighed.
- Ordningen beror på en frivillig orlovsaftale, der  

 indgås mellem arbejdsgiveren og lønmodtageren.
Den  

 selvstændige erhvervsdrivende retter henvendelse til AF om orlov.
- Det forudsættes, at lønmodtageren på  

 uddannelsesorlov får fuld lønkompensation, medmindre andet  

 aftales mellem lønmodtageren og arbejdsgiveren.
- Arbejdsgiveren får refusion svarende til  

 højeste sats for arbejdsløshedsdagpenge.
- Uddannelsesvalget er frit.
De uddannelsessøgende  

 kan deltage i almen og erhvervsrettet undervisning i arbejdstiden.
- Refusionsordningen administreres ligesom VUS-ordningen af  

 Undervisningsministeriet.
- Arbejdsformidlingen påser, at arbejdsgiveren  

 ansætter den arbejdskraft, der er en betingelse for refusionens  

 udbetaling, samt at den ansattes deltagelse i uddannelse dokumenteres.
III.
RETNINGSLINIER FOR AF S ADMINISTRATION 1.
 AF kan formidle arbejdskraft til ledige orlovsstillinger  

 som led i formidlingens sædvanlige service overfor virksomhederne.
 Ordningen omfatter alene private virksomheder, og  

 afgrænsningen privat/offentlig virksomhed foretages således, at  

 virksomheder, institutioner, foreninger og selskaber m.v., hvis udgifter  

 overvejende dækkes af offentlige midler er, uanset ejerforholdet, ikke  

 omfattet af refusionsordningen.
 AF skal påse, at virksomheden er omfattet af  

 refusionsordningen.
AF skal endvidere påse, at orlovsstillingen bliver  

 besat med en dagpengeberettiget ledig eller en dagpengeberettiget person, der  

 er midlertidig ansat i virksomheden.
Såvel fuldtidsforsikrede som  

 deltidsforsikrede kan ansættes.
Ved en midlertidig ansættelse forstås en  

 ansættelse, der er tids- eller arbejdsopgavebestemt.
Her tænkes  

 f. eks. på barsels-, syge- eller ferievikariater.
 Afløsere kan ikke ansættes med tilskud  

 efter ATB-ordningen, med tilskud efter lov om kommunal  

 beskæftigelsesindsats, med tilskud efter § 43, stk. 8 i lov om social  

 bistand eller med tilskud efter lignende tilskudsordninger.
 2.
Undervisningsministeriet har udarbejdet en blanket  

 (refusionsbegæring) til brug for udbetaling af refusionen.
Blanketten  

 skal foreligge hos AF.
Ved orlov til selvstændige erhvervsdrivende, skal  

 den selvstændige erhvervsdrivende udfylde afsnittet om virksomheden  

 samt   hvis AF ikke formidler afløseren   afsnittet om  

 afløseren for orlovsansøgeren.
Afsnittet "medarbejder  

 på uddannelsesorlov" omfatter også den selvstændige  

 erhvervsdrivende, der ønsker orlov.
I dette afsnit skal den  

 selvstændige erhvervsdrivende udfylde følgende punkter:
- Fulde navn - Cpr.nr.
- Stilling - Skolegang (antal år) - Uddannelse - Ugentlig arbejdstid - Orlov fra  til .
 3.
AF skal påse, at der foreligger dokumentation for  

 deltagelse i uddannelse.
Dokumentation foreligger, når  

 uddannelsesinstitutionen på refusionsbegæringen har meddelt, at  

 orlovspersonen er optaget på/har deltaget i en uddannelse.
 Arbejdsformidlingen modtager refusionsbegæringen fra  

 arbejdsgiveren i udfyldt stand og attesterer på denne, at betingelserne  

 for refusion er opfyldt, dvs. at orlovspersonen deltager i uddannelse, og at  

 orlovsstillingen er besat af en dagpengeberettiget afløser, jf. under  

 1.
 Refusionsbegæringen sendes herefter til  

 Undervisningsministeriet, som sørger for udbetaling af refusionen til  

 arbejdsgiveren.
 Ved orlov til selvstændige erhvervsdrivende vil  

 refusionen blive udbetalt til virksomheden og ikke til den selvstændige  

 erhvervsdrivende selv.
 4.
I forbindelse med ansættelse af en  

 dagpengeberettiget ledig gives arbejdsgiveren mulighed for at  

 ansætte den ledige i en oplæringsperiode på op til 2 uger.  

 I oplæringsperioden har arbejdsgiveren ret til en oplæringsydelse  

 svarende til refusionens størrelse.
Oplæringsydelsen udbetales  

 af Undervisningsministeriet.
Såfremt arbejdsgiveren ønsker en  

 oplæringsperiode, skal denne aftales med AF.
AF skal i den forbindelse  

 påse:
- at orloven er af mindst 13 ugers varighed, - at afløseren er en dagpengeberettiget ledig,  

 og - at oplæringsperioden ligger umiddelbart forud for  

 orloven.
Der vil endvidere være mulighed for, ud over  

 oplæringsydelse, at kunne yde arbejdsgiveren tilskud til dækning  

 af kursusudgifter for afløseren.
Ved tilskud af denne art, kan midler  

 fra flaskehalspuljen og/eller incitamentspuljen benyttes efter reglerne  

 herom.
Det regionale arbejdsmarkedsnævn træffer afgørelse  

 om, i hvilket omfang ovennævnte midler kan benyttes.
 Det skal understreges, at arbejdsgiveren ikke har  

ret til tilskud ud over oplæringsydelsen.
 5.
 Arbejdsgiveren erklærer på tro og love overfor  

 AF, at ville opfylde sin forpligtelse til at holde stillingen besat i hele  

 orlovsperioden.
AF bør fremover ved stikprøver kontrollere,  

 at der er ansat afløsere i orlovsstillingerne.
Dette kan gøres  

 ved at anmode virksomheden om at fremsende lønseddel for  

 afløseren i en given måned/periode.
Såfremt AF bliver  

 vidende om, at en orlovsstilling står ubesat, skal arbejdsgiveren  

 gøres opmærksom på genbesættelsespligten og  

 forpligtelsen til at overtage betalingen af orlovsydelsen, samt opfordres til  

 straks at søge stillingen genbesat.
Den automatiske lønseddelprocedure for  

 igangværende orlovsaftaler indgået i henhold til de hidtidige  

 regler ophæves.
Som afløsning herfor, udsendes en tro- og  

 loveerklæring til arbejdsgiveren, som denne indsender til AF i udfyldt  

 stand.
 6.
Såfremt stillingen bliver ledig i orlovsperioden,  

 skal arbejdsgiveren oplyse AF herom, og straks foranledige stillingen  

 genbesat med en dagpengheberettiget afløser.
Hvis stillingen ikke er  

 genbesat inden 6 uger, bortfalder refusionen.
 Meddeler arbejdsgiveren, at stillingen er genbesat med en  

 ny afløser, skal AF kontrollere, at afløseren opfylder kravene  

 om medlemskab af a-kasse og dagpengeret.
 7.
AF underretter Undervisningsministeriet om forhold af  

 betydning for udbetalingen af refusionen.
Der behøves således  

 ikke gives besked om, at stillingen er genbesat, hvis dette er sket straks og  

 med en dagpengeberettiget afløser.
 Modtager AF oplysninger fra Undervisningsministeriet om,  

 at refusion er standset, kan AF betragte orloven som ophørt.
 8.
 Klager over afgørelser truffet af AF i forbindelse  

 med administrationen af denne ordning, jf. punkterne 1   7 kan indbringes til  

 Arbejdsmarkedsstyrelsen, jf. § 98, stk. 2 i Lov om arbejdsformidling og  

 arbejdsløshedsforsikring m.v.
 Afgørelser vedrørende udbetaling af  

 refusionen skal henvises til Undervisningsministeriet.
 9.
 Orlovsaftaler, der er godkendt før den 16. april  

 1993, og som gennemføres helt eller delvist efter denne dato,  

 administreres efter de regler, der var gældende på det tidspunkt,  

 orlovaftalen blev godkendt.
 I modsætning til forældre- og  

 uddannelsesorlovsordningerne, er der ikke mulighed for at forlænge en  

 aftale om uddannelse og jobrotation for privatansatte mv., der er godkendt  

 før den 16. april 1993, op til 52 uger.
 Vedrørende afskaffelse af den hidtidige  

 lønseddelprocedure henvises til side 7.
 Dette cirkulære træder i kraft dags dato og  

 har virkning fra 16. april 1993.
