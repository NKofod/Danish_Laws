(Til overregistrator ved  

 aktieselskabs-registeret, Københavns magistrat og politimestrene) Som det vil være bekendt, trådte lov nr. 370 af 13. juni 1973 om  

 aktieselskaber og lov nr. 371 af samme dato om anpartsselskaber i kraft den  

 1. januar 1974 og afløste dermed den hidtidige aktieselskabslov nr. 123 af  

 15. april 1930 med senere ændringer.
 De væsentligste ændringer i de nye love i forhold til handelsregistrene er  

 følgende:
1. Efter de hidtidige regler skulle  

 aktieselskabs-registeret, når der havde fundet anmeldelse sted at et  

 aktieselskab, der har hjemsted uden for politikredsene København,  

 Frederiksberg, Gentofte, Lyngby, Gladsaxe, Hvidovre, Glostrup og Tårnby,  

 straks meddele dette til føreren af handelsregisteret på selskabets hjemsted  

 og skulle, når registrering havde fundet sted, tilstille  

 handelsregisterføreren det ene eksemplar af anmeldelsen.
Efter den nye  

 aktieselskabslov er denne underretningspligt for aktieselskabs-registeret  

 bortfaldet, ligesom registeret heller ikke skal fremsende genparter af  

 registrerede ændringsanmeldelser.
Hvad angår dokumenter vedrørende anmeldelser og registreringer før 1.  

 januar 1974 og de på grundlag heraf førte registranter bemærkes, at der ikke  

 i den nye lov er hjemmel til at pålægge en handelsregisterfører at opbevare  

 disse.
Disse dokumenter og arkivalier skal ikke indsendes til  

 aktieselskabs-registeret, og de enkelte embeder kan selv træffe beslutning om  

 fortsat opbevaring eller makulering.
 Man vedlægger særtryk af handelsministeriets bekendtgørelse nr. 477 af 20.  

 august 1973 om anmeldelser m.v. til aktieselskabs-registeret, idet  

 opmærksomheden særligt henledes på § 1 i ovennævnte bekendtgørelse, hvorefter  

 skemaer til benyttelse ved ammeldelse til registrering i  

 aktieselskabs-registeret fortsat skal kunne fås ved henvendelse til  

 politimestrene uden for politikredsene København, Frederiksberg, Gentofte,  

 Lyngby, Gladsaxe, Hvidovre, Glostrup og Tårnby.
2. Ifølge § 121, jfr. § 117, i loven om  

 anpartsselskaber skal filialer af udenlandske selskaber med begrænset ansvar,  

 der i hjemlandet er undergivet regler, som i det væsentlige svarer til  

 bestemmelserne i loven om anpartsselskaber, fra 1. januar 1974 registreres i  

 aktieselskabs-registeret.
Af § 132, stk. 2, følger endvidere, at sådanne  

 filialer ikke kan optages i handelsregistrene.
 Såfremt handelsregisterføreren ved behandlingen af en anmeldelse af en  

 filial af et udenlandsk selskab med begrænset ansvar bliver i tvivl om,  

 hvorvidt dette retteligt omfattes af anpartsselskabslovens § 117, bedes  

 spørgsmålet herom forelagt aktieselskabs-registeret.
 3. For så vidt angår bestående registreringer i  

 handelsregistrene af filialer af udenlandske anpartsselskaber, er der fastsat  

 nærmere regler om disses overførelse fra handelsregistrene til  

 aktieselskabs-registeret ved handelsministeriets bekendtgørelse nr. 643 af  

 18. december 1973, hvoraf særtryk vedlægges.
 Til de enkelte bestemmelser i denne bekendtgørelse bemærkes:
a.
De selskaber, der omfattes af bekendtgørelsen, beskrives i  

 bekendtgørelsens § 1 alene ved en henvisning til anpartsselskabslovens § 117,  

 der taler om udenlandske selskaber, der i hjemlandet er undergivet regler,  

 som i det væsentlige svarer til bestemmelserne i anpartsselskabsloven.
Det  

 vil normalt dreje sig om selskaber, der benytter betegnelser som GmbH, SARL,  

 SPRL eller »Private Company«.
Nogen fuldstændig vejledning kan ikke  

 gives, da de enkelte landes anpartsselskabslovgivninger indbyrdes er meget  

 afvigende.
Såfremt registerførerne er i tvivl om, hvorvidt en filial omfattes  

 af bekendtgørelsen, følger det af formuleringen af § 3, stk. 1, at selskabet  

 skal optages på den der omhandlede fortegnelse, jfr. ordene »som efter  

 hans skøn kan omfattes af anpartsselskabslovens § 117«.
b.
De filialer, som bekendtgørelsen omhandler, overføres til  

 aktieselskabs-registeret og er berettiget til optagelse i dette uanset  

 bestemmelserne i handelsministeriets bekendtgørelse nr. 641 af 18. december  

 1973 om udenlandske aktieselskabers og anpartsselskabers adgang til at  

 oprette filialer.
c.
Den fuldstændige registerudskrift, der omtales i § 3, stk. 1, 2. pkt.,  

 er en udskrift, der viser alle de forhold, som ifølge det til  

 handelsregisteret tilførte gælder for et firma, samt den sidst indførte  

 anmeldelse.
d.
I bekendtgørelsens § 4 er bestemt, at der for anmeldelsen, såfremt der  

 sker uændret overførelse fra handelsregisteret til aktieselskabs-registeret,  

 skal betales et gebyr på 200 kr.
Såfremt selskabet imidlertid samtidig  

 foretager ændringsanmeldelser eller foretager berigtigelser i forhold til det  

 i handelsregisteret anførte, skal der betales gebyr efter de almindelige  

 regler i handelsministeriets bekendtgørelse nr. 478 af 20. august 1973 om  

 aktieselskabs-registerets takster.
e.
Den slettelse af handelsregisteret, som finder sted i henhold til  

 bekendtgørelsens § 2 og § 3, stk. 2, 1. pkt., sker uden gebyr efter § 1, stk.  

 1, i handelsministeriets bekendtgørelse nr. 622 af 21. december 1972 om  

 takster for anmeldelser m.v. til handelsregistrene.
 4. Opmærksomheden henledes på, at de nye love om  

 aktieselskaber og anpartsselskaber ikke er sat i kraft på Færøerne og i  

 Grønland.
 Handelsministeriet, den 3. januar 1974.
 P.M.V.
 Jens Selmer.
/K.
Skjødt.
