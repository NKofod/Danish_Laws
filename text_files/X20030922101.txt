Vedrørende  

 de af klager udførte hulboringer udtaler voldgiftsretten, at indklagede ved  

 klagers til kendegivelse af sin modsatrettede opfattelse på netop det punkt  

 samt som koncipist af entreprisekontrakten har haft særlig anledning til at  

 sikre sig mod fortolkningstvivl.
Det fastslås herefter, at hulboringerne ikke  

 er omfattet af entreprisesummen, da klagers tilbud efter entreprisekontrakten  

 har forrang for fællesbetingelserne i tilfælde af uoverensstemmelse.  

 Klagerens  

 erstatningskrav for hulboringer tages herefter til følge i overensstemmelse  

 med  

 ekstraregning på 174.037,50 kr.
Vedrørende  

 strøafstand lægges det efter bevisførelsen til grund, at det af  

 tegningsmaterialet fremgik, at plejeboligerne skulle være kørestolsegnede  

 ligesom det må være almen viden, at kørestole er almindeligt forekommende i  

 plejeboliger.
Klageren kunne derfor ikke gå ud fra, at parketgulvene kunne  

 lægges med en strøafstand som anvist vedrørende almindelige boliger.
Klager  

 kan  

 således ikke kræve betaling for udlægning af yderligere strøer, og indklagede  

 frifindes for dette krav.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
Vedrører AB 92, ekstraarbejder Hulboringer:
Ved entreprisekontrakt af 8. og 14. november 2000 påtog klageren  

 sig at udføre hovedentreprisen i forbindelse med om- og tilbygning af 18  

 plejeboliger og center for indklagede.
I kontrakten, der er udformet af  

 indklagede, er det i § 2 angivet, at grundlaget for entreprisen bl.a. er  

 entreprisekontrakten, klagerens tilbud og udbudsmaterialets fællesbetingelser  

 i  

 den nævnte rækkefølge.
Klagerens tilbud lød på knap 11 mio. kr. excl. moms, hvilket  

 svarede nøje til den aftalte entreprisesum i kontrakten.
Klagerens tilbud var  

 afgivet på den foreskrevne tilbudsliste fra indklagedes rådgiver og bestod  

 ifølge tilbudslistens nummerering af 23 sider.
Den bemærkning, som klageren  

 indføjede på side 18 vedrørende ventilationsanlæg, hvorefter boring af huller  

 i  

 eksisterende dæk og vægge ikke var medregnet, må betragtes som et forbehold.  

 Det er ubestridt, at indklagede blev bekendt med forbeholdet.
Det er ligeledes ubestridt, at parterne, før  

 entreprisekontrakten blev udfærdiget, drøftede betydningen af bemærkningen på  

 side 18, og at begge parter klart tilkendegav deres modsatrettede opfattelse  

 af, om det nævnte arbejde var omfattet af det accepterede tilbud.
Indklagede  

 havde efter parternes drøftelse ikke grundlag for at antage, at klageren  

 havde  

 frafaldet sin opfattelse af, at boring af huller i eksisterende dæk og vægge  

 var ekstraarbejde, der udløste krav på ekstrabetaling   et arbejde, som  

 indklagede fra næstlavestbydendes tilbud vidste beløb sig til ca. 130.000 kr.
 På den baggrund havde indklagede som den, der udformede  

 entreprisekontrakten, en særlig anledning til at sikre sig mod  

 fortolkningstvivl, hvilket imidlertid ikke skete på andre måder end ved  

 angivelse af rangfølgen mellem de dokumenter, der lå til grund for  

 entreprisen.  

 Herefter lægges det til grund, at boring af huller i eksisterende dæk og  

 vægge  

 ikke er omfattet af entreprisesummen, idet klagerens tilbud efter kontrakten  

 har forrang for fællesbetingelserne i tilfælde af uoverensstemmelse, og idet  

 det herefter ikke kan være afgørende, om klageren efter disse betingelser  

 måtte  

 være forpligtet til at angive forbehold på forsiden af tilbudslisten.  

 Klageren  

 har derfor krav på betaling for boring af huller i overensstemmelse med sin  

 ekstraregning på 174.037,50 kr., der størrelsesmæssigt er ubestridt.
 Strøafstand:
Udbudsmaterialet indeholder ikke præcise angivelser af  

 strøafstand, men henviser til leverandørens anvisninger.
Leverandøren af de  

 parketgulve, der skulle lægges i plejeboligerne har i den som bilag 14  

 fremlagte tekniske information angivet forskellig strøafstand for bl.a.  Alm.  

 Bolig  og steder med hjullast.
Efter bevisførelsen lægges det til grund, at  

 det  

 forskellige steder i tegningsmaterialet fremgik, at plejeboligerne skulle  

 være  

 kørestolsegnede, ligesom det må være almen viden, at kørestole er almindeligt  

 forekommende hos beboere i plejeboliger.
Klageren kunne derfor ikke gå ud  

 fra,  

 at parketgulvene kunne lægges med en strøafstand som anvist vedrørende  

 almindelige boliger.
Klageren kan herefter ikke kræve betaling for udlægning  

 af  

 yderligere strøer, og indklagede frifindes for dette krav.
 Som følge af det anførte skal indklagede betale 174.037,50 kr.  

 med procesrente fra den 7. december 2001 til klageren.
 Med sagens omkostninger forholdes som nedenfor bestemt.
 Thi bestemmes:
 Indklagede skal til klageren inden 14 dage betale 174.037,50 kr.  

 med procesrente fra den 7. december 2001 og sagsomkostninger med 16.000 kr.
 Indklagede skal betale de omkostninger, der er forbundet med  

 voldgiftsrettens virksomhed, efter opgørelse og påkrav.
