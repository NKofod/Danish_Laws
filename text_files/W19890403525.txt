Udtalt af Voldgiftsretten, at der principielt måtte gives  

 hovedentreprenøren ret til tidsfristforlængelse, men ikke for perioden inden  

 entreprisekontrakternes indgåelse og hovedtidsplanens udarbejdelse, idet der  

 deri ikke toges forbehold om tidsfristforlængelse pga vejrliget i vinteren  

 forinden.
Endvidere fandtes det, at bygherren havde krav på dagbod, fordi  

 beregning af dagbod var knyttet til tidspunktet for indflytningen og  

 lejlighederne på nævnte tidspunkt var behæftet med et betydeligt antal  

 mangler.
Da det drejede sig om lejligheder til udlejning, måtte det kunne  

 forlanges, at lejlighederne var i rimelig stand.
Bygherren havde i et vist  

 omfang set sig nødsaget til at imødekomme lejernes krav om  

 huslejenedsættelse.
Endelig fandtes det, at hovedentreprenøren var berettiget  

 til renter af de tilbageholdte dagbøder i det omfang, bygherren havde  

 tilbageholdt betaling i videre omfang end berettiget.
K E N D E L S E i Voldgiftssag nr.
C 2393 K A/S mod A Boligselskab c/o Z Boligselskab Ved tre i det væsentlige enslydende entreprisekontrakter påtog klageren, K  

 A/S sig som hovedentreprenør at opføre et antal boliger for indklagede A  

 Boligselskab, som bygherre på ø-arealet i x-sted.
Byggeriet var opdelt i tre  

 boliggrupper, æ-gården, å-gården, y-gården.
Efter opførelsen af byggeriet er der opstået uoverensstemmelse mellem  

 parterne om opgørelsen af deres indbyrdes mellemværende.
Da der ikke har  

 kunnet opnås enighed ved forhandling, har klageren ved klageskrift af 25.  

 februar 1988 indbragt sagen for en i henhold til »Regler for behandling  

 af sager ved Voldgiftsretten for Bygge- og Anlægsvirksomhed« nedsat  

 voldgiftsret.
Voldgiftsretten har bestået af civilingeniør J.E.
Ahrensbach,  

 direktør, civilingeniør Per Dibbern Johansen og højesteretsdommer J.
Bangert  

 med sidstnævnte som formand.
 Der har været afholdt syn og skøn ved arkitekt Frederik Johannessen, og  

 voldgiftsretten har foretaget besigtigelse af nogle af parterne udpegede  

 lejligheder i byggeriet for at danne sig et indtryk af manglernes karakter og  

 omfang.
 Der har været afholdt mundtlig forhandling den 7. april 1989. Under denne  

 er skønnet afhjemlet, og forklaring er afgivet af direktør B fra K og  

 ingeniør C fra D, der for indklagede har ført tilsyn med byggeriet.
 Parterne har nedlagt følgende påstande:
 1. Indklagede har påstået klageren tilpligtet at betale 4.366.891 kr.,  

 subsidiært et mindre beløb med sædvanlig procesrente fra den 25. februar 1988  

 i dagbøder for forsinkelse af byggeriet.
 Klageren har påstået frifindelse mod betaling af 344.105 kr.
 2. Klageren har påstået indklagede tilpligtet at betale 341.966,86 kr. med  

 sædvanlig procesrente fra sagens anlæg.
 Indklagede har påstået frifindelse for denne påstand.
 3. Klageren har påstået indklagede tilpligtet at anerkende, at  

 afhjælpningsfristen for å-gården er udløbet den 15. februar 1989 og at  

 nedskrive de stillede entreprisegarantier tilsvarende.
 Indklagede har påstået fristen fastsat til den 1. juni 1989.
 Parterne har tilkendegivet, at man er enige om de talmæssige beregninger.
1. Vedrørende spørgsmålet om dagbøder Indklagede har specificeret dagbodskravet vedrørende de enkelte byggerier  

 således:
Klageren har bestridt, at der foreligger forsinkelse med hensyn til  

 lejlighederne, idet beboerne faktisk flyttede ind til de aftalte tider.  

 Derimod erkendes det, at der foreligger en forsinkelse med hensyn til  

 fælleshusene på henholdsvis 32 dage, 88 dage og 91 dage.
Imidlertid har  

 klageren krav på tidsfristforlængelse på grund af vejrlig med 30 arbejdsdage  

 svarende til 42 kalenderdage i æ-gården, 20 arbejdsdage svarende til 28  

 kalenderdage i å-gårdens boliger, 25 arbejdsdage svarende til 35 kalenderdage  

 for å-gårdens fælleshus og 30 arbejdsdage svarende til 42 kalenderdage i  

 y-gården.
Herefter bortfalder dagbod for æ-gården, medens det erkendes, at  

 der skal betales dagbod for fælleshuset i å-gården for 60 dage og for  

 fælleshuset i y-gården for 49 dage.
Disse beløb har klageren opgjort til  

 henholdsvis 243.900 kr. og 100.205 kr. eller ialt 344.105 kr.
 Indklagede har bestridt, at klageren har krav på forlængelse af fristen på  

 grund af vejrlig.
 Voldgiftsretten skal udtale:
Det er i fællesbetingelserne fastsat, at der kun kan blive tale om  

 forlængelse af tidsfristerne, såfremt der forekommer helt usædvanlige  

 vejrsituationer.
Den af klageren krævede tidsfristforlængelse på 30 dage  

 vedrører 12 dage for vinteren 1985/86 og 18 dage for vinteren 1986/87.  

 Voldgiftsretten finder på grundlag af de foreliggende oplysninger, at der  

 både i vinteren 1985/86 og 1986/87 er forekommet så helt usædvanlige  

 vejrsituationer, at der principielt må gives klageren ret til  

 tidsfristforlængelse.
Entreprisekontrakterne vedrørende de tre byggerier er imidlertid først  

 indgået den 1. juli 1986, og den hovedtidsplan, som klageren i henhold til  

 aftalerne skulle udarbejde, er dateret den 12. marts 1986 med ændringer af  

 11. august 1986, uden at klageren har taget forbehold om tidsfristforlængelse  

 på grund af vejrlig i vinteren 1985/86. Herefter kan klageren ikke nu gøre  

 krav på forlængelse af tidsfristen for denne periode.
Der kan derfor højst  

 gives klageren en tidsfristforlængelse på 18 arbejdsdage svarende til 25  

 kalenderdage for æ-gården og y-gården og 13 arbejdsdage svarende til 18  

 kalenderdage for å-gårdens fælleshus.
Om dagbod var det aftalt, at der skulle betales en dagbod pr. kalenderdag  

 beregnet på nærmere angiven måde, såfremt byggeriet ikke var færdigt til  

 indflytning til de angivne tider.
Det var endvidere fastsat, at der også  

 efter overdragelsen af de enkelte boliger vil blive fastsat en frist til  

 afhjælpning af eventuelle mangler.
Blev mangler ikke afhjulpet inden den  

 fastsatte frist, træder foranstaltninger efter AB 72, § 21, stk. 4 i kraft.
Indflytning i lejlighederne i å-gården var i kontrakten aftalt til  

 henholdsvis den 1. og den 15. februar 1987. Disse datoer var fastsat af  

 klageren.
Indflytningen skete også på disse datoer, men lejlighederne var  

 behæftet med et betydeligt antal mangler.
Beregningen af dagbod er knyttet  

 til tidspunktet for indflytning i lejlighederne ikke til afleveringen.
Da det  

 drejer sig om lejligheder til udlejning, må det kunne forlanges, at  

 lejlighederne er i rimelig stand.
Selv om de enkelte mangler i det væsentlige  

 har været af underordnet betydning nærmest af kosmetisk karakter, findes de  

 dog at have et så betydeligt omfang, at lejerne ikke har været forpligtet til  

 at affinde sig hermed.
Lejerne har da også stillet krav om  

 huslejenedsættelse, hvilket indklagede i et vist omfang har set sig nødsaget  

 til at imødekomme.
Indklagede findes derfor at have krav på dagbod.
Med hensyn til beregning af dagbøderne bemærkes, at dette byggeri ifølge  

 referat af byggemødet den 10. december 1986 var lukket denne dag.
Klageren  

 kan derfor ikke gøre krav på tidsfristforlængelse på grund af vejrliget i  

 vinteren 1986/87.
Voldgiftsretten finder, at nogle af de mangler, som er optaget på den  

 oprindelige mangelsliste, på grund af deres karakter og vanskelighederne ved  

 nøjagtigt at fastslå, hvad der var tilsagt eller med rette kunne forventes af  

 indklagede i henseende til detaljer, vanskeligt kan betegnes som mangler.  

 Hertil kommer, at voldgiftsretten ikke på det foreliggende grundlag ser sig i  

 stand til at fastslå, i hvilket omfang de på den senere liste opførte mangler  

 er mangler fra den tidligere liste, som ikke er udbedret, senere konstaterede  

 mangler eller skader opstået efter indflytningen.
Voldgiftsretten er derfor  

 nødsaget til at fastsætte dagbod vedrørende lejlighederne i å-gården efter et  

 skøn.
Det lægges herefter til grund, at lejlighederne var behæftet med  

 mangler, hvis udbedring ville have krævet ca. 3 uger, hvis lejlighederne  

 havde været ubeboet.
På dette grundlag fastsætter voldgiftsretten dagboden  

 vedrørende denne del af byggeriet til 834.594 kr.
Indflytningen i lejlighederne i æ-gården og y-gården var aftalt  

 henholdsvis til perioden 1. maj til juni 1987 og perioden 1. juni til 1. juli  

 1987. Indflytningen i disse lejligheder blev udsat i 14 dage.
Indklagedes  

 beregning af dagbod for disse byggerier svarer i det store og hele til 14  

 dage.
Da klageren imidlertid efter det foran anførte har haft krav på en  

 tidsfristforlængelse på 18 dage svarende til 25 kalenderdage, bliver der ikke  

 spørgsmål om dagbod for forsinkelse med lejlighederne i disse byggerier.
 Vedrørende fælleshuse har klageren erkendt at skulle betale dagbøder på  

 ialt 344.105 kr.
 Efter de af klageren erkendte forsinkelser og det foran anførte om  

 fristforlængelse finder voldgiftsretten, at dagbøderne for fælleshusene bør  

 beregnes således:
 der betales med sædvanlige procesrenter fra den 25. februar 1988.
2. Vedrørende klagers rentekrav Klagers krav vedrører renter af de tilbageholdte dagbøder.
Der gives  

 klager medhold i, at han er berettiget til renter i det omfang, indklagede  

 har tilbageholdt betaling i videre omfang end berettiget.
Da voldgiftsretten  

 nu giver indklagede ret til dagbøder i væsentligt større omfang end af  

 klageren erkendt, bliver klagers beregning, mod hvilken indklagede ikke har  

 gjort indsigelse, forkert.
Da omberegningen ikke på det foreliggende grundlag  

 kan foretages af voldgiftsretten, overlades den ændrede beregning foreløbig  

 til klageren.
3. Vedrørende afhjælpningsperioden I mangel af andre oplysninger forlænges afhjælpningsperioden for å-gården  

 i overensstemmelse med beregningen af dagbøder med 3 uger, således at den er  

 udløbet den 7. marts 1989.
4. Omkostninger Idet bemærkes, at indklagede har afholdt udgifterne til skøn, bestemmes,  

 at hver part bærer sine omkostninger, medens klager betaler 1/3 og indklagede  

 2/3 af udgifterne til sagens behandling ved voldgiftsretten.
 T H I B E S T E M M E S:
 Klageren, K, skal til indklagede, A Boligselskab, betale 1.345.505 kr. med  

 sædvanlige procesrenter fra den 25. februar 1988.
 Afhjælpningsperioden for å-gården fastsættes til udløb den 7. marts 1989.
 Hver part bærer sine omkostninger.
 Klager skal betale 1/3 og indklagede 2/3 af udgifterne til sagens  

 behandling ved voldgiftsretten.
 Kendelsen opfyldes senest 14 dage fra dens modtagelse.
København, den 4. juli 1989 Per Dibbern Johansen Johannes Bangert J.E.
Ahrensbach P.v.c.
