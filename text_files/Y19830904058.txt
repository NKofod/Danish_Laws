Udtalt, at kommunalbestyrelsesmedlemmer har adgang til efter anmodning  

 at gennemse eksisterende sagsmateriale i den kommunale forvaltning.
Adgangen  

 til gennemsyn er begrænset af gældende regler om tavshedspligt.
Dette betyder  

 f.eks., at et kommunalbestyrelsesmedlem, der ikke - eller ikke mere - er  

 medlem af socialudvalget, er afskåret fra at gennemse socialudvalgets akter i  

 sager vedrørende enkeltpersoner.
Kommunalbestyrelsen kan endvidere som led i sin kompetence til at  

 fastsætte retningslinier for sagsforberedelsen i kommunalbestyrelsen og  

 udvalgene træffe beslutning om, hvilke bestemmelser der skal være gældende  

 med hensyn til opbevaring, tilbagelevering og destruktion af udleveret  

 sagsmateriale, der er stillet til rådighed for medlememrne af byrådet på  

 deres bopæl.
Givet udtryk for, at ministeriet for sit vedkommende vil finde  

 det rettest, at materiale, der indeholdedr fortrolige oplysninger, altid  

 kræves tilbageleveret eller tilintetgjort, når beslutning i sagen er truffet.
I skrivelse af 30. juni 1982 (j.nr. 00.01171o) har Græsted-Gilleleje byråd  

 anmodet indenrigsministeriet om en udtalelse om, i hvilket omfang et  

 byrådsmedlem, der i den foregående byrådsperiode var medlem af  

 socialudvalget, har adgang til at gennemse socialudvalgets dagsordener fra  

 den pågældnede byrådsperiode.
Byrådet har samtidig tilkendegivet som sin  

 opfattelse, at der kan gives tilladelse til gennemsyn af den del af  

 dagsordenen, som vedrører efterretningssager, men ikke af den del, som angår  

 personsager.
 Byrådet har endvidere rejst spørgsmålet om, hvorvidt dagsordener og  

 mødereferater vedrørende personsager, som er udleveret til medlemmer af  

 socialudvalget, bør destrueres efter at være benyttet efter hensigten med  

 udsendelsen.
I den anledning kan indenrigsministeriet om spørgsmålet om sagsindsigt  

 oplyse, at et medlem af en kommunalbestyrelse har adgang til efter anmodning  

 at gennemse eksisterende sagsmateriale i den kommunale forvaltning.  

 Begrundelsen herfor findes i de kompetence- og funktionsprincipper, der er  

 indeholdt i styrelseslovens system, og hvorefter kommunalbestyrelsen har det  

 overordnede ansvar for den kommunale forvaltnings arbejde.
En ret som den  

 nævnte er i øvrigt ofte et nødvendigt supplement til reglen i styrelseslovens  

 § 11, hvorefter ethvert medlem af kommunalbestyrelsen for denne kan indbringe  

 ethvert spørgsmål om kommunens anliggender.
 Anmodningen om sagsindsigt må klart angive, hvilke akter m.v. der ønskes  

 til gennemsyn, og henvendelsen skal rettes til borgmesteren i dennes  

 egensksab af øverste daglige leder af kommunens administration.
Adgangen til gennemsyn er dog begrænset af gældende regler om  

 tavshedspligt.
Dette betyder f.eks., at et kommunalbestyrelsesmedlem, der  

 ikke - eller ikke mere - er medlem af socialudvalget, er afskåret fra at  

 gennemse socialudvalgets akter i sager vedrørende enkeltpersoner.
 Indenrigsministeriet kan på denne baggrund tilslutte sig byrådets  

 opfattelse, hvorefter et byrådsmedlem, der ikke er socialudvalgsmedlem, er  

 afskåret fra at gennemse socialudvalgets dagsordener.
Hvad angår spørgsmålet om destruktion af fortroligt materiale, der er  

 stillet til rådighed for medlemmer af byrådet på deres bopæl, skal  

 indenrigsministeriet udtale, at uanset om et udleveret materiale må betegnes  

 som fortroligt, kan en kommunalbestyrelse altid som led i sin kompetence til  

 at fastsætte retningslinier for sagsforberedelsen i kommunalbestyrelsen og  

 udvalgene træffe beslutning om, hvilke bestemmelser der skal være gældende  

 med hensyn til opbevaring og tilbagelevering eller destruktion af udleveret  

 materiale.
På grund af den uklarhed, der kan bestå omkring spørgsmålet, må  

 det anses for hensigtsmæssigt, om kommunalbestyrelsen træffer udtrykkelig  

 beslutning om, hvilke retningslinier der skal være gældende.  

 Indenrigsministeriet vil for sit vedkommende finde det rettest, at materiale,  

 der indeholder fortrolige oplysninger, altid kræves tilbageleveret eller  

 tilintetgjort, når beslutning i sagen er truffet.
 P.M.V.
 E.B.
Johan Erichsen (* 1) Indenrigsministeriets afgørelser og udtalelser om kommunale forhold  

 1983 1.6.
