Resumé  



  

 En bosnisk-hercegovinsk statsborger indrejste i Danmark i februar 2000 sammen  

 med sin 5-årige søn.
Måneden efter indrejste hendes ægtefælle.
 Kvinden indgav på grundlag af sine oplevelser i Eksjugoslavien  

 og sine helbredsforhold ansøgning om opholdstilladelse efter de særlige  

 regler  

 for personer fra Eksjugoslavien (udlændingelovens § 9, stk. 2, nr. 5)  

 hvorefter  

 blandt andre enlige kvinder med børn kan opnå opholdstilladelse og humanitær  

 opholdstilladelse (udlændingelovens § 9, stk. 2, nr. 2). Ansøgningerne blev  

 afslået idet hverken Udlændingestyrelsen eller Ministeriet for Flygtninge,  

 Indvandrere og Integration mente at kvindens helbredsforhold var af en sådan  

 karakter at hun var omfattet af de nævnte bestemmelser.
Kvinden, der i tiden fra indgivelsen af ansøgningerne til  

 afgørelsestidspunktet var blevet skilt, bad efterfølgende om at sagerne blev  

 genoptaget.
Udlændingestyrelsen afslog at genoptage sagen om  

 opholdstilladelse  

 med den begrundelse at der ikke var fremkommet nye oplysninger.
I sin  

 udtalelse  

 til ombudsmanden anførte styrelsen at kvindens skilsmisse ikke havde nogen  

 betydning, idet hun efter det oplyste havde familie i Bosnien.
Ved sin  

 vurdering  

 af sagen lagde ombudsmanden til grund at kvindens sociale netværk i  

 hjemlandet  

 først havde fået betydning efter hendes skilsmisse, og at hun ikke over for  

 myndighederne havde givet oplysninger om sit sociale netværk i hjemlandet  

 siden  

 sin asylansøgning mere end tre et halvt år tidligere.
Derimod havde hun i  

 samtaler med psykologer afgivet ændrede oplysninger om hvor hendes  

 familiemedlemmer havde opholdt sig i den mellemliggende periode.
Ombudsmanden udtalte som sin opfattelse at det relevante faktum  

 i sagen var blevet ændret som følge af kvindens skilsmisse, og at  

 myndighederne  

 ikke kunne lægge oplysninger mere end tre et halvt år gamle til grund, men  

 måtte foretage en aktuel undersøgelse af kvindens sociale netværk i  

 hjemlandet.  

 Ombudsmanden udtalte endvidere at inddragelsen af oplysninger fra asylsagen  

 der  

 talte imod genoptagelsesanmodningen, krævede partshøring.
Ombudsmanden  

 henstillede til myndighederne at genoptage sagen.
For så vidt angik spørgsmålet om genoptagelse af sagen om  

 humanitær opholdstilladelse, blev sagens behandling indstillet på grund af  

 kvindens forsvinden.
Standsningen blev meddelt hendes advokat.
Da Ministeriet  

 for Flygtninge, Indvandrere og Integration blev bekendt med kvindens  

 opholdssted,  

 traf ministeriet afgørelse uden først at orientere kvinden eller hendes  

 advokat  

 om at sagens behandling blev genoptaget.
Ombudsmanden udtalte at ministeriet  

 burde have underrettet kvindens advokat om genoptagelse af sagsbehandlingen  

 med  

 henblik på at advokaten fik mulighed for at sende aktuelle oplysninger til  

 brug  

 for ministeriets vurdering af sagen.
 (J.nr. 2004-4326-643).
Afslag på opholdstilladelse efter  

 udlændingelovens § 9, stk. 2, nr. 2, og § 9, stk. 2, nr. 5 Det fremgår af sagsakterne at  

 A er bosnisk-hercegovinsk statsborger, født i 1975. I februar 2000 indrejste  

 hun her i landet sammen med sin søn, som er født i 1994, og søgte asyl.
Det  

 fremgår endvidere af akterne at As daværende ægtefælle der ligeledes er  

 bosnisk-hercegovinsk statsborger, indrejste i Danmark i marts 2000 og søgte  

 asyl.
 Af asylansøgningsskema  

 dateret  

 12. februar 2000  

 fremgår at As egen og hendes søns helbredstilstand var ok.  

 I et skema af  

 samme dato vedrørende As familieforhold oplyste hun at hendes mor, bror  

 og to  

 søstre boede i (...), Bosnien.
 Af et (udateret)  

 samtalereferat fra Udlændingestyrelsen fremgår bl.a. følgende:
Forespurgt om ansøger har  

 modtaget lægehjælp i Danmark, svarer hun, at hun tager nervemedicin, og at  

 hun  

 glemmer.
Ansøger tager Natur-Drogeriets Baldrian/Humle tabletter, det er  

 sygeplejersken  

 på centret i (X)-by, der har givet ansøgeren disse tabletter.
Ansøger  

 oplyser, at  

 de ikke virker.
Hun har tidligere haft nogle meget stærkere tabletter, de  

 havde  

 bivirkninger som uro i kroppen, rystelser og ansøger tager dem ikke mere.
Der  

 er ingen læge der har kigget på ansøger i forbindelse med disse tabletter hun  

 nu tager.
Ansøger oplyser, at hun gik  

 til psykiater.
Ansøger spurgte sygeplejersken hvorfor hun ikke går til  

 psykiater mere, hun fik det svar, at de afventede ansøgers reaktion på de nye  

 tabletter, som ansøger startede med for ca. 20 dage siden.
Ansøger startede ved psykiater  

 da hun flyttede til (X)-by, hun gik til 4 samtaler.
Ansøger oplyser, at hun  

 vidste det var sidste gang, for der skulle søges Røde Kors i ( ) om  

 yderligere  

 betaling.
Ansøger oplyser, at det endnu ikke er besluttet om hun skal have  

 flere samtaler. Af boligplaceringsskema  

 dateret  

 9. april 2001  

 fremgår at der ikke forelå særlige helbredsforhold som burde tages i  

 betragtning ved afgørelse om boligplacering.
Den 3. august 2001  

 meddelte Udlændingestyrelsen  

 A afslag på asyl.
Under asylsagens behandling i Flygtningenævnet oplyste A  

 over  

 for nævnet at hun havde modtaget psykologbehandling i ca. seks måneder under  

 sit ophold i (...). Flygtningenævnet stadfæstede  

 den 2. oktober 2001  

 styrelsens afgørelse og  

 udtalte i den anledning bl.a. følgende:
Flygtningenævnet kan i det  

 væsentlige lægge ansøgernes forklaringer til grund for sagen.
Det følger  

 heraf,  

 at den kvindelige ansøger i 1992 var udsat for et seksuelt overgreb af meget  

 grov karakter forøvet af serbiske soldater.
Et flertal af  

 Flygtningenævnets medlemmer finder ikke, at overgrebet i 1992 mod den  

 kvindelige ansøger er asylbegrundende.
Flertallet lægger vægt på, at  

 overgrebet  

 er sket for ni år siden.
Det forhold, at den kvindelige ansøger efter det  

 oplyste er traumatiseret i anledning af overgrebet, giver efter flertallets  

 opfattelse ikke tilstrækkeligt grundlag for at antage, at den kvindelige  

 ansøger som følge af mulig subjektiv frygt ikke kan vende tilbage til  

 Føderationsområdet. Der blev ikke ved  

 Flygtningenævnets afgørelse fastsat udrejsefrist idet Udlændingestyrelsen  

 efterfølgende  

 ville tage stilling til opholdstilladelse efter jugoslaverlovens § 15 og  

 udlændingelovens § 9, stk. 2, nr. 5.
Ved brev af  

 5. oktober 2001  

 til  

 Indenrigsministeriet anmodede As daværende advokat om humanitær  

 opholdstilladelse; advokaten anførte i den forbindelse bl.a. at A var  

 traumatiseret i voldsom grad, og vedlagde til støtte herfor Dansk Røde  

 Kors  

 kontinuationsrapport for perioden februar 2000 til september 2001 og  

 medicinordinationsskema.
Brevet var endvidere vedlagt en psykologudtalelse af  

 4. juli 2000  

 udarbejdet af  

 cand. psyk.
B med bl.a. følgende oplysninger:
(A), der er 25 år er  

 ankommet til Danmark sammen med sin mand og parrets søn på 5 år.
Pt. oplyser  

 om  

 sig selv, at hun har mor og 2 søskende i sit hjemland.
Pt.s far  

 forsvandt ved  

 krigens begyndelse i  

 1992. Pt.  

 fortæller endvidere, at hun er uddannet lærer og tidligere har arbejdet som  

 lærer indenfor humanitært arbejde.
Pt. oplyser, at hun har været  

 udsat for voldelige overgreb da hun var 17 år.
Hun har i relation hertil ofte  

 haft selvmordstanker, men har aldrig forsøgt selvmord.
Pt. har haft i alt 3 samtaler  

 ( ) Pt. er nu afsluttet herfra, men er selvfølgelig velkommen til at henvende  

 sig hertil igen såfremt hun senere får behov for dette. Den 25. oktober 2001  

 meddelte  

 Indenrigsministeriet afslag på humanitær opholdstilladelse med denne  

 begrundelse:
 Det forhold, at (A) har det  

 meget dårligt psykisk og sover meget lidt, ( ) kan ikke begrunde meddelelse  

 af  

 opholdstilladelse efter udlændingelovens § 9, stk. 2, nr. 2.
 Det forhold, at (A)s  

 psykiske problemer blandt andet skyldes, at hun i 1992 har været udsat for  

 voldtægt, kan ikke føre til et andet resultat.
Indenrigsministeriet skal,  

 for så vidt angår oplysningen om, at (A) har selvmordstanker, bemærke, at  

 efter  

 ministeriets praksis er det ikke i sig selv tilstrækkeligt til meddelelse af  

 humanitær opholdstilladelse, at en ansøger oplyser, at han eller hun agter at  

 begå selvmord.
Psykisk sygdom, der efter en konkret lægelig vurdering  

 indebærer  

 en overvejende risiko for selvmord eller forsøg herpå, vil dog kunne danne  

 grundlag for meddelelse af humanitær opholdstilladelse. Efter det oplyste blev A  

 skilt fra sin daværende ægtefælle  

 den 11. januar 2002.
 Udlændingestyrelsen traf  

 den 3. juni 2002  

 afgørelse  

 om opholdstilladelse efter jugoslaverlovens § 15 og udlændingelovens § 9,  

 stk.  

 2, nr. 5, og skrev i den anledning bl.a. således til A:
 Udlændingestyrelsen skal  

 meddele dig, at du ikke opfylder betingelserne for at få opholdstilladelse i  

 medfør af § 15 i lovbekendtgørelse nr. 563 af  

 30. juni 1995  

 om lov om midlertidig opholdstilladelse  

 til visse personer fra det tidligere Jugoslavien m.v. (jugoslaverloven) og i  

 medfør af udlændingelovens § 9, stk. 2, nr. 5.
 Denne afgørelse omfatter  

 tillige dit barn:
 ( ), født ( ) 1994.
 Du skal udrejse af Danmark  

 senest 15 dage efter forkyndelsen af denne afgørelse, jf. udlændingelovens §  

 33, stk. 2, jf. stk. 1.
Sagsfremstilling og  

 begrundelse Den 2. oktober 2001  

 stadfæstede  

 Flygtningenævnet styrelsens afslag på asyl.
 I medfør af § 15 i jugoslaverloven  

 kan der gives midlertidig opholdstilladelse til personer, der pga.  

 krigshandlinger eller lignende uroligheder i hjemlandet må antages at have  

 behov for midlertidig beskyttelse her i landet.
 Det fremgår af  

 udlændingelovens § 9, stk. 2. nr. 5, at opholdstilladelse kan gives til  

 udlændinge med opholdstilladelse i medfør af § 15 i jugoslaverloven, og som  

 må  

 antages at have behov for midlertidig beskyttelse her i landet.
 Styrelsen finder ikke, at du  

 har behov for midlertidig beskyttelse her i landet.
 Styrelsen har ved afgørelsen  

 lagt vægt på, at der ikke længere pågår krigshandlinger eller lignende  

 uroligheder i Bosnien-Hercegovina, og at der i marts 1994 blev indgået en  

 freds- og føderationsaftale mellem muslimer og etniske kroater i  

 Bosnien-Hercegovina.  

 Føderationsaftalen er senest blevet bekræftet ved fredsaftale indgået i  

 Dayton  

 den  

 21.11.1995.
 Endvidere har styrelsen lagt  

 vægt på den generelt positive udvikling af forholdene i Bosnien-Hercegovina  

 siden fredsaftalen.
 Styrelsen har også lagt vægt på,  

 at du er etnisk muslim oprindeligt fra ( ) i Republika Srpska, og at du har  

 opholdt dig i (...) beliggende i føderationsområdet i Bosnien-Hercegovina fra  

 1992 indtil udrejsen til Danmark  

 den 5. februar 2002  

[rettelig 2000; min bemærkning].  

 Styrelsen finder på den baggrund, at du kan henvises til at tage ophold i  

 føderationsområdet i Bosnien-Hercegovina.
 Det forhold, at du har  

 modtaget medicin mod depressioner og har talt om muligheden for at begå  

 selvmord, finder styrelsen ikke er af en sådan karakter, at det kan begrunde  

 at  

 du meddeles opholdstilladelse i medfør af jugoslaverlovens § 15 og  

 udlændingelovens § 9, stk. 2. nr. 5.
Styrelsen finder ikke, at der  

 i øvrigt er særlige forhold, som kan begrunde, at du meddeles  

 opholdstilladelse  

 i medfør af jugoslaverlovens § 15 og udlændingelovens § 9, stk. 2. nr.  

 5. Ved telefax af  

 17. juli 2002  

 søgte As  

 advokat om humanitær opholdstilladelse under henvisning til at A fra 1992 og  

 i  

 en lang periode derefter havde været udsat for alvorlig og livstruende  

 forfølgelse.  

 Brevet var vedlagt kopi af en udtalelse af  

 12. juli 2002  

 udarbejdet af C, Psykologisk  

 Klinik, Y-by, hvoraf bl.a. følgende fremgår:
 (A) er nu fraskilt og dermed  

 eneforsørger for en dreng på ca. 8 år.
Før ægteskabet var (A) udsat  

 for fuldbyrdet voldtægt, hvor hun var bange for at det ikke alene psykisk,  

 men  

 også fysisk havde ødelagt hende, således, at hun ikke kunne få børn.  

 Seksuelle  

 problemer har der været hele vejen.
Voldtægt er en hårdere straf end døden.
 Voldtægten og de oplevelser  

 hun var vidne til under krigen har ødelagt hendes menneskelige selvværd,  

 således at hun ikke mener hun har nogen eksistensberettigelse som selvstændig  

 person, men alene i kraft af at være mor.
Hun er meget præget af angst,  

 skyldfølelse, søvnproblemer med mareridt og kroniske smerter.
Hendes  

 symptomer  

 er tiltaget i forbindelse med at hendes broder, som også boede på  

 flygtningecentret,  

 og som sønnen var meget knyttet til, pludselig forsvandt.
Hun føler et stort  

 ansvar for at bearbejde hans tabsoplevelse, og det kommer let til at  

 overskygge  

 hendes egen tilstand.
De psykiske problemer (A) har  

 kompromitterer i høj grad hendes muligheder for at leve et almindeligt  

 liv. I telefax af  

 9. december 2002  

 til  

 Udlændingestyrelsen anførte As advokat at A ikke kunne udsendes, idet  

 hun ikke  

 kunne opnå den nødvendige behandling for sine traumer i sit hjemland.
A anmodede ved to enslydende  

 breve af  

 13. december 2002  

 til Udlændingestyrelsen og Ministeriet for Flygtninge, Indvandrere og  

 Integration om opholdstilladelse efter henholdsvis udlændingelovens § 9, stk.  

 2, nr. 5, og udlændingelovens § 9 b, stk. 1. Til støtte herfor anførte A at  

 hun  

 var under medicinsk og psykologisk behandling og behøvede længere tid dertil,  

 og at hendes søn trængte til normale og sikre omgivelser.
As etniske  

 oprindelse  

 gjorde det særligt farligt for hende at vende tilbage til hjemlandet, og hun  

 henviste i den forbindelse til forholdene dér og til psykologudtalelsen af  

 12. juli 2002. A bemærkede  

 endvidere at der i sagen forelå flere omstændigheder som begrundede humanitær  

 opholdstilladelse: Hun var alene med en mindreårig søn, og ved en udvisning  

 ville hun ingen muligheder have for at skaffe bolig, arbejde eller den  

 nødvendige lægelige hjælp hvilket ville forværre hendes sygdom.
Endvidere  

 henviste A til principperne i UNHCRs håndbog pkt. 206-212 og CPT  

 vedrørende  

 reglerne om udsendelse af psykisk syge asylansøgere.
 Til ministeriet vedlagde A  

 bl.a. et samtalereferat udarbejdet af speciallæge i psykiatri D hvoraf bl.a.  

 følgende fremgår vedrørende en samtale  

 den 21. januar 2002  

 :
 Jeg har sagt til pt., at jeg  

 ikke finder hende psykisk syg, men derimod følelsesmæssigt svært belastet af  

 såvel fortidige traumatiserende oplevelser og nuv. svært belastende social  

 situation med såvel en uafklaret fremtid og et i realiteten opløst ægteskab.
 Jeg har opfordret pt. til at  

 få aftalt en tid med psykologen igen.
 Fra psykiatrisk side er der  

 ingen behandlingsindikation, men det må understreges, at den fortsatte venten  

 er både uacceptabel og umenneskelig, hvorfor jeg stærkt skal opfordre til, at  

 der tages kontakt til myndighederne for at få afklaret pt.s status hurtigst  

 muligt.
Obj. psyk.: Vågen og  

 bevidsthedsklar.
Alderssvarende udseende.
Stemningslejet ikke depressiv  

 forsænket.
Pt. giver et noget dysforisk, mut og utilnærmeligt indtryk, men  

 bag  

 denne facade fornemmer man tydeligt, hvor ulykkelig hun er.
Frembyder intet  

 psykotisk.
Kontakten skeptisk afventende. As advokat anmodede ved brev  

 af  

 12. februar 2003  

 til Flygtningenævnet om genoptagelse af As asylsag og bad nævnet  

 tilbagesende  

 sagen til Udlændingestyrelsen for så vidt angik As søn, under  

 henvisning til  

 at der ikke var foretaget en konkret og individuel undersøgelse af den risiko  

 han ville udsættes for ved en tilbagevenden til hjemlandet, og til hans  

 subjektive frygt herfor.
For As vedkommende anførte advokaten bl.a. at  

 der var  

 risiko for at hun ved en hjemvenden ville miste forældremyndigheden til sin  

 tidligere ægtefælle.
Ved brev af samme dato   

 12. februar 2003  

  til  

 Ministeriet for Flygtninge, Indvandrere og Integration bad advokaten  

 ministeriet genoverveje opholdstilladelse, efter alle relevante  

 bestemmelser  

 idet A ved en hjemsendelse ikke længere var beskyttet mod de personer der  

 havde  

 begået overgreb mod hende, og mod hendes barns far.
Brevet var vedlagt kopi  

 af  

 advokatens brev til Flygtningenævnet.
 Ved brev af  

 22. maj 2003  

 til  

 ministeriet fremsendte advokaten kopi af Dansk Røde Kors lister over  

 medicinordination for perioden marts 2000 til april 2003 samt en  

 psykologudtalelse af  

 15.  

 maj 2003  

 udarbejdet af aut. psykolog C hvoraf bl.a. følgende  

 fremgår:
 (A) har været her til en  

 række samtaler for at få bearbejdet de traumer, hun har.
 Hun har i den forbindelse  

 fortalt mere i detaljer om sin historie, hvilket understreger, at hun siden  

 hun  

 var ganske ung, har været plaget af følger af voldtægt og angst.
(A) blev voldtaget første  

 gang som skolepige, familien undskyldte det med at der var krig, hun var  

 siden  

 plaget af angst med selvdestruktive tanker, og i tilknytning lavede hun et  

 selvmordsforsøg.
Hun har siden forsøgt selvmord flere gange.
 Familien boede ved en sø som  

 ofte var farvet rød af blod, fordi folk der blev lemlæstede og skudt blev  

 smidt  

 deri. (A) vidste, at det var almindelig praksis, at kvinder der var  

 voldtaget,  

 blev smidt i søen, og hun gik derfor med tanker om, hvornår det blev hendes  

 tur.
Under familiens flugt mod  

 Screbreniza blev de beskudt og taget til fange.
Hun blev der igen udsat for  

 voldtægt og trussel om mord, samtidig med at hun var vidne til andre fik den  

 behandling.
Flugten var foranlediget af  

 ægtefællen, der nu er tilbage i Bosnien, og der truer den resterende del af  

 (A)s familie med at han tager deres fælles dreng, ( ), når (A) bliver  

 sendt  

 til Bosnien.
Denne aktuelle trussel er med til at intensivere (A)s  

 angst.  

 Drengen ( ) er meget knyttet til sin mor, og lider af nogle somatiske,  

 behandlingskrævende lidelser. (A)s angst intensiveres også ved at hun  

 ved at  

 hun i lokalsamfundet altid vil være stemplet dels fordi hun er fraskilt, dels  

 fordi hun har været udsat for voldtægt.
Hendes livsmuligheder i Bosnien vil  

 derfor være svært reduceret.
Ud over de psykiske følger af  

 voldtægten og de oplevelser (A) har været igennem lider hun også af somatiske  

 problemer, som hun har brug for undersøgelse og behandling for.
Men de  

 psykiske  

 følger af voldtægten gør, at hun viger tilbage for undersøgelse. I et internt notat af  

 12. december 2003  

 vurderede asylafdelingen på baggrund af asylsagens akter at A havde et  

 tilstrækkeligt netværk i Bosnien-Hercegovina til at hun kunne klare sig,  

 uanset  

 at hun var eneforsørger.
Af notatet fremgår at A ifølge sin asylsag havde en  

 mor og tre søskende, heriblandt en bror i Bosnien-Hercegovina.
 Ved brev af  

 15. december 2003  

 til As  

 advokat afslog Udlændingestyrelsen at genoptage sagen om opholdstilladelse  

 efter udlændingelovens § 9, stk. 2, nr. 5, med følgende begrundelse:
 Styrelsen har ved afgørelsen  

 lagt vægt på, at der ikke er fremkommet væsentlige nye oplysninger om din  

 klients helbredstilstand.
 Således har styrelsen  

 allerede ved afgørelsen af  

 3.  

 juni 2002  

 taget stilling til de forhold, at din klient lider af  

 traumer og har talt om selvmord.
 Styrelsen finder ikke, at der  

 i øvrigt er oplyst om forhold, der kan føre til en ændret vurdering af,  

 hvorvidt din klient opfylder betingelserne for meddelelse af  

 opholdstilladelse  

 efter udlændingelovens § 9, stk. 2. nr. 5.
Således kan din klients  

 oplysninger om hendes status som eneforsørger, de generelle forhold i  

 Bosnien-Hercegovina, herunder i Republika Srpska, samt forholdene for internt  

 fordrevne i Bosnien-Hercegovina, ikke føre til en ændret vurdering. Ved e-mail af  

 3. februar 2004  

 til  

 ministeriet fremsendte As advokat en udateret psykologudtalelse  

 udarbejdet af  

 aut. psykolog C hvoraf følgende fremgår:
Undertegnede har afsluttet  

 en samtalerække på ti samtaler med (A) og jeg kan konstatere, at den psykiske  

 problematik, der tidligere har gjort sig gældende for (A) stadig er til  

 stede,  

 og nu må betragtes som en kronisk tilstand.
De tidligere udtalelser står  

 således stadig ved magt, og kan ikke tilbagevises. (A)s psykiske  

 tilstand er  

 tværtimod nu mere fastlåst.
(A) lider af en kronisk  

 angsttilstand, der medfører, at hun skal bruge mange ressourcer på at klare  

 helt almindelige hverdagsting.
Den lange uvished om hendes livsvilkår har  

 undermineret hendes psykiske tilstand yderligere og hun bevæger sig på kanten  

 af et psykisk sammenbrud hvilket kan fremkaldes ved at hun udsættes for bare  

 en  

 lille yderligere belastning.
Hun er således på ingen måde i besiddelse af  

 normale psykiske ressourcer.
(A) må således stadig  

 vurderes som behandlingskrævende. Flygtningenævnet afviste  

 den 5. marts 2004  

 at  

 genoptage asylsagen og at hjemvise sagen vedrørende As søn til  

 Udlændingestyrelsen under henvisning til at der ikke var tilført sagen  

 væsentlige nye oplysninger, og at sønnen fortsat var mindreårig.
 I brev af  

 1. juni 2004  

 til As advokat skrev  

 ministeriet bl.a. følgende:
 Ministeriet kan oplyse, at  

 Deres klient samt et barn ifølge Udlændingeregistret er registreret som  

 forsvundet og skønnet udrejst  

 den  

 8. marts 2004.
En ansøgning om genoptagelse  

 af en afgørelse efter udlændingelovens § 9 b, kan ikke behandles, hvis den  

 myndighed, der har truffet afgørelsen, ikke er bekendt med udlændingens  

 opholdsted, jf. § 33, stk. 8, i udlændingeloven, jf. lov nr. 365 af  

 6. juni 2002. Bestemmelsen  

 trådte i kraft  

 den 1. juli  

 2002  

 og finder anvendelse fra og med  

 den 1. juli 2002, uanset om udlændingen inden  

 denne dato har indgivet ansøgningen om opholdstilladelse efter de på  

 daværende  

 tidspunkt gældende regler i udlændingeloven.
Der kan herved henvises til  

 Lovforslag nr. 152 af  

 28.  

 februar 2002  

 om bl.a. ændring af udlændingeloven (Folketingstidende  

 2001/2002 Tillæg A, s. 3952 ff.).
 Udlændingemyndighederne skal  

 alene meddele den person, der har formidlet udlændingens  

 genoptagelsesansøgning  

 overfor udlændingemyndighederne, at genoptagelsesansøgningen ikke kan  

 behandles, før udlændingen giver sig til kende overfor myndighederne på en  

 sådan måde, at myndighederne er bekendt med den pågældendes opholdsted, og  

 den  

 pågældende står til rådighed for udlændingemyndighedernes behandling af  

 sagen.  

 Der kan herved henvises til Lovforslag nr. 152 af  

 28. februar 2002  

 om bl.a. ændring af  

 udlændingeloven (Folketingstidende 2001/2002 Tillæg A, s. 3952 ff.).
 Ministeriet for Flygtninge,  

 Indvandrere og Integration foretager på den baggrund ikke videre i anledning  

 af  

 Deres breve af  

 12. februar  

 2003  

 og  

 22. maj  

 2003  

 samt Deres klients brev af  

 13. december 2002  

 til ministeriet, idet Deres  

 klient er registreret som forsvundet og skønnet udrejst, og ministeriet  

 således  

 ikke er bekendt med Deres klients opholdssted.
Ministeriet skal i den  

 forbindelse bemærke, at hvis Deres klients opholdssted tilkendegives overfor  

 ministeriet, vil ansøgningen om genoptagelse af sagen blive behandlet. Den 8. juni 2004  

 bad Migrationsverket i Sverige  

 Danmark om efter Dublinkonventionen at tage A og hendes søn tilbage, hvilket  

 Udlændingestyrelsen indvilligede i  

 den 29. juni 2004.
 Den 16. november 2004  

 skrev  

 ministeriet bl.a. følgende til As advokat:
 Ved telefax af  

 2. september 2004  

 til  

 ministeriet meddelte Rigspolitiet, at Deres klient var indkvarteret på Center  

 ( ).
 Det fremgår af  

 Udlændingeregistret, at Deres klient siden  

 den 3. september 2004  

 har været indkvarteret på  

 asylcentret ( ).
 På den baggrund har  

 ministeriet besluttet at realitetsbehandle anmodningen om at genoptage  

 ansøgning  

 om humanitær opholdstilladelse.
 Af de seneste helbredsmæssige  

 oplysninger fremgår det bl.a., at Deres klient lider af psykiske problemer  

 som  

 følge af voldtægt, at hun lider af en kronisk angsttilstand, og af somatiske  

 problemer, at den lange uvished om hendes livsvilkår har undermineret hendes  

 psykiske tilstand yderligere, således at hun bevæger sig på kanten af et  

 psykisk sammenbrud, at hun fortsat må vurderes som behandlingstrængende, samt  

 at hun modtager medicinsk behandling mod angst og uro (Lexotan) samt  

 medicinsk  

 behandling mod søvnløshed (Zolpidem). Det fremgår endvidere, at Deres klients  

 søn lider af nogle somatiske behandlingskrævende lidelser.
Retsregler Efter almindelige  

 retsgrundsætninger kan en sag genoptages, hvis der fremkommer nye oplysninger  

 af så væsentlig betydning for sagen, at der er en vis sandsynlighed for, at  

 sagen ville have fået et andet resultat, hvis oplysningerne havde foreligget  

 ved den oprindelige afgørelse i sagen.
Der kan herved nærmere henvises til  

 Hans  

 Gammeltoft-Hansen m.fl., Forvaltningsret, 2. udgave (2002), side  

 921f.
Begrundelse Ministeriet for Flygtninge,  

 Indvandrere og Integration har efter en gennemgang af sagen ikke fundet, at  

 genoptagelsesanmodningerne af  

 17. september 2002  

[rettelig  

 17. juli 2002  

 ; min bemærkning],  

 13. december 2002,  

 12. februar 2003  

 og  

 22. maj 2003  

 indeholder  

 nye væsentlige oplysninger af betydning for ministeriets behandling af sagen.
 Det oplyste om, at Deres  

 klient lider af psykiske problemer som følge af voldtægt, at hun lider af en  

 kronisk angsttilstand, og af somatiske problemer, at den lange uvished om  

 hendes livsvilkår har undermineret hendes psykiske tilstand yderligere,  

 således  

 at hun bevæger sig på kanten af et psykisk sammenbrud, at hun fortsat må  

 vurderes som behandlingstrængende, samt at hun modtager medicinsk behandling  

 mod angst, uro og søvnløshed, kan ikke begrunde meddelelse af humanitær  

 opholdstilladelse.
 Endvidere kan det oplyste om,  

 at Deres klients søn lider af nogle somatiske behandlingskrævende lidelser,  

 heller ikke begrunde meddelelse af humanitær opholdstilladelse.
 Ministeriet har herved lagt  

 vægt på, at der uanset det oplyste om Deres klients fysiske og psykiske  

 helbredstilstand, samt det oplyste om Deres klients søns helbredstilstand,  

 ikke  

 er tale om sådanne fysiske eller psykiske sygdomme af meget alvorlig  

 karakter,  

 der efter ministeriets praksis kan begrunde meddelelse af humanitær  

 opholdstilladelse.
 Ministeriet har endvidere  

 henset til, at det fremgår af sagen, at forværringen af Deres klients  

 psykiske  

 tilstand er begrundet i den lange uvished om hendes livsvilkår.
 For så vidt angår det anførte  

 om, at Deres klient ikke kan modtage den relevante behandling i hjemlandet,  

 skal ministeriet oplyse, at muligheden for behandling i hjemlandet alene  

 inddrages i vurderingen af sagen, hvis den pågældende lider af en sygdom, der  

 vil kunne begrunde opholdstilladelse efter udlændingelovens § 9 b, stk. 1.
 Vedrørende oplysningerne om,  

 at Deres klient har været udsat for et seksuelt overgreb, skal ministeriet  

 bemærke, at den omstændighed, at en person har været udsat for voldtægt eller  

 lignende seksuelle overgreb, ikke i sig selv kan begrunde meddelelse af  

 humanitær opholdstilladelse efter udlændingelovens § 9 b, stk. 1.
 Det beror således på en  

 konkret vurdering af samtlige oplysninger i sagen, om det seksuelle overgreb  

 i  

 kombination med sagens øvrige omstændigheder kan begrunde meddelelse af  

 opholdstilladelse i medfør af udlændingelovens § 9 b, stk. 1.
 Ministeriet har foretaget en  

 konkret vurdering af oplysningerne i sagen og har ikke fundet, at  

 oplysningerne  

 om seksuelle overgreb sammenholdt med de øvrige oplysninger i sagen, herunder  

 oplysningerne  

 om Deres klients helbredstilstand, kan begrunde meddelelse af  

 opholdstilladelse  

 efter udlændingelovens § 9 b, stk. 1.
 Det anførte om, at Deres  

 klient på baggrund af voldtægten risikerer at blive udsat for diskrimination,  

 samt at Deres klient frygter at blive udsat for forfølgelse ved en  

 tilbagevenden til hjemlandet, kan endvidere ikke begrunde meddelelse af  

 humanitær opholdstilladelse.
Det bemærkes i den  

 forbindelse, at Udlændingestyrelsen og Flygtningenævnet ved behandlingen af  

 Deres klients asylsag har taget stilling til spørgsmålet om, hvorvidt Deres  

 klient risikerer forfølgelse ved en tilbagevenden til hjemlandet.
En eventuel  

 opholdstilladelse i medfør af udlændingelovens § 9 b, stk. 1, skal således  

 være  

 begrundet i andre humanitære hensyn.
 For så vidt angår  

 henvisningen til principperne i UNHCR håndbog pkt. 206-212 vedrørende  

 proceduren  

 for asylsagsbehandling af psykisk syge asylansøgere, skal ministeriet  

 bemærke,  

 at Flygtningenævnet har taget stilling hertil under nævnets behandling af  

 Deres  

 klients asylsag.
 Det oplyste om, at Deres  

 klient er fraskilt og eneforsørger for en mindreårig dreng, samt at hun ikke  

 har mulighed for at skabe sig en tålelig tilværelse i hjemlandet, er ikke  

 omstændigheder, der kan begrunde meddelelse af humanitær opholdstilladelse.
 Endelig kan generelt  

 vanskelige økonomiske eller politiske forhold i hjemlandet ikke i sig selv  

 begrunde meddelelse af humanitær opholdstilladelse.
Ministeriet kan således  

 henholde sig til afgørelsen af  

 25. oktober 2001. Den 30. november 2004  

 modtog jeg et  

 brev fra A skrevet på hendes modersmål.
På grundlag af oversættelsen deraf  

 opfattede jeg As henvendelse som en anmodning om hjælp til at opnå ret  

 til at  

 opholde sig sammen med sin søn i Danmark.
I brev af  

 16. december 2004  

 oplyste jeg A  

 bl.a. om at en klage til ombudsmanden skal være indgivet inden et år efter at  

 forholdet er begået, og at hendes klage over afslagene på humanitær  

 opholdstilladelse  

 af  

 25. oktober 2001  

 og afslaget af  

 3. juni 2002  

 på opholdstilladelse efter jugoslaverlovens § 15 og udlændingelovens § 9,  

 stk.  

 2, nr. 5, således var forældet.
Jeg havde derimod samme dag bedt  

 udlændingemyndighederne om udtalelser for så vidt angik afslagene på  

 genoptagelse af sagerne og ministeriets afvisning af anmodningen om  

 genoptagelse af sagen om humanitær opholdstilladelse, og bedt om udlån af  

 sagernes akter.
 Ministeriet for Flygtninge,  

 Indvandrere og Integration skrev i sin udtalelse af  

 26. januar 2005  

 bl.a. således:
Ministeriet kan oplyse, at  

 ministeriet ved brev af  

 1.  

 juni 2004  

 til advokat ( ) oplyste, at ministeriet ikke foretog sig  

 yderligere i anledning af ansøgningen om genoptagelse af ansøgningen om  

 humanitær  

 opholdstilladelse, idet (A) ifølge Udlændingeregistret  

 den 8. marts 2004  

 blev registreret som  

 forsvundet og skønnet udrejst.
Ministeriet oplyste endvidere, at ansøgningen  

 om  

 humanitær opholdstilladelse således først kunne behandles, når (A) gav sig  

 til  

 kende over for udlændingemyndighederne på en sådan måde, at ministeriet blev  

 bekendt med (A)s opholdssted, jf.
Lovforslag nr. 152 af  

 28. februar 2002  

 om bl.a. ændring af  

 udlændingeloven (Folketingstidende 2001/2002 Tillæg A, s. 3952 ff.).
På baggrund af Rigspolitiets  

 telefax af  

 2. september 2004  

 til ministeriet, hvoraf det fremgik, at (A) var indkvarteret på Center (...),  

 besluttede ministeriet at realitetsbehandle anmodningen om genoptagelse af  

 ansøgningen om humanitær opholdstilladelse.
Ved brev af  

 16. november 2004  

 til advokat ( )  

 meddelte ministeriet (A) afslag på genoptagelse af ansøgningen om humanitær  

 opholdstilladelse, idet ministeriet ikke fandt, at der forelå nye væsentlige  

 oplysninger af betydning for ministeriets behandling af sagen.
Den generelle henvisning til  

 Børnekonventionen, som Danmark tiltrådte  

 den 5. juli 1991, og som (A) har gjort gældende i sin  

 klage af  

 30. november 2004  

 til Dem, finder ministeriet ikke kan føre til, at der meddeles (A) samt  

 hendes  

 barn humanitær opholdstilladelse.
Ministeriet finder således ikke, at det er  

 i  

 strid med Børnekonventionen at udsende (A) samt hendes barn til  

 Bosnien-Hercegovina.
Ministeriet har herved lagt vægt på, at generelt dårlige  

 sociale og økonomiske forhold i hjemlandet ikke i sig selv er tilstrækkeligt  

 til at begrunde meddelelse af humanitær opholdstilladelse.
Ministeriet kan i  

 den forbindelse endvidere henvise til, at Udlændingestyrelsen og  

 Flygtningenævnet har taget stilling til spørgsmålet om, hvorvidt de  

 pågældende  

 risikerer forfølgelse ved en tilbagevenden til hjemlandet.
Vedrørende det anførte om, at  

 (A) samt hendes barn har opholdt sig i Danmark i fem år, skal ministeriet  

 bemærke, at opholdets varighed her i landet kan indgå som et af de kriterier,  

 som skal medtages i afgørelsen af, hvorvidt der skal meddeles  

 opholdstilladelse  

 i medfør af udlændingelovens § 9, stk. 2, nr. 2. Efter praksis skal opholdets  

 varighed i almindelighed være på ca. 5-6 år, førend der alene under  

 henvisning  

 til dette kriterium kan meddeles humanitær opholdstilladelse.
Varigheden af  

 en  

 ansøgers ophold her i landet vil dog som udgangspunkt alene kunne tillægges  

 vægt, hvis opholdet i hele perioden uafbrudt har været lovligt i form af  

 processuelt ophold.
Det skal i den forbindelse bemærkes, at en asylansøger,  

 som  

 opholder sig her i landet, efter at en fastsat udrejsefrist er overskredet,  

 ikke har lovligt ophold i form af processuelt ophold.
 (A) samt hendes barn har  

 opholdt sig i Danmark siden  

 den  

 9. februar 2000, men har siden  

 den 23. juli 2002  

 været i udsendelsesposition.  

 De pågældende har således siden  

 den 23. juli 2002  

 ikke opholdt sig lovligt i form af  

 processuelt ophold, og der kan således ikke med henvisning til kriteriet  

 langvarigt ophold meddeles humanitær opholdstilladelse i den konkrete sag.
 Ministeriet kan endvidere  

 oplyse, at henset til, at (A) samt hendes barn har været i  

 udsendelsesposition  

 siden  

 den 23. juli 2002,  

 og at det af Udlændingeregisteret fremgår, at Udlændingestyrelsen ikke har  

 truffet afgørelse om, hvorvidt der kan meddeles opholdstilladelse som  

 udsendelseshindrede, har ministeriet dags dato fremsendt (A)s  

 henvendelse af  

 30. november 2004  

 til Dem  

 til Udlændingestyrelsen med henblik på, at Udlændingestyrelsen vurderer, om  

 de  

 pågældende kan meddeles opholdstilladelse som udsendelseshindrede, jf.  

 udlændingelovens § 9, stk. 2, nr. 4  nu § 9 c, stk. 2.
Ministeriet har herudover  

 ikke yderligere bemærkninger til sagen og kan fortsat henholde sig til sine  

 afgørelser af henholdsvis  

 den  

 1. juni 2004  

 og  

 den  

 16. november 2004  

 og de heri anførte begrundelser. Af Udlændingestyrelsens udtalelse  

 af  

 4. februar 2005  

 fremgår bl.a. følgende:
   

 Den 30. november 2004  

 påklagede (A)  

 bl.a. styrelsens afgørelse af  

 15. december 2003  

 til Ombudsmanden, under henvisning  

 til, at hun selv er i terapeutisk behandling, samt at hendes søn, ( ), bør  

 meddeles opholdstilladelse udfra bestemmelserne i FNs børnekonvention.
 Styrelsen kan henholde sig  

 til afgørelsen af  

 15.  

 december 2003.
 Styrelsen finder således  

 ikke, at (A) opfylder betingelserne for at blive meddelt opholdstilladelse i  

 medfør af jugoslaverlovens § 15 og udlændingelovens § 9, stk. 2, nr. 5.
 Det forhold, at (A) ikke  

 længere samlever med sin ægtemand, finder styrelsen ikke kan føre til et  

 andet  

 resultat.
Styrelsen bemærker i den  

 forbindelse, at ansøgeren efter det oplyste har familie i  

 Bosnien-Hercegovina. Jeg bad  

 den 15. februar 2005  

 om As  

 eventuelle bemærkninger til udlændingemyndighedernes udtalelser.
Jeg har ikke  

 modtaget bemærkninger fra A.
Ombudsmandens udtalelse  Udlændingestyrelsens afslag af 15.
december 2003 Som ministeriet har anført i sin afgørelse af  

 16.  november 2004, genoptages en sag  efter almindelige  

 retsgrundsætninger  hvis der fremkommer nye oplysninger af så væsentlig  

 betydning for sagen at der er en vis sandsynlighed for at sagen ville have  

 fået et andet udfald hvis oplysningerne havde været myndigheden bekendt på  

 afgørelsestidspunktet.
 Jeg har på grundlag af min gennemgang af sagen opfattet det sådan at  

 Udlændingestyrelsen da styrelsen  

 den 3. juni 2002  

 afslog Deres ansøgning om opholdstilladelse efter jugoslaverlovens § 15 og  

 udlændingelovens § 9, stk. 2, nr. 5, ikke var bekendt med at De var blevet  

 skilt fra Deres ægtefælle  

 den  

 11. januar 2002, men at styrelsen var bekendt hermed da styrelsen  

 den 15. december 2003  

 afslog  

 at genoptage sagen.
Af bemærkningerne til lov nr.  

 1044 af  

 17. december 2002  

 (Lovforslag nr.
L 22 af  

 2.  

 oktober 2002, almindelige bemærkninger, pkt. 2.2.) fremgår bl.a.  

 følgende:
 Udlændingestyrelsen har på  

 baggrund af UNHCRs seneste tilkendegivelser efter en konkret og  

 individuel  

 vurdering typisk meddelt opholdstilladelse efter jugoslaverlovens § 15 og  

 udlændingelovens § 9 e, stk. 1 (eller § 9, stk. 2, nr. 5) i følgende  

 tilfælde,  

 hvor personer fra Bosnien-Hercegovina er meddelt endeligt afslag på asyl:
Personen har ud fra en  

 humanitær synsvinkel fortsat behov for midlertidig beskyttelse, idet en  

 reintegration  

 i det bosniske samfund ses som særdeles vanskelig.
Der kan f.eks. være tale  

 om  

 ældre personer og enlige kvinder med børn uden familie eller andet socialt  

 netværk i hjemlandet. Som det fremgår af ovennævnte,  

 vil det for bl.a. enlige kvinder med børn være relevant for myndighederne at  

 undersøge om disse er uden familie eller andet socialt netværk i hjemlandet.
 Efter min gennemgang af sagen  

 må jeg gå ud fra at Udlændingestyrelsen også var af den opfattelse at Deres  

 sociale netværk i Bosnien efter Deres skilsmisse kunne være relevant for  

 vurderingen af om De kunne meddeles opholdstilladelse efter jugoslaverlovens  

 §  

 15 og udlændingelovens § 9, stk. 2, nr. 5. Jeg kan i den forbindelse henvise  

 til, at styrelsens asylafdeling i et internt notat på baggrund af asylsagens  

 akter foretog en vurdering af Deres netværk i Bosnien-Hercegovina.
Udlændingestyrelsen fandt  

 imidlertid ikke at Deres status som eneforsørger kunne føre til en  

 opholdstilladelse  

 efter jugoslaverlovens § 15 og udlændingelovens § 9, stk. 2, nr. 5. Også i  

 Udlændingestyrelsens udtalelse til mig anførte styrelsen at det forhold at De  

 ikke længere samlever med Deres ægtefælle, ikke kunne føre til en ændret  

 vurdering af sagen.
Styrelsen bemærkede i den forbindelse at De efter det  

 oplyste havde familie i Bosnien.
 De faktiske omstændigheder  

 der eventuelt kunne have ført til meddelelse af opholdstilladelse, havde  

 således i forhold til den oprindelige sag ændret sig fra alene at vedrøre  

 Deres  

 (og Deres ægtefælles) helbredsforhold til også at omfatte forholdene  

 vedrørende  

 Deres sociale netværk i Bosnien.
Efter min gennemgang af sagen  

 må jeg lægge til grund at Udlændingestyrelsen ikke i forbindelse med den nye  

 afgørelse foretog nogen aktuel undersøgelse af hvilket familiemæssigt eller  

 andet socialt netværk De eventuelt havde tilbage i Bosnien.
Forholdet blev  

 vurderet på baggrund af de oplysninger De havde givet i forbindelse med  

 asylsagens behandling fra begyndelsen af 2000. Dengang oplyste De at Deres  

 mor,  

 Deres bror og Deres to søstre boede i (...).
De har imidlertid i andre  

 sammenhænge givet oplysninger om Deres søskendes opholdssteder.
Under en  

 samtale i juli måned 2000 med (B) oplyste De således at De havde to søskende  

 i  

 Bosnien, og i samtale i juli måned 2002 med (C) oplyste De at Deres bror  

 havde  

 boet samtidig med Dem i flygtningecentret, men at han nu var forsvundet  

 hvilket  

 var et tab for Deres søn.
På grundlag af ovenstående  

 mener jeg at Udlændingestyrelsen inden styrelsen traf afgørelse  

 den 15. december 2003,  

 burde have undersøgt hvilket socialt netværk i Bosnien De aktuelt havde, og  

 ikke blot have lagt mere end tre et halvt år gamle oplysninger til grund.
Jeg  

 henviser herved til den sag der er omtalt i Folketingets Ombudsmands  

 beretning  

 for 1995, side 139 ff*, hvori jeg kritiserede Udlændingestyrelsen (dengang  

 Direktoratet for Udlændinge) for at have truffet afgørelse på grundlag af  

 oplysninger der var mere end et halvt år gamle.
Jeg bemærker videre at en  

 undersøgelse af Deres aktuelle sociale netværk i Bosnien ville have været  

 bedre  

 i overensstemmelse med pligten til at ajourføre personoplysninger omfattet af  

 lov om behandling af personoplysninger, jf. lovens § 5, stk. 4.
Det følger endvidere af  

 forvaltningslovens § 19 at myndighederne i visse tilfælde har pligt til at  

 inddrage parten i oplysningen af sagen.
Der er således pligt til at foretage  

 partshøring vedrørende sagens faktiske omstændigheder hvis parten ikke kan  

 antages at være bekendt med at myndigheden er i besiddelse af oplysningerne.  

 Dette gælder dog kun hvis oplysningerne er til ugunst for den pågældende part  

 og er af væsentlig betydning for sagens afgørelse.
Til brug for sagens afgørelse  

 om genoptagelse af sagen om opholdstilladelse blev der som nævnt ovenfor  

 inddraget faktiske oplysninger om Deres familieforhold i Bosnien-Hercegovina  

 fra Deres asylsag.
Disse oplysninger er efter min opfattelse omfattet af  

 partshøringspligten i forvaltningslovens § 19, jf.
John Vogter,  

 Forvaltningsloven med kommentarer, 1999, s. 370.
 Jeg mener derfor at Udlændingestyrelsen  

 inden styrelsen  

 den 15.  

 december 2003  

 afslog at genoptage sagen, burde have partshørt Dem  

 over disse oplysninger fra asylsagen.
Samlet set er det således min  

 opfattelse at Udlændingestyrelsen traf afgørelse på et utilstrækkeligt  

 grundlag.
Styrelsen burde efter min opfattelse have undersøgt hvilket socialt  

 netværk i Bosnien-Hercegovina De aktuelt havde, og ikke blot have lagt mere  

 end  

 tre et halvt år gamle oplysninger til grund.
Udlændingestyrelsen burde  

 endvidere have partshørt Dem over oplysningerne fra asylsagen (om Deres  

 familie  

 og sociale netværk) og i den forbindelse have bedt Dem om at fremkomme med  

 aktuelle oplysninger om Deres sociale netværk i Bosnien-Hercegovina inden  

 styrelsen afslog at genoptage sagen.
 Jeg har gjort  

 Udlændingestyrelsen bekendt med min opfattelse, og jeg har henstillet til  

 styrelsen at genoptage behandlingen af Deres sag med henblik på at fremskaffe  

 aktuelle oplysninger om Deres sociale netværk i Bosnien og foretage  

 partshøring  

 af Dem.
Jeg har bedt  

 Udlændingestyrelsen underrette mig om den videre udvikling i sagen, men jeg  

 foretager  

 mig som udgangspunkt ikke mere medmindre De efter at have modtaget styrelsens  

 fornyede svar klager til mig på ny.
Jeg bemærker at jeg ikke har taget  

 stilling  

 til om der var andre oplysninger i sagen, herunder asylsagen, som også ville  

 være omfattet af partshøringspligten i forvaltningslovens § 19.
Ministeriet for Flygtninge,  

 Indvandrere og Integrations afgørelser 1. Ministeriet for  

 Flygtninge, Indvandrere og Integrations afvisning af  

 1. juni 2004 Ministeriet for Flygtninge,  

 Indvandrere og Integrations afvisning er sket efter udlændingelovens § 33,  

 stk.  

 8, der har følgende indhold:
 § 33.
Stk. 8. En ansøgning om  

 opholdstilladelse efter § 9 b, efter § 9 c, når ansøgningen vedrører en  

 udlænding,  

 der har indgivet ansøgning om opholdstilladelse efter § 7, eller efter § 9 e  

 behandles ikke, hvis den myndighed, der skal træffe afgørelsen, ikke er  

 bekendt  

 med udlændingens opholdssted. 1. pkt. finder tilsvarende anvendelse ved en  

 ansøgning om genoptagelse af en afgørelse efter § 7, efter § 9 b, efter § 9  

 c,  

 når afgørelsen vedrører en udlænding, der har indgivet ansøgning om  

 opholdstilladelse  

 efter § 7, eller efter § 9 e. Jeg må ved min vurdering af  

 sagen lægge til grund at Ministeriet for Flygtninge, Indvandrere og  

 Integration  

 ikke var bekendt med Deres opholdssted.
Det fremgår af sagens akter at  

 Migrationsverket i Sverige  

 den  

 8. juni 2004  

 bad Danmark om efter Dublinkonventionen at tage Dem  

 tilbage.
 Jeg kan derfor ikke kritisere  

 at ministeriet  

 den 1. juni  

 2004  

 afviste at behandle genoptagelsesanmodningen.
2. Ministeriet for  

 Flygtninge, Indvandrere og Integrations afslag af  

 16. november 2004 Sådan som sagen er oplyst for  

 mig, var der ingen kontakt mellem Dem eller Deres advokat og Ministeriet for  

 Flygtninge, Indvandrere og Integration i perioden mellem ministeriets  

 afvisning  

 af  

 1. juni 2004  

 og ministeriets afgørelse af  

 16. november 2004.
 Ved min vurdering af sagen må  

 jeg således lægge til grund at hverken De eller Deres advokat var bekendt med  

 at ministeriet havde genoptaget behandlingen af Deres genoptagelsesanmodning.
Jeg mener at ministeriet i  

 forbindelse med at ministeriet på ny indledte sin vurdering af  

 genoptagelsesanmodningen,  

 burde have underrettet Deres advokat herom og have givet ham mulighed for at  

 komme med eventuelle nye oplysninger om f.eks.
Deres helbredsforhold.
Jeg har gjort Ministeriet for Flygtninge,  

 Indvandrere og Integration bekendt med min opfattelse, men jeg foretager mig  

 ikke mere i sagen.
Ved min vurdering heraf har jeg lagt vægt på at De  

 efterfølgende  

 i forbindelse med klagen til mig har kommenteret sagen.
Jeg går endvidere ud  

 fra at ministeriet vil være indstillet på at overveje en eventuel ny  

 genoptagelsesanmodning fra Dem hvis De indsender nye helbredsoplysninger af  

 væsentlig betydning.
 NOTER: (*) FOB  

 1995, s. 139.
