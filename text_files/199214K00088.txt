Nr BTL 88 Betænkning over Forslag til lov om ændring af lov om visse spil, lotterier  

 og væddemål (Ændring i fordelingen af tipsmidler m.v.)   

 Nr L 88 1992-93, 1. samling Afgivet af Skatteudvalget Afgivet: 19930430 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Et af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
AIDS-fondet, Behandlingshjemmet Ringgården, Bekker Dans, v/Morten Bekker, Grenå, Danmarks Socialdemokratiske Ungdom, Konservativ Ungdom, Kristeligt  

 Folkepartis Ungdom, Socialistisk Folkepartis Ungdom, Venstres Ungdom, Danmarks Bridgeforbund, Dansk Backgammon Forbund, Dansk Handicap Idræts-Forbund, Dansk Kirke i Udlandet, Dansk Kræftforskningsfond, Dansk Kunstnerråd, Dansk Lokalhistorisk Forening, Sammenslutningen af Lokal Arkiver,  

 Sammenslutningen af Slægtshistoriske Foreninger og Dansk Historisk Fællesråd, Dansk Skak Union, Dansk Travsports Centralforbund, Dansk Ungdoms Fællesråd, Danske Folkedansere, Danske Gymnastik & Idræts Foreninger, Danske Studerendes Fællesråd, De danske Brevdueforeninger, De Samvirkende Invalideorganisationer, Det Danske Kulturinstitut, Diabetesforeningen, Landsforeningen for Sukkersyge, Folkekirkelige Organisationers Fællesudvalg, Folkekirkens Nødhjælp, Folkeligt Oplysnings Forbund, Folkeuniversitetet, Fonden for Aktive Blinde, FTF, Friluftsrådet, Hjerteforeningen, Idrættens Fællesråd, Jysk Union, Kontaktudvalget til det frivillige sociale arbejde, Kiropraktikkens Fremme, Kristelig Lytter- og Fjernseerforening, Kræftens Bekæmpelse, Landsforeningen Danske Folkedansere, Landsforeningen for bøsser og lesbiske, Osteoporose Foreningen, Pensionisternes Samvirke, Red Barnet, Sammenslutningen af lokale radio- og tv-stationer i Danmark og Ældre Sagen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal inden for flertallet (Venstres og Det Konservative  

 Folkepartis medlemmer af udvalget) bemærker:
 Den 8. maj 1992 vedtog Folketinget lovforslag L 39, Forslag til lov om  

 ændring af ophavsretsloven og fotografiloven. (Vederlagsordning for  

 uindspillede bånd).
 Lovændringen havde til formål at sikre kunstnerne og producenterne  

 mulighed for at få en kompensation for kopiering direkte fra forbrugerne af  

 deres værker og indspilninger ved at pålægge uindspillede videobånd og  

 kassettebånd en afgift pr. minuts spilletid.
 Det Konservative Folkeparti og Venstre er fortsat af den opfattelse, at  

 det var forkert at vedtage en sådan afgift, idet det vil betyde øget  

 grænsehandel den dag, der ikke længere findes afgiftsfrie lagre i danske  

 butikker, hos grossister, importører, frilagre osv.
Hertil kommer, at der i det foreliggende lovforslag er tilført så store  

 millionbeløb til kulturelle formål, at det rigeligt tilgodeser de formål, som  

 afgiftsprovenuet fra L 39 var rettet imod.
Derfor bør afgiften væk.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet kan ikke stemme for de stillede ændringsforslag.
 Fremskridtspartiet meddelte allerede ved 1. behandling, at vi ikke kunne  

 støtte det foreliggende lovforslag, men tilkendegav, at Fremskridtspartiet  

 håbede, at udvalgsarbejdet ville kunne skabe mulighed for en tilslutning fra  

 Fremskridtspartiets side.
Der har været en lang række deputationer i Skatteudvalget og en række  

 henvendelser.
Disse har medført, at lovforslaget er blevet ændret på en lang  

 række punkter.
Desværre er det ikke ændringer, som Fremskridtspartiet  

 umiddelbart kan støtte.
Fremskridtspartiets hovedsynspunkt er, at så mange penge som overhovedet  

 muligt bør gå til idrætten.
Med den her foreslåede fordeling af midlerne  

 mener Fremskridtspartiet, at der finder en skævvridning sted, når man f.eks.  

 forøger midlerne til almene kulturelle formål med ca. 90 mio. kr., ligesom  

 man forhøjer midlerne til andre grupper og indfører nye beløbsmodtagere, alt  

 sammen til skade for idrætten.
Fremskridtspartiet mener, at en række foreninger og organisationer ikke  

 bliver tilgodeset på en rimelig måde.
Der kan f.eks. nævnes Kræftens  

 Bekæmpelse, Red Barnet og en lang række sygdomsbekæmpende foreninger.
 Fremskridtspartiet mener i øvrigt, at en organisation som Dansk Ungdoms  

 Fællesråd burde være beskåret meget kraftigt i tildeling af midler, ikke  

 mindst set på baggrund af den måde, midlerne er blevet forvaltet på i de  

 seneste år.
 Såfremt der ikke kommer henvendelser fra forskellige organisationer og  

 foreninger, som medfører ændringer af lovforslaget inden 2. og 3. behandling,  

 håber Fremskridtspartiet, at der ved den næste revision af tips- og  

 lottoloven vil være mulighed for at lave en bedre fordeling end den, der her  

 er foreslået.
Fremskridtspartiet mener, at lovforslag L 39 af 8. maj 1992, Forslag til  

 lov om ændring af ophavsretsloven og fotografiloven (Vederlagsordning for  

 uindspillede bånd), burde ophæves, idet der ved den foreslåede fordeling af  

 midlerne i L 88 er taget rigelig højde for det formål, som L 39 havde, nemlig  

 at sikre kunstnere og producenter mulighed for at få en kompensation for  

 kopiering direkte fra forbrugerne af deres værker og indspilninger ved at  

 pålægge uindspillede video- og kasettebånd en afgift pr. minuts spilletid.
En  

 ophævelse af L 39 burde derfor være et krav for at støtte L 88.
 ÆndringsforslagAf skatteministeren , tiltrådt af et flertal  

 (udvalget med undtagelse af FP):
 Til § 1 1) Nr. 1 affattes således:
 »1. § 1, stk. 1 , affattes således:
»Skatteministeren bemyndiges til at meddele bevilling til  

 foranstaltning af spil, lotterier og væddemål mod betaling af en afgift til  

 staten på 16 pct. af indskudssummen.
Afgiften af bookmakerspil udgør dog 30  

 pct. af det beløb, hvormed indskudssummen overstiger gevinsterne.«» 2) Nr. 2 affattes således:
 »2. § 3, stk. 1 , affattes således:
»Aktiekapitalen i selskabet skal være på 300.000 kr.
Af  

 aktiekapitalen tegner staten 80 pct., medens Danmarks Idræts-Forbund og  

 Danske Gymnastik- og Idrætsforeninger tegner hver 10 pct.
Aktierne kan kun  

 overdrages med godkendelse af selskabets bestyrelse.«» 3) Nr. 4 affattes således:
 »4. § 6 A affattes således:
 » § 6 A . Af indskudssummen fraregnet indskud vedrørende  

 bookmakerspil anvendes 9 pct. til følgende formål:
1) indtil 1,4 pct. til den selvejende institution Team Danmark og Danmarks  

 Olympiske Komite, 2) 0,4 pct. til hestesporten og brevduesporten, 3) indtil 0,8 pct. til de landsdækkende oplysningsforbund m.fl., 4) 2 pct. til alment kulturelle formål, 5) 1,2 pct. til fordeling mellem medlemsforeningerne af De Samvirkende  

 Invalideorganisationer og eventuelle andre organisationer, der fungerer som  

 interesseorganisationer for handicappede, kronisk syge m.v., 6) 0,7 pct. til andre landsdækkende sygdomsbekæmpende organisationer, 7) 1,1 pct. til øvrige landsdækkende almennyttige organisationer og 8) 1,4 pct. til andre almennyttige formål m.v.
Stk. 2. Kulturministeren træffer årligt bestemmelse om størrelsen  

 af de beløb, som skal udbetales til de i stk. 1, nr. 1, nævnte modtagere.
De  

 dele af den maksimale ydelse, der ikke udbetales, overføres til  

 kulturministerens midler til formål af almen kulturel karakter.  

 Kulturministeren træffer med godkendelse af Folketingets Finansudvalg  

 afgørelse om størrelsen af de beløb, der skal anvendes til de i stk. 1, nr.  

 2, nævnte formål.
Stk. 3. Oplysningforbundenes Fællesråd fordeler det beløb, der  

 skal anvendes til det i stk. 1, nr. 3, nævnte formål, efter retningslinier  

 godkendt af undervisningsministeren.
De dele af den maksimale ydelse, der  

 ikke udbetales, overføres til alment kulturelle formål, jf. § 7, stk. 1, nr.  

 2.
 Stk. 4. Kulturministeren fordeler det beløb, der skal anvendes til  

 det i stk. 1, nr. 4, nævnte formål efter retningslinier godkendt af  

 Folketingets Finansudvalg.
 Stk. 5. Finansministeren fordeler de i stk. 1, nr. 5, nævnte  

 midler efter indstilling fra De Samvirkende Invalideorganisationer.
 Stk. 6. Finansministeren fordeler efter de i bilaget nævnte regler  

 de beløb, der skal anvendes til de i stk. 1, nr. 6 og 7, nævnte formål.  

 Finansministeren træffer endvidere med godkendelse af Folketingets  

 Finansudvalg afgørelse om størrelsen og fordelingen af de beløb, der skal  

 anvendes efter stk. 1, nr. 8.
Stk. 7. Beløb, der efter stk. 4, 5 og 6 ikke kommer til anvendelse  

 i de enkelte år, henlægges til særlige fonde under vedkommende ministeriums  

 bestyrelse.«» 4) Nr. 5 affattes således:
»5. § 6 B ophæves.« 5) Nr. 6 affattes således:
»6. § 6 C ophæves.« 6) Nr. 7 affattes således:
 »7. § 7, stk. 1 , affattes således:
»Af det overskud, der fremkommer efter udredelsen af statsafgiften,  

 gevinsterne, de i § 6 A nævnte beløb og udgifterne til administration,  

 afskrivning, henlæggelser m.v. samt dividende, anvendes 1) 63 pct. til idrætsformål, 2) 11,1 pct. til alment kulturelle formål, 3) 6,0 pct. til en lokale- og anlægsfond, 4) 5,7 pct. til støtte af friluftslivet og 5) 14,2 pct. til støtte af ungdomsformål.«» 7) Nr. 8 udgår, og i stedet indsættes som nye numre:
 »8. I § 7, stk. 2 , ændres »stk. 1« til:  

 »stk. 1, nr. 1,» og »Dansk Idræts-Forbund« til:  

 »Danmarks Idræts-Forbund«.
 01. I § 7, stk. 3, ændres »stk. 1« til:  

 »stk. 1, nr. 1«.
 02. I § 7, stk. 4, ændres »stk. 1« til:  

 »stk. 1, nr. 2«.
 03. § 7, stk. 5, affattes således:
»Stk. 5. Det beløb, der efter stk. 1, nr. 3, tilfalder  

 lokale- og anlægsfonden, fordeles af fondens bestyrelse.
Bestyrelsen består  

 af 3 medlemmer udpeget af Danmarks Idræts-Forbund, Danske Gymnastik og  

 Idrætsforeninger og Dansk Firmaidrætsforbund, 1 medlem af Dansk Ungdoms  

 Fællesråd og 3 medlemmer udpeget af kulturministeren.
Kulturministeren  

 udpeger formanden.
En repræsentant for Kommunernes Landsforening tilknyttes  

 bestyrelsen som tilforordnet.«» 8) Nr. 9 affattes således:
 »9. § 7, stk. 6, affattes således:
»Stk. 6. Det beløb, som efter stk. 1, nr. 4, skal anvendes  

 til støtte af friluftslivet, fordeles af Friluftsrådet.«» 9) Nr. 10 affattes således:
 »10. I § 7, stk. 7 , ændres »stk. 1« til:  

 »stk. 1, nr. 5«, ordet »andre« udgår, og  

 »kulturministeren« ændres til:  

 »undervisningsministeren«.' 10) Nr. 11 udgår, og i  

 stedet indsættes som nye numre:
 »11. I § 7, stk. 8 , ændres »stk. 4-6« til:  

 »stk. 4«.
04. I § 7, stk. 9 , ændres »stk. 3-7« til:  

 »stk. 3-4«.' 11) Nr. 12 affattes således:
»12. I § 7, stk. 10 , ændres »stk. 2« til:  

 »stk. 2 og 6« og »Kulturministeriet« til:  

 »henholdsvis Kulturministeriet og Miljøministeriet«.' 12) Nr. 13 affattes således:
»13. I § 13, stk. 2 , udgår »§ 6 B og«.' 13) Efter nr. 13 indsættes som nyt nummer:
»05. De i bilaget til nærværende lov indeholdte  

 retningslinier for fordeling af midler efter lovens § 6 A, stk. 1, nr. 6 og  

 7, indføjes som bilag til lov om visse spil, lotterier og væddemål.« (Det pågældende bilag er optaget som bilag II til betænkningen).
Bemærkninger Til nr. 1-13 Det foreslås, at der afsættes en ny omsætningspulje til  

 alment kulturelle formål, og at overskudspuljen til velgørende og andre  

 almennyttige formål omlægges til en omsætningspulje, samt at de landsdækkende  

 oplysningsforbund m.fl. tildeles indtil 0,8 pct. af omsætningen.
I alt  

 anvendes 9 pct. af omsætningen til forskellige formål imod 6 pct. efter  

 lovforslaget.
Det foreslås endvidere, at der afsættes en ny overskudspulje på 6 pct. til  

 en lokale- og anlægsfond.
Den ændrede sammensætning af omsætnings- og  

 overskudsmodtagere medfører, at det er nødvendigt at ændre procentandelene  

 for de fleste andre beløbsmodtagere.
 Den foreslåede fordeling af omsætnings- og overskudsmidler fremgår af  

 vedlagte tabel 1-4 set i forhold til tidligere år og i forhold til  

 lovforslaget.
 Endelig foreslås en særlig afgift af bookmakerspil.
Ad nr. 1 Det foreslås, at afgiften af bookmakerspil fastsættes til 30 pct. af  

 differencen mellem omsætningen ved spillet og gevinsterne.
Under forudsætning  

 af en forventet gevinstandel på 60 pct. svarer det til en afgift på 12 pct.  

 af omsætningen.
Afgiften af alle Tipstjenestens spil er i dag 16 pct. af  

 omsætningen.
Bookmakerspillets karakter gør det nødvendigt at operere med en større  

 gevinstandel end i de andre af Dansk Tipstjenestes spil.
Den forholdsvis  

 store gevinstandel ved bookmaking medfører, at overskuddet fra dette spil  

 bliver betydelig mindre end overskuddet fra de øvrige spil.
Hvis der ikke  

 tages hensyn hertil ved fastsættelsen af afgiften, bliver bookmaking ud fra  

 et forretningsmæssigt synspunkt et dårligere investeringsobjekt for  

 Tipstjenesten end de øvrige spil.
Med den forventede gevinstandel på 60 pct.  

 vil overskudsandelen ved bookmakerspillet efter ændringsforslaget dog fortsat  

 være lidt lavere end ved de andre spil, hvor gevinstandelen er på 45 pct. af  

 omsætningen.
Den foreslåede ændring skønnes ikke at have nævneværdige provenumæssige  

 konsekvenser, idet ændringen forventes at give Tipstjenesten incitament til  

 at tilrettelægge bookmakerspillet således, at det næsten fuldt ud trækker  

 danskeres spil hos udenlandske bookmakere hjem til Danmark.
Dette skønnes at  

 opveje provenutabet ved afgiftslempelsen.
Ad nr. 2 Ændringen skyldes alene, at Dansk Idræts-Forbund har skiftet navn til  

 Danmarks Idræts-Forbund.
Ad nr. 3 Det foreslås, at alle omsætningsmodtagere samles i een bestemmelse, nemlig  

 § 6 A.
1. Team Danmark og Danmarks Olympiske Komite får efter den gældende § 6 A  

 indtil 2,5 pct., medens overskydende beløb anvendes til alment kulturelle  

 formål.
Det foreslås, at organisationerne inden for 1,4 pct. får tildelt det  

 hidtidige rammebeløb, der i 1994 forventes at blive 55 mio. kr.
Eventuelle  

 overskydende beløb tilfalder fortsat Kulturministeriets pulje til alment  

 kulturelle formål.
Der henvises til tabel 1 og 2.
2. En række humanitære organisationer får efter den gældende § 6 B tildelt  

 3 pct. af omsætningen.
Heraf fordeles dog de 0,5 pct. af finansministeren  

 sammen med overskudspuljen på 5 pct. til velgørende og andre almennyttige  

 formål.
Det foreslås, at midlerne til almenvelgørende formål opdeles i fire  

 omsætningspuljer: En pulje på 1,2 pct. fordeles mellem  

 medlemsorganisationerne i De Samvirkende Invalideorganisationer og eventuelle  

 andre organisationer, der fungerer som interesseorganisationer for  

 handicappede, kronisk syge m.v.
En pulje på 0,7 pct. fordeles blandt de  

 øvrige landsdækkende sygdomsbekæmpende organisationer, f.eks.  

 Hjerteforeningen, Kræftens Bekæmpelse og Diabetesforeningen.
Den tredie pulje  

 på 1,1 pct. fordeles til øvrige landsdækkende almenvelgørende organisationer,  

 f.eks.
Red Barnet, Folkekirkens Nødhjælp og organisationer af og for ældre.  

 Den sidste pulje på 1,4 pct. anvendes til andre almenvelgørende formål,  

 herunder til de ikkelandsdækkende organisationer.
For 1994 skønnes puljen til De Samvirkende Invalideorganisationer m.fl. at  

 udgøre 56 mio. kr., puljen til andre landsdækkende sygdomsbekæmpende  

 organisationer 33 mio. kr. og puljen til øvrige landsdækkende organisationer  

 52 mio. kr.
Disse tre puljer udgør således tilsammen 141 mio. kr., hvilket er  

 samme beløb, som de humanitære organisationer i § 6 B ville få efter gældende  

 lov.
Der er imidlertid tale om en stigning på knap 60 mio. kr. siden 1991,  

 fordelt med 24 mio. kr. til DSI, 11 mio. kr. til andre landsdækkende  

 sygdomsbekæmpende organisationer og 25 mio. kr. til de øvrige organisationer.  

 Stigningen afspejler den stærkt stigende spilleomsætning.
Puljen til de  

 ikkelandsdækkende organisationer skønnes at udgøre 66 mio. kr., jf. tabel 1  

 og 2.
 Puljen til De Samvirkende Invalideorganisationer m.fl. vil som hidtil  

 blive fordelt af finansministeren efter indstilling fra DSI.
 De to puljer til de andre sygdomsbekæmpende organisationer og til de  

 øvrige landsdækkende organisationer fordeles begge af finansministeren efter  

 et regelsæt svarende til Regelsættet for Superchancen 1993.
Regelsættet, der foreslås optaget som bilag til loven, fastsætter  

 kriterierne for, hvornår en organisation er landsdækkende.
Efter reglerne  

 skal en landsdækkende organisation for at få del i puljen til øvrige  

 almennyttige organisationer være enten humanitær, social, kirkelig,  

 mellemfolkelig eller på anden måde almennyttig.
Midlerne i de to puljer fordeles ved en todeling af puljen: 33 pct.  

 fordeles efter organisationens størrelse, udtrykt ved omsætningen, (summen af  

 samtlige driftsindtægter i årsregnskaberne). Inden fordelingen beregnes et  

 gennemsnitligt omsætningsloft, således at alle organisationer, hvis omsætning  

 ligger under dette loft, får en tildeling på 40 pct. af deres faktiske  

 omsætning, mens organisationer, hvis faktiske omsætning ligger over loftet,  

 får en tildeling på 40 pct. af loftet.
De resterende 67 pct. fordeles efter  

 egenfinansiering, udtrykt ved privat indsamlede midler (indsamlinger,  

 medlemskontingent, gaver, arv etc.).
 Om den nærmere fordeling af henholdsvis de 33 pct. og 67 pct. henvises til  

 det foreslåede bilag til lovforslaget, punkt 3.
Efter en bestemmelse i regelsættet fastsætter finansministeren, hvor meget  

 der maksimalt kan tildeles en organisation.
Dette beløb vil for tildeling af  

 midler på grundlag af omsætningen i tiden 1. juli - 31. december 1993 blive  

 fastsat til 10 mio. kr. og for den uddeling, som skal finde sted på grundlag  

 af omsætningen i 1994, til 20 mio. kr.
Såfremt ministeren beslutter sig for  

 at ændre på loftets størrelse, vil dette ske med udgangspunkt i udviklingen i  

 Tipstjenestens omsætning og den almindelige prisudvikling.
 Midlerne til de ikkelandsdækkende organisationer m.v. fordeles fortsat af  

 finansministeren med godkendelse af Folketingets Finansudvalg.
3. Efter den gældende § 6 C skal 0,5 pct. anvendes af kulturministeren til  

 idrætsformål.
Bestemmelsen er udformet således, at hestesporten for en  

 periode kunne tilføres midler til renovering af banerne og udbygning af de  

 elektroniske spilleformer, hvorefter midlerne kunne anvendes til andre  

 idrætsformål.
Hestesporten har imidlertid fortsat behov for midler til  

 renovering af banerne m.v.
Brevduesporten har ligeledes behov for midler som følge af svigtende  

 totalisatoromsætning.
Det foreslås derfor, at hestesporten og brevduesporten  

 tildeles 0,4 pct., svarende til 19 mio. kr. i 1994, der fordeles med 17 mio.  

 kr. til hestesporten og 2 mio. kr. til brevduesporten, jf. tabel 1 og 2.
4. De landsdækkende oplysningsforbund m.fl. blev med lovforslaget indsat  

 som ny overskudsmodtager med 2,2 pct.
Med ændringsforslaget foreslås det i  

 stedet, at forbundene m.fl. bliver omsætningsmodtagere med 0,8 pct.
2,2 pct. af overskuddet skønnes for 1993/94 at udgøre 19 mio. kr.
Med  

 lovforslaget var det endvidere forudsat, at de årlige tilskud til forbundene  

 via finanslovene blev videreført.
På finansloven for 1993 er afsat 15,6 mio.  

 kr.
 Med en tildeling til forbundene på 0,8 pct. af omsætningen, der for 1994  

 skønnes til 37 mio. kr., jf. tabel 1 og 2, forudsættes de årlige  

 finanslovtilskud at bortfalde.
De landsdækkende oplysningsforbund m.fl. har herved fået tildelt et  

 tilskud i den størrelsesorden, som blev lovet i forbindelse med vedtagelsen  

 af lov om støtte til folkeoplysning. 1994-beløbet fastlåses derfor og  

 reguleres fra 1995 årligt som finanslovbevilling på tilsvarende måde som  

 beløbet til Team Danmark og Danmarks Olympiske Komite.
Det forudsættes  

 endvidere, at 3 mio. kr. går til Dansk Folkeoplysnings Samråd specielt med  

 henblik på de medlemsorganisationer, der står uden for oplysningsforbundenes  

 fællesråd.
 Eventuelle overskydende beløb fra 1995 tilfalder overskudspuljen til  

 alment kulturelle formål og fordeles mellem kultur- og  

 undervisningsministeren efter fordelingsnøglen i § 7, stk. 4.
 5. Det foreslås, at der afsættes en ny omsætningspulje på 2 pct. til  

 alment kulturelle formål, der med overskydende beløb fra de 1,4 pct. til Team  

 Danmark og Danmarks Olympiske Komite for 1994 skønnes at udgøre 105 mio. kr.,  

 jf. tabel 1 og 2.
 Kulturministeren vil anvende de forøgede tipsmidler fra den nye  

 omsætningspulje til hvert år at oprette et antal puljer, hvis midler med  

 bistand af fagkyndige på de forskellige områder løbende kan fordeles af  

 ministeren.
 Som eksempler på områder, hvor kulturministeren umiddelbart ser et behov  

 for at etablere sådanne puljer, kan nævnes en pulje, der retter sig mod  

 professionelle kunstnere og bl.a. skal sikre de initiativer, områder og  

 projekter, der ikke kan tilgodeses inden for de eksisterende støtteordninger.  

 Desuden ønskes en pulje til særlige projekter og formidlingsinitiativer i de  

 statslige institutioner, en pulje til nye kulturelle aktiviteter, der opstår  

 i takt med samfundsudviklingen samt en pulje til markering af dansk kultur  

 over for udlandet og udbygning af internationalt samarbejde mellem  

 kulturinstitutionerne.
Ovennævnte puljer er eksempler på puljetyper, som der for øjeblikket er  

 behov for at råde over.
Også andre temaer kan blive aktuelle og føre til  

 oprettelse af puljer for kortere eller længere tid.
 Midlerne fra de enkelte puljer skal som hovedregel anvendes til en  

 tidsbegrænset støtte.
Kulturministeren forelægger ved hvert finansårs begyndelse et aktstykke  

 for Folketingets Finansudvalg med indstilling om arten og størrelsen af de  

 puljer, som ønskes etableret i det pågældende finansår, samt forslag til  

 retningslinier for puljernes anvendelse.
Midlerne fra de enkelte puljer  

 fordeles herefter af kulturministeren i løbet af finansåret.
 Til administrationen af den nye omsætningspulje til alment kulturelle  

 formål kan kulturministeren efter behov anvende op til 3 pct. af midlerne.
Ad nr. 4 og 5 §§ 6 B-C ophæves som følge af, at alle omsætningsmodtagere omfattes af den  

 foreslåede § 6 A.
 § 6 B vedrørende 3 pct. af omsætningen til en række humanitære  

 organisationer videreføres med finansministerens omsætningspuljer på  

 henholdsvis 1,2 pct. til DSI m.fl., 0,7 pct. til andre landsdækkende  

 sygdomsbekæmpende organisationer og 1,1 pct. til øvrige landsdækkende  

 almennyttige organisationer, jf. i øvrigt bemærkningerne ad ændringsforslag  

 nr. 3, punkt 2.
 § 6 C videreføres som § 6 A, stk. 1, nr. 2, jf. i øvrigt bemærkningerne ad  

 ændringsforslag nr. 3, punkt 3.
Ad nr. 6 1. De foreslåede ændringer for overskudsmodtagerne af tipsmidlerne skal  

 ses i lyset af, at Tipstjenestens overskud reduceres som følge af den  

 foreslåede forhøjelse af omsætningsmodtagernes puljer fra 6 til 9 pct.
Det  

 skønnes alt andet lige at reducere tipsoverskuddet med ca. 140 mio. kr., jf.  

 tabel 4.
2. Det foreslås, at der etableres en overskudspulje på 6,0 pct., svarende  

 til 43 mio. kr. for regnskabsåret 1993/94, der indskydes i en fond til  

 idrætsbyggeri og oprettelse af væresteder/klublokaler.
Der henvises til tabel  

 3 og 4.
 Med idrætsbyggeri forstås såvel udendørs som indendørs anlæg og såvel  

 nyopførelser som renovering/udbygning af eksisterende idrætsanlæg eller  

 nyindretning af eksisterende bygninger.
 Med væresteder/klublokaler forstås lokaler, der enten kan være bundet til  

 en enkelt sektor, f.eks. ungdomsvirksomhed, musik, dans, eller som kan  

 benyttes på tværs af sektorerne, således at der derved bliver skabt de  

 fysiske rammer for et samarbejde på tværs til gavn for det lokale fritids- og  

 kulturliv.
For begge typer byggeri gælder, at man bør tilstræbe at støtte  

 arkitektonisk nyskabende projekter, og at der skal tages vidtgående hensyn  

 til fysisk handicappedes behov.
Projekter i de indre områder i storbyerne bør  

 prioriteres højt.
 Idrættens Fællesråd agter at indskyde en engangsydelse i fonden på 100-150  

 mio. kr. og Dansk Ungdoms Fællesråd en engangsydelse på 20-30 mio. kr.
Fonden skal fungere som et supplement til kommunernes driftsgarantier for  

 de omhandlede byggerier.
Der kan dog også ydes egentlige etableringstilskud  

 til væresteder/klublokaler.
Administrationsudgifter afholdes af fondens  

 midler.
3. Puljerne til idrætten og ungdomsformål foreslås ændret til henholdsvis  

 63 pct. og 14,2 pct.
I forhold til lovforslaget nedsættes beløbet til  

 idrætten i 1993/94 fra 541 mio. kr. til 444 mio. kr., hvilket skal ses i  

 lyset af et forventet beløb på over 600 mio. kr. i indeværende regnskabsår  

 som følge af den kraftige vækst i spilleomsætningen.
Beløbet til  

 ungdomsformål nedsættes i 1993/94 fra 123 mio. kr. i lovforslaget til 100  

 mio. kr., hvilket skal ses på baggrund af et beløb på 145 mio. kr. i  

 indeværende regnskabsår.
Der henvises til tabel 3 og 4.
 4. Andelen til støtte af friluftslivet på 5,7 pct. foreslås ikke ændret,  

 men da overskuddet reduceres, jf. ovenfor, falder tilskuddet med 8 mio. kr. i  

 forhold til lovforslaget, men er 9 mio. kr. højere end i indeværende  

 regnskabsår.
5. Andelen til alment kulturelle formål foreslås sat op til 11,1 pct.
Med  

 den foreslåede nye omsætningspulje til kulturelle formål vil midlerne til  

 dette formål i 1993/94 forøges fra 134 mio. kr. efter lovforslaget til 183  

 mio. kr.
Heraf fordeles 161 mio. kr. af kulturministeren og 22 mio. kr. af  

 undervisningsministeren.
 Den samlede uddeling af midler til kulturelle formål øges efter  

 ændringsforslaget med 48 mio. kr. eller fra 10 pct. af de uddelte midler til  

 14,3 pct. i 1993/94. Der henvises til tabel 3 og 4.
Ad nr. 7 De foreslåede nr. 8., 01, og 02 er konsekvensændringer.
Efter den foreslåede nr. 03 fastsætter kulturministeren retningslinier for  

 fondens virksomhed.
Vedtægterne optages til revision, når fonden har virket i  

 3 år.
Ad nr. 8 Friluftsrådet er en paraplyorganisation for 85 frilufts- og  

 naturorganisationer.
Friluftsrådet skal efter sit formål støtte og opmuntre  

 friluftsliv og naturforståelse under hensyntagen til landets natur og miljø.  

 Friluftsrådet varetager i den sammenhæng såvel de tilsluttede organisationers  

 som den almene befolknings interesser.
Ifølge den gældende tips- og lottolov fordeles støtten til friluftslivet  

 af miljøministeren efter indstilling fra Friluftsrådet og med godkendelse af  

 Folketingets Finansudvalg.
Som nævnt i lovforslagets almindelige bemærkninger  

 har en lang række organisationer, der modtager tips- og lottomidler,  

 udarbejdet et oplæg til revision af loven.
I oplægget foreslås, at  

 Friluftsrådet modtager tilskudsmidlerne til friluftslivet direkte på samme  

 vis som andre overskudsmodtagere, der er repræsenteret i Tipstjenestens  

 bestyrelse.
Friluftsrådet får efter lovforslagets § 1, nr. 3, fremover fast  

 sæde i Tipstjenestens bestyrelse.
 Henset til Friluftsrådets rolle som paraplyorganisation for stort set alle  

 frilufts- og naturorganisationer, rådets formålsbestemmelser, der  

 understreger rådets ansvar over for også det uorganiserede friluftsliv, samt  

 Friluftsrådets mangeårige erfaring med administrationen af tips- og  

 lottomidlerne foreslås det, at Friluftsrådet overtager fordelingen og  

 administrationen af tips- og lottomidler til friluftslivet.
 Tips- og lottomidlerne til friluftslivet anvendes i dag til  

 friluftsprojekter af vidt forskelligt omfang og karakter, naturformidling,  

 herunder naturskoler og friluftsgårde, spejderhytter, vandrerhjem og andre  

 faste anlæg samt til støtte af frilufts- og naturorganisationernes  

 aktiviteter.
Det forudsættes, at der ved den fremtidige fordeling af midlerne fortsat  

 ydes tilskud til disse kategorier af projekter m.v., idet der dog også er  

 behov for, at der fremover tillige anvendes midler til forsknings- og  

 udviklingsprojekter på friluftsområdet.
Det forudsættes endvidere, at den  

 hidtidige relative fordeling mellem kategorierne i det store og hele  

 opretholdes, dog således at tilskuddene til spejderhytter, vandrerhjem og  

 andre faste anlæg forventes fastholdt på den nuværende størrelsesorden.
 Tilskud til friluftslivet kan søges af alle (enkeltpersoner, grupper,  

 organisationer, institutter, offentlige myndigheder m.fl.).
 Midlerne til friluftslivet skal fortsat som hovedregel ikke anvendes til  

 dækning af driftsudgifter.
 Den hidtidige praksis, hvorefter der ydes generelle, driftsbetonede  

 tilskud til frilufts- og naturorganisationer til deres virksomhed, bør dog  

 videreføres.
 Frilufts- og naturorganisationerne, bortset fra Friluftsrådet, modtager  

 (1992) ca. 15 pct. af tips- og lottomidlerne til friluftsliv, hvilket svarer  

 til 2,2 mio. kr.
Friluftsrådet modtager i dag dækning for rådets udgifter i forbindelse med  

 administrationen af puljen til friluftsliv.
Friluftsrådet modtager endvidere  

 tilskud til rådets mere permanente aktiviteter, f.eks.  

 amtsrepræsentationernes indsats i de i medfør af naturbeskyttelsesloven  

 nedsatte rådgivende "grønne råd", de faste udvalgs arbejde,  

 seminarer m.v.
Det samlede tilskud til Friluftsrådet til disse aktiviteter  

 udgør (1992) 2,8 mio. kr., svarende til 17 pct. af puljen til friluftsliv.
Det samlede, generelle driftstilskud til frilufts- og  

 naturorganisationerne og Friluftsrådet må fremover i det enkelte år maksimalt  

 udgøre 30 pct. af den del af tips- og lottomidlerne, der afsættes til  

 friluftslivet, dog maksimalt 12 mio. kr.
Beløbsrammen kan pristalreguleres.
 Dette udelukker ikke, at modtagerne af generelle driftstilskud også kan  

 modtage tilskud til dækning af udgifterne til konkrete projekter.
 Det årlige tilskud over finansloven under § 23.51.01.10 til Friluftsrådet  

 på 500.000 kr. i 1993 afløses fremover af tipstilskud.
 Af tips- og lottomidlerne til friluftslivet kan ydes tidsbegrænsede  

 løntilskud til ansættelse af naturvejledere i primærkommuner, museer,  

 organisationer m.v., men ikke til statsansatte og amtsansatte naturvejledere,  

 idet det forudsættes, at disse naturvejledere fortsat finansieres af de  

 midler til naturforvaltning, som miljøministeren og amtsrådene råder over.
 Det findes endvidere hensigtsmæssigt, at der i forbindelse med oprettelse  

 af naturskoler i en indkøringsperiode (op til 3 år) kan gives løntilskud til  

 naturskoledriften.
Den del af overskuddet, som skal anvendes til støtte af friluftslivet,  

 overføres til Friluftsrådet primo november efter Dansk Tipstjenestes  

 generalforsamling, således som det også i dag sker til de i lovens § 7, stk.  

 2, nævnte beløbsmodtagere.
De renter, som herefter påløber, anvendes i  

 overensstemmelse med de retningslinier, som er beskrevet ovenfor.
Ad nr. 9 Ændringen er en følge af, at området vedrørende folkeoplysningsvirksomhed  

 er overført fra Kulturministeriet til Undervisningsministeriet.
Ad nr. 10 Det foreslåede nr. 11 er en konsekvensændring som følge af ændringsforslag  

 nr. 8 vedrørende Friluftsrådet.
 Det foreslåede nr. 04 er en konsekvensændring som følge af ændringsforslag  

 nr. 8 vedrørende Friluftsrådet. Ændringen er endvidere en konsekvens af, at §  

 7, stk. 7, ved lov nr. 764 af 14. december 1988 blev ændret således, at det  

 samlede tipsbeløb straks udbetales direkte til DUF, hvorefter Fællesrådet  

 selv fordeler beløbet til de enkelte ansøgerorganisationer i overensstemmelse  

 med de gældende retningslinier.
Ad nr. 11 Friluftsrådet fremsender årligt sit reviderede regnskab til  

 Miljøministeriet, Skov- og Naturstyrelsen.
Ad nr. 12 Ændringen er en konsekvens af, at § 6 B ophæves.
Ad nr. 13 Der foreslås at retningslinierne for fordeling af midler efter lovens § 6  

 A, stk. 1, nr. 6 og 7, optages som bilag til loven.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Jens Thoft (SF) Bente  

 Juncker (CD) Aagaard (KF) fmd.
Kirkegaard (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Glønborg (KRF) Bilag I Tabel 1. Fordeling til omsætningsmodtagere (* 1) Med overløb til kulturelle formål.
 (* 2) Heraf 0,12 pct.-point til Diabetesforeningen.
 (* 3) Inkl. 1/2 pct., der fordeles sammen med midler af Tipstjenestens  

 overskud til velgørende og andre almennyttige formål (§ 7, stk. 5).
(* 4) Inkl.
Diabetesforeningen.
 (* 5) Med overløb til kulturelle formål fra og med 1995.
Tabel 2. Fordeling til omsætningsmodtagere (*) Skøn.
For første halvår 1993 skønnes omsætningen til ca. 2.200 mio.  

 kr. og for andet halvår til ca. 2.500 mio. kr.
 (* 1) Brevduebanerne forudsættes at modtage ca. 1 mio. kr. i 1993 og ca. 2  

 mio. kr. i 1994.
 (* 2) Heraf ca. 5 mio. kr. til Diabetesforeningen i 1992 og skønsmæssigt  

 knap 6 mio. kr. i 1993 og 1994.
(* 3) Inkl.
Diabetesforeningen for 1. halvår 1993 med 3 mio. kr.
 (* 4) Inkl. 1/2 pct., der fordeles sammen med midler af Tipstjenestens  

 overskud til velgørende og andre almennyttige formål (§ 7, stk. 5).
 (* 5) 1. halvår: 33 mio. kr. i alt til fordeling. 2. halvår: 17 mio. kr.  

 til andre landsdækkende sygdomsbekæmpende org. og 28 mio. kr. til øvrige  

 landsdækkende org.
(* 6) Inkl.
Diabetesforeningen.
 (* 7) Har været overskudsmodtager.
 (* 8) Fordeles sammen med overskudsmidler til velgørende og andre  

 almennyttige formål, der vedrører regnskabsåret 1992/93, jf. tabel 4.
 (* 9) Hertil kommer midler fra finansloven på i størrelsesordenen 15 mio.  

 kr.
Tabel 3. Fordeling af Tipstjenestens overskud Anm.: Regnskabsåret går fra 1. juli til 30. juni.
 (*) Skøn.
 (* 1) Hertil kommer midler fra finansloven på i størrelsesordenen 15 mio.  

 kr.
 (* 2) Bliver omsætningsmodtager, jf. tabel 1 og tabel 2.
 (* 3) Faldet i overskuddet i 1993/94 skyldes bortfald af ekstraordinære  

 renteindtægter, og at statsafgiften i 1993/94 er 16 pct., men kun 13 pct. i  

 regnskabsåret 1992/93 frem til 1. oktober 1992.
 (* 4) 9 pct. til omsætningsmodtagerne reducerer overskud til udlodning med  

 140 mio. kr.
Bilag II Jf. ændringsforslag nr. 13 Bilag til lov om visse spil, lotterier og væddemål Retningslinier for fordeling af midler efter lovens § 6 A, stk. 1, nr. 6  

 og 7 1. Berettigede organisationer:
 Følgende kriterier er gældende for godkendelse af tilskudsberettigede  

 organisationer:
 1.1. For at komme i betragtning ved fordeling af midlerne skal en  

 organisation eller en paraplyorganisation opfylde følgende:
- være formaliseret som en juridisk person - have eksisteret i mindst to år (afsluttede, reviderede regnskaber) - ifølge sin formålsparagraf være landsdækkende eller have et  

 landsdækkende sigte samt være hjemmehørende i Danmark - opfylde et af følgende kriterier:
enten i de to senest afsluttede regnskabsår have gennemført en  

 landsdækkende politigodkendt indsamling eller løbende have modtaget personlige gaver i medfør af godkendelse i  

 henhold til ligningslovens § 8 A eller tilbagevendende have gennemført  

 selvstændige ikkekommercielle aktiviteter i mindst 8 amter, dokumenteret ved  

 programmer eller tilsvarende - i senest afsluttede årsregnskab have en omsætning på mindst 25.000 kr.  

 (reguleret som finanslovbevilling) se 2.3.1.
- for så vidt angår § 6 A, stk. 1, nr. 6, være - sygdomsbekæmpende, dvs. organisationer der gennem støtte til forskning,  

 oplysning og patientstøtte bidrager til forebyggelse samt behandling af  

 og/eller afhjælpning af sygdom og - for så vidt angår § 6 A, stk. 1, nr. 7, tilhøre en af følgende  

 kategorier:
- humanitære, dvs. organisationer, der arbejder med udviklings- og/eller  

 nødhjælpsprogrammer i udlandet - sociale, dvs. organisationer, der ved rådgivning og vejledning eller  

 anden form for hjælp yder støtte til løsning af sociale problemer og dermed  

 supplerer den offentlige indsats på det sociale område - kirkelige, dvs. organisationer med tilknytning til folkekirken, den  

 romersk-katolske kirke og frikirkerne - mellemfolkelige, dvs. organisationer, der arbejder for kendskab til og  

 kontakt mellem forskellige folk, racer og lande - almennyttige, dvs. organisationer, som ikke umiddelbart tilhører en af  

 ovennævnte kategorier, men som udfører et i alment omdømme anerkendt  

 uegennyttigt arbejde.
 2. Betingelser for godkendelse:
 2.1. Organisationer, der i henhold til de i 1.1. nævnte betingelser anser  

 sig for berettiget til at modtage tilskud, kan rekvirere ansøgningsmateriale.
Organisationen skal indsende sine vedtægter samt godkendte regnskaber for  

 de to senest afsluttede regnskabsår til Kongeriget Danmarks Hypotekbank og  

 Finansforvaltning.
Disse skal være revideret af en statsautoriseret eller  

 registreret revisor (se dog 2.2.).
 Endvidere skal indsendes de to sidste årsberetninger eller, hvor en sådan  

 ikke foreligger, en kortfattet beretning, hvori der redegøres for  

 organisationens virksomhed eller dokumentation af, at organisationen opfylder  

 kriterierne i 1.1.
 Bilagt beretningen skal findes en kopi af anmeldelse til politiet af  

 offentlig indsamling, som har fundet sted i de to senest afsluttede  

 regnskabsår, samt anerkendelsesskrivelse fra vedkommende politimyndighed.  

 Hvor indsamlingsaktiviteten har været af en karakter, der ikke kræver  

 skriftlig godkendelse fra en politimyndighed, redegøres der kort for  

 indsamlingens omfang bilagt promotionmateriale og lign.
 Har organisationen ikke gennemført en landsdækkende indsamling, skal der  

 fremsendes dokumentation for ikkekommercielle aktiviteter i mindst 8 amter.  

 Programmer med tydelig angivelse af aktiviteternes indhold samt kort  

 beskrivelse af de gennemførte aktiviteter skal vedlægges.
2.2. Organisationen udfylder et skema til opgørelse af organisationens  

 omsætning samt privat indsamlede midler i de to senest afsluttede regnskabår.  

 Skemaet skal undertegnes af organisationens revisor, som indestår for  

 oplysningernes rigtighed, samt af den ansvarlige ledelse.
Såfremt  

 organisationens revisor ikke er registreret eller statsautoriseret, skal der  

 endvidere foreligge attestation fra en statsautoriseret eller registreret  

 revisor.
 For Dansk Flygtningehjælp, som foretager en landsdækkende indsamling hvert  

 5. år, kan senest afholdte landsindsamling medtages med 20 pct., som  

 tillægges organisationens gennemsnitlige tal for privat indsamlede midler i  

 de to senest afsluttede regnskabsår.
 2.2.1. I opgørelsen af privat indsamlede midler må ikke indgå midler  

 modtaget fra stat, amter, kommuner eller offentlige institutioner i øvrigt  

 som f.eks. bevillinger i henhold til lovgivning, tilskud fra Dansk  

 Tipstjeneste A/S, totalisator- og brevduespil, Momsfonden eller andre  

 offentlige fonde.
2.2.2. Endvidere må tilskud modtaget fra EF og tilsvarende internationale  

 organisationer heller ikke indgå.
Modtagne overskudsandele fra spil afholdt i  

 Danmarks Radio, TV 2 m.v. kan heller ikke indregnes heri.
 2.3. I skemaet anføres følgende oplysninger:
 2.3.1. Omsætning, defineret som summen af samtlige driftsindtægter, der  

 fremgår af årsregnskaberne.
2.3.2. Overskud ved myndighedsgodkendte indsamlinger, f.eks. lotterier,  

 tombolaer, kollekter og lign.
Underskud sættes til nul.
 2.3.3. Medlemskontingenter, abonnementsindtægter og bidrag fra såvel  

 private enkeltpersoner som private fonde, legater, stiftelser og lign.
 2.3.4. Indtægt ved arv fra boer opgjort som den i årsregnskabet  

 indtægtsførte arv med fradrag af skifteafgift, skifteomkostninger og  

 arveafgift.
 2.3.5. Overskud ved arrangementer samt ved salg af handelsartikler som  

 f.eks. julekort, julehæfter, postkort, bøger, blade, posters, plakater,  

 aktivitetsmateriale, annoncer og lign.
 2.3.6. Bidrag, tilskud og donationer, den pågældende organisation har  

 ydet/modtaget til/fra andre private organisationer.
 Såfremt organisationen som sådan ikke er en organisation alene til fordel  

 for de under 1.1. nævnte kategorier, men også arbejder ud fra kommercielle  

 interesser, skal ovennævnte oplysninger kun vedrøre den del af  

 organisationens virksomhed, der har de formål, der nævnes under afsnit 1.1.
 3. Fordelingsprincip:
 3.1. Puljerne, der udgøres af henholdsvis 0,7 pct. og 1,1 pct. af Dansk  

 Tipstjeneste A/S' omsætning i det nærmest foregående kalenderår, fordeles en  

 gang om året via en todeling af puljerne til de godkendte organisationer.  

 Fordeling sker dog første gang på grundlag af omsætningen i perioden 1.  

 juli-31. december 1993.
 33 pct. fordeles efter organisationernes størrelse, udtrykt ved  

 omsætningen, anført i henhold til 2.3.1., og 67 pct. fordeles efter  

 egenfinansiering, udtrykt ved privat indsamlede midler, dvs. summen af de i  

 henhold til 2.3.2.-2.3.6. anførte beløb.
 3.2. Ved fordelingen af de 33 pct. skal der foreligge oplysninger om:
 3.2.1. Antallet af godkendte organisationer.
 3.2.2. Omsætningen i hver enkelt af disse organisationer.
 Herefter beregnes:
 3.2.3. Hvor meget 33 pct. udgør beløbsmæssigt af det samlede overskud til  

 fordeling.
 3.2.4. Hvor mange mindre organisationer der kan modtage 40 pct. af  

 omsætningen, idet alle de større organisationer også skal have tildelt 40  

 pct., ikke af omsætningen, men af et beregnet omsætningsmaksimum, hvis  

 størrelse afhænger af det totale til rådighed værende beløb.
 3.3. Ved endelig fordeling af de 67 pct. skal der foreligge oplysninger  

 om:
 3.3.1. Antallet af godkendte organisationer.
 3.3.2. Det godkendte indsamlingsbeløb i hver enkelt af disse  

 organisationer.
3.3.3. Hvor meget der maksimalt kan tildeles en organisation, forstået som  

 summen af tildelingsbeløbet af de 33 pct. og de 67 pct.
Dette beløb  

 fastsættes af finansministeren.
 Herefter beregnes:
3.3.4. Fordelingsbeløbet til den største organisation.
Dette beløb  

 fremkommer ved fra det i 3.3.3. fastlagte beløb at trække det beløb, der blev  

 tildelt ved fordelingen af de 33 pct.
 3.3.5. Hvor stor en procentdel de godkendte organisationer kan modtage af  

 eget indsamlingsbeløb under hensyntagen til det i 3.3.3. nævnte beløb, samt  

 at den samlede tildeling netop udgør det til rådighed værende beløb.
 Samtlige organisationer modtager en procentdel af deres indsamlingsbeløb.  

 Denne procentdel er ens for alle, undtagen den eller de største  

 organisationer, der når det samlede tilskudsloft.
 3.4. Den totale tildeling til hver enkelt organisation beregnes således  

 ved at sammenlægge beløbet pr. organisation, fremkommet ved beregningerne  

 anført i pkt. 3.2.4. og pkt. 3.3.5.
Bilag III Et af udvalgets spørgsmål til skatteministeren og dennes svar herpå:
 Spørgsmål 6:
Vil ministeren indhente oplysninger hos DIF om, hvor langt DIF er kommet  

 med planer om at optage f.eks.
Dansk Skak Union, Danmarks Bridgeforbund,  

 Landsforeningen Danske Folkedansere etc. som associerede medlemmer? Svar:
 Kulturministeriet har indhentet oplysninger fra Danmarks Idræts-Forbund om  

 de nævnte organisationers muligheder for at blive medlemmer.
 Danmarks Idræts-Forbunds svarskrivelse af 19. april 1993 vedlægges.
Danmarks Idræts-Forbund Idrætspolitisk sekretariat Den 19. april 1993 Kulturministeriet Vestergade 29-31 1456 København K.
Vedr. spørgsmål fra Folketingets Skatteudvalg Kulturministeriet har med brev af 22. marts 1993 anmodet Danmarks  

 Idræts-Forbund om oplysninger til brug for Folketingets Skatteudvalgs  

 spørgsmål af 17. marts 1993 om, hvor langt DIF er med sine planer om at  

 optage Dansk Skak Union, Danmarks Bridgeforbund, Landsforeningen Danske  

 Folkedansere m.v. som associerede medlemmer.
 Hertil kan Danmarks Idræts-Forbund oplyse følgende:
Et udvalg nedsat af DIFs repræsentantskab har siden maj 1992 arbejdet med  

 et forslag til ændring af regler for medlemskab af DIF.
Udvalgets foreløbige  

 udkast til forslag indeholder bl.a. følgende elementer af relevans for den  

 rejste problemstilling i Folketingets spørgsmål til Kulturministeriet:
 Hidtil har et væsentligt kriterium for medlemskab af DIF været  

 idrætsbegrebet, dvs. at den primære aktivitet, der udøves af organisationens  

 medlemmer, er fysisk aktivitet af teknisk-fysisk kraftbetonet eller  

 konditionskrævende karakter.
 Udvalget er imidlertid af den opfattelse, at DIF hele tiden må udvikle sig  

 - også når det fælder opfattelsen af, hvilket spektrum af aktiviteter, som  

 DIF og dets medlemsforbund skal dække - og udvalgets udkast til ændrede  

 medlemsregler indeholder derfor et forslag om, at forbund, hvis aktiviteter  

 ikke er fuldt ud i overensstemmelse med idrætsbegrebet, også vil kunne  

 optages som medlemmer.
I udvalgets forslag ligger der en forudsætning om, at den aktivitet, der  

 udøves i disse »ikke fuldt ud idrætslige« forbund, efter almindelig  

 opfattelse skal være at betragte som sport med stævner, der har primær  

 konkurrencenatur, og endvidere at den pågældende organisation skal være  

 medlem af en international organisation.
Dermed naturligvis ikke være sagt,  

 at al aktivitet inden for det pågældende forbund skal være i form af  

 konkurrencer.
Men forbundet skal eksempelvis forestå landsdækkende  

 mesterskaber o.l.
 Ud over de overordnede begrebsdefinitioner stilles der naturligvis  

 minimumskrav til den pågældende idrætsgrens/sportsdisciplins udbredelse  

 (medlemstal, foreningsantal, geografisk udbredelse). Udvalget opererer  

 endvidere med et forslag til en ny fordelingsnøgle, der via en højere  

 vægtning af aktiviteter skal kunne gøre det attraktivt at samle en række  

 beslægtede aktiviteter i et forbund.
Da sportsdiscipliner som skak og bridge opfylder de overordnede  

 begrebskriterier og endvidere de almindelige udbredelseskriterier, kan disse  

 forbund - såfremt ovenstående udkast til forslag bliver vedtaget af DIFs  

 repræsentantskab - blive optaget som medlemmer af DIF.
Men da et andet  

 væsentligt kriterie i medlemsbetingelserne er, at DIF kun optager en  

 organisation for hver sammenlignelig aktivitet, er det ikke sikkert, at Dansk  

 Skak Union og Danmarks Bridgeforbund kan blive optaget hver for sig, men  

 derimod som to aktiviteter under et forbund, som eksempelvis kunne hedde  

 Dansk Tankesport Forbund.
Altså lige som triathlon-forbundet og moderne  

 femkamp-forbundet i dag er samlet i Dansk Multisports Forbund, som via sit  

 medlemskab af DIF varetager disse to idrætsgrenes interesser.
Hvad angår Landsforeningen Danske Folkedansere kan denne organisation i  

 henhold til ovenstående ikke forvente at blive optaget som et selvstændigt  

 forbund, idet organisationen ikke har konkurrencemæssige aktiviteter på  

 programmet.
Der kan være en mulighed for, at landsforeningen optages som en  

 del af Dansk Sportsdanser Forbund - men dette vil bero på en forhandling  

 mellem de to pågældende organisationer.
 Udvalgets forslag har netop været til behandling på DIFs bestyrelsesmøde  

 den 16.-17. april 1993, hvor man tilsluttede sig hovedlinierne i forslaget.
 Forslaget vil nu blive videre bearbejdet og vil i sin endelige form blive  

 fremsat på DIFs kommende repræsentantskabsmøde den 19. juni 1993. Afhængig af  

 udfaldet af drøftelsen i repræsentantskabet vil der således være mulighed  

 for, at forbund som skak og bridge kan opnå en eller anden form for  

 medlemskab af DIF - og sandsynligvis allerede fra og med DIFs kommende  

 regnskabsår 1993/94.
Med venlig hilsen p.f.v.
Morten Mølholm Hansen Informationschef Tillægsbetænkning afgivet den 26. maj 1993 Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til skatteministeren, som denne har besvaret skriftligt.
Endvidere  

 har udvalget modtaget skriftlige henvendelser fra:
Danske Folkedansere, De Samvirkende Invalideorganisationer, Diabetesforeningen, Landsforeningen for sukkersyge og Kontaktudvalget til det frivillige sociale arbejde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse .
