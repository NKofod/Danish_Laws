 I medfør af § 6, stk. 6, i lov nr. 150 af 10. april 1979 om en  

 rejsegarantifond som ændret ved lov nr. 88 af 17. marts 1982 fastsættes:
§ 1.  Ved anmeldelsen af rejsebureauer til  

 rejsegarantifonden skal benyttes et af fonden udarbejdet skema, der fås ved  

 henvendelse til denne.
Med anmeldelsen skal følge den i § 3 omhandlede  

 garantistillelse.
§ 2.  Samtidig med registreringsanmeldelsen skal  

 rejsebureauet til rejsegarantifonden indsende en oversigt, f.eks. i form af  

 et trykt program, over de selskabsrejser, som bureauet markedsfører.  

 Oversigten skal indeholde oplysning om rejsemål, opholdets varighed, herunder  

 afrejse- og hjemkomsttidspunkter, og transportmidlets art.
Fonden skal på  

 tilsvarende måde løbende holdes orienteret om de af virksomheden markedsførte  

 selskabsrejser.
 § 3.  Den garanti, som rejsebureauer skal stille over  

 for rejsegarantifonden, skal udformes som angivet i bilaget til denne  

 bekendtgørelse.
 Stk. 2.  Samtidig ophæves bekendtgørelse nr. 265 af 14.  

 juni 1979 om registrering af rejsebureauer.
 § 4.  Bekendtgørelsen træder i kraft dagen efter  

 offentliggørelsen i Lovtidende.
Industriministeriet, den 21. april 1982 Erling Jensen / Annette Bjåland Andersen Bilag Garantistillelse i henhold til § 6, stk. 3 i lov nr. 150 af 10. april 1979 om en  

 rejsegarantifond som ændret ved lov nr. 88 af 17. marts 1982.
-------------------------------------------------------------------- (pengeinstituttets/forsikringsselskabets navn og adresse).
forpligter sig herved indtil videre til på anmodning fra  

 rejsegarantifonden straks at indbetale til fonden et beløb af 200.000 kr. til  

 dækning af krav, som fonden får mod -------------------------------------------------------------------- (rejsebureauets navn og adresse).
Garantistillelsen kan opsiges når som helst.
Opsiges garantistillelsen,  

 kan rejsegarantifonden kræve garantibeløbet indbetalt, indtil fonden anser  

 det for udelukket, at der vil fremkomme krav fra rejsekunder vedrørende  

 rejser, for hvilke der er truffet aftale om køb i tiden før  

 garantistillelsens opsigelse.
Den--------------------------19------- -------------------------------------------------------------------- (Pengeinstituttets/forsikringsselskabets underskrift).
 Ingen.
