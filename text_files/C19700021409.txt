 (Til de skattelignende myndigheder).
I det følgende redegøres der for de ændringer vedrørende frigørelsesafgift  

 m.v., der ved lov nr. 326 af 18. juni 1969 og lov nr. 257 af 4. juni 1970 er  

 indsat som §§ 4A og 4B i ligningsloven.
De nævnte paragraffer er trykt som  

 bilag 3 til nærværende cirkulære.
 Til § 4A.
 1. Bestemmelsen må ses i sammenhæng med loven om  

 frigørelsesafgift m.v. af fast ejendom.
Den nævnte lovs regler om afståelsesafgift gælder ikke, hvis ejendommen er  

 erhvervet ved udøvelsen af skatteyderens næring eller i spekulationsøjemed.
I  

 sådanne tilfælde skal fortjeneste eller tab ved salg af ejendommen tages i  

 betragtning ved opgørelsen af den almindelige skattepligtige indkomst efter §  

 5, stk. 1, litra a, i statsskatteloven af 10. april 1922. Ved opgørelsen af  

 fortjenesten eller tabet efter § 5, stk. 1 litra a kan sælgeren ifølge den  

 nye § 4A, stk. 1, i ligningsloven fradrage frigørelsesafgift, der er pålagt i  

 hans ejertid.
 § 4A, stk. 2, indeholder særlige regler om en tilsvarende fradragsret i  

 nogle tilfælde, hvor fortjeneste eller tab ved salg af fast ejendom skal  

 medregnes i en opgørelse efter statsskattelovens § 5, stk. 1, litra a, for et  

 dødsbo, en arving, en legatar eller en efterlevende ægtefælle.
 Dødsboer kan i disse tilfælde fradrage frigørelsesafgift, som er pålagt i  

 afdødes eller hans ægtefælles besiddelsestid.
En arving, legatar eller afdødes ægtefælle, der efter kildeskattelovens  

 regler indtræder i dødsboets skattemæssige stilling med hensyn til  

 ejendommen, kan ved senere salg på samme måde fradrage frigørelsesafgift, som  

 er pålagt, medens ejendommen var i afdødes, ægtefællens eller boets  

 besiddelse.
Dette fradrag skal tages i betragtning ved den i  

 kildeskattelovens § 33A, stk. 1 og 2, omhandlede beregning af en passivpost  

 vedrørende ejendommen.
 Er ejendommen overgået til en enke eller enkemand som et led i dennes  

 overtagelse af fællesboet til hensidden i uskiftet bo, kan enken eller  

 enkemanden på tilsvarende måde fradrage frigørelsesafgift, der er pålagt,  

 medens ejendommen var i afdødes besiddelse.
 Efter § 2 i lov nr. 326 af 18. juni 1969 anvendes § 4A, stk. 1, første  

 gang ved opgørelsen af den skattepligtige indkomst for indkomståret 1969. Da  

 loven om frigørelsesafgift m.v. først trådte i kraft den 1. januar 1970, er  

 det dog kun i undtagelsestilfælde, at reglen kan få praktisk betydning  

 allerede i indkomståret 1969. Det kan dog tænkes, når den skattepligtiges  

 indkomstår udløber efter 1. januar 1970.
 Efter § 2 i lov nr. 257 af 4. juni 1970 anvendes § 4A, stk. 2, ved  

 opgørelsen af den skattepligtige indkomst for indkomståret 1970 og senere  

 indkomstår.
 Til § 4B.
2. Bestemmelsen må ses i sammenhæng med nye regler i  

 lov om vurdering af landets faste ejendomme og i lov om beskatning til  

 kommunerne af faste ejendomme.
Uddrag af disse love er trykt i bilag 1 og 2  

 til dette cirkulære.
 De nævnte love medfører, at ejere af visse landbrugsejendomme m.v.  

 fritages for at blive beskattet af den højere grundværdi  

 (forventningsværdien), som skyldes forventninger om, at ejendommen vil komme  

 til at ligge i byzone eller i et sommerhusområde, eller at den vil gå over  

 til anden anvendelse end landbrug m.v.
 Efter de nye regler i ligningslovens § 4B skal et beløb svarende til  

 forventningsværdien fradrages ved opgørelsen af den værdi, hvortil ejendommen  

 skal medregnes i den skattepligtige formue.
3. For ejendomme, der omfattes af vurderingslovens §  

 14, stk. 5, findes reglerne om formueopgørelsen i ligningslovens § 4B, stk.  

 1. Det drejer sig om ejendomme, som efter vurderingsrådets bestemmelse helt  

 eller delvis anses for benyttet til landbrug, gartneri, planteskole eller  

 frugtplantage (vurderingslovens § 33, stk. 1), og som er beliggende i en  

 landzone.
Det gælder endvidere ejendomme i landzone, som ved 14. almindelige  

 vurdering var omfattet af vurderingslovens § 33, stk. 1, men som efter dette  

 tidspunkt enten er blevet tilplantet, uden at arealet er undergivet  

 fredskovspligt, eller som ikke længere bliver benyttet.
Opmærksomheden  

 henledes på, at landzonerne ikke omfatter områder, der henføres til et  

 sommerhusområde.
Ejendomsværdien for alle de nævnte ejendomme skal ligesom for andre  

 ejendomme ansættes efter handelsværdien for bygningerne og jorden.
Derimod  

 skal grundværdien ansættes således, at der ses bort fra den værdi, der er en  

 følge af forventninger om ejendommens overgang til anden zonestatus  

 (bondegårdsreglen). Efter vurderingslovens § 14, stk. 6, skal vurderingsrådet  

 endvidere angive et differencebeløb, der udgør forskellen mellem på den ene  

 side den grundværdi, man ville være nået til efter almindelige regler, og på  

 den anden side grundværdien efter bondegårdsreglen.
Differencebeløbet  

 udtrykker forventningsværdien, og efter ligningslovens § 4B, stk. 1, skal  

 ejendommen medregnes i den skattepligtige formue med ejendomsværdien efter  

 fradrag af differencebeløbet.
 Eksempel 1.
 Det bemærkes, at der ved 14. almindelige vurdering pr. 1. august 1969 og  

 ved senere omvurderinger inden 1. januar 1970 også er foretaget  

 "bondegårdsvurdering" efter vurderingslovens § 14, stk. 5, og  

 angivet differencebeløb efter § 14, stk. 6, for landbrugsejendomme m.v., der  

 før by- og landzonelovens ikrafttræden den 1. januar 1970 var beliggende  

 således:
 Hvor der som følge heraf pr. det seneste vurderingstidspunkt inden  

 skæringsdagen for opgørelsen af den skattepligtige formue er foretaget  

 "bondegårdsvurdering" og angivet differencebeløb efter de nævnte  

 regler i vurderingsloven, skal det tages i betragtning ved formueansættelsen,  

 jfr. punkt 6 nedenfor.
 4. Ligningslovens § 4B, stk. 2, angår ejendomme, der  

 omfattes af vurderingslovens § 14, stk. 7. Det drejer sig om ejendomme, som  

 efter vurderingsrådets bestemmelse helt eller delvis anses for benyttet til  

 landbrug, gartneri, planteskole eller frugtplantage (vurderingslovens § 33,  

 stk. 1), og som er beliggende således:
 I en byzone i det omfang, denne er sammenfaldende med tidligere inderzoner  

 eller mellemzoner.
Ved ejendomsvurderingen ansættes såvel ejendomsværdien som grundværdien  

 for disse ejendomme efter handelsværdien.
Ved 14. almindelige vurdering pr.  

 1. august 1969 har vurderingsrådet endvidere angivet et differencebeløb, der  

 udgør forskellen mellem på den ene side den ansatte grundværdi og på den  

 anden side den grundværdi, man ville være nået til ved en vurdering efter  

 bondegårdsreglen.
 Er der angivet et differencebeløb ved 14. almindelige vurdering, skal det  

 ifølge vurderingslovens § 14, stk. 7, 2. pkt., også ske ved senere  

 vurderinger forud for 17. almindelige vurdering, såfremt ejendommen fortsat  

 anvendes på den måde, der er omtalt i vurderingslovens § 33, stk. 1,  

 (landbrug m.v.), og såfremt ejeren har afgivet erklæring som nævnt i punkt 5  

 nedenfor.
5. Efter ligningslovens § 4B, stk. 2, kan  

 differencebeløbet fradrages ved formueopgørelsen; men det gælder kun, såfremt  

 den nuværende eller en tidligere ejer af ejendommen har afgivet erklæring  

 efter § 6B i lov om beskatning til kommunerne af faste ejendomme.
Efter denne  

 regel fritages ejendommen for at svare kommunal grundskyld af  

 differencebeløbet, såfremt den nuværende eller tidligere ejer over for  

 kommunalbestyrelsen skriftligt har erklæret, at reglerne om frigørelsesafgift  

 og afståelsesafgift ønskes bragt i anvendelse.
Erklæringen medfører således  

 en nedsættelse af kommunal grundskat samt en formueskattemæssig nedsættelse  

 efter ligningslovens § 4B, stk. 2; men dette har til modstykke, at der skal  

 svares frigørelsesafgift, når ejendommen overgår til anden anvendelse end  

 landbrug m.v., samt afståelsesafgift ved senere afståelse.
 Det er en betingelse for, at differencebeløbet kan fradrages efter  

 ligningslovens § 4B, stk. 2, at erklæring efter § 6B i loven om kommunal  

 ejendomsskat er afgivet inden skæringsdagen for opgørelsen af den  

 skattepligtige formue.
 Erklæring efter § 6B kan senest afgives, forinden ejendommen første gang  

 optages til vurdering efter 14. almindelige vurdering.
 § 6B er omtalt nærmere i afsnit IV i indenrigsministeriets cirkulære nr.  

 125 af 20. juni 1969.
6. Ved anvendelsen af reglerne i § 4B, stk. 1 og 2,  

 skal der regnes med den ejendomsværdi og det differencebeløb, der konstateres  

 pr. det seneste vurderingstidspunkt inden skæringsdagen for opgørelsen af den  

 skattepligtige formue.
Herved tages der hensyn til både almindelige  

 vurderinger, årsomvurderinger og vurderinger efter vurderingslovens § 4 og §  

 4A.
Det er uden betydning, om skatteyderen er gjort bekendt med en ændret  

 vurdering eller et ændret eller bortfaldet differencebeløb, inden formuen  

 gøres op.
Det er også uden betydning, om ændringen er påklaget.
 Eksempel 2.
 Skattedepartementet, den 24. august  

 1970.
Hans P.
Gøtrik.
/E.
Møller.
 Bilag. 1.
 Uddrag af lov om vurdering af landets faste ejendomme, jfr.  

 lovbekendtgørelse nr. 356 af 29. juli 1970. (§§ 14. 16 og 33, stk. 1.).
(Udelades her) Bilag 2.
 Uddrag af lov om beskatning til kommunerne af faste ejendomme, jfr.  

 lovbekendtgørelse nr. 384 af 23. juni 1969. (§ 6B.).
 (Udelades her).
 Bilag 3.
 Uddrag af lov om påligningen af indkomst- og formueskat til staten, jfr.  

 lovbekendtgørelse nr. 348 af 17. juli 1970. (§§ 4A. og 4B.).
 (Udelades her).
