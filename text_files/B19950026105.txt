 I medfør af §§ 73, stk. 2, 80, 88 og 92 i lov om miljøbeskyttelse, jf.  

 lovbekendtgørelse nr. 590 af 27. juni 1994, fastsættes:
 § 1.  Virksomheder, landbrug, vindmøller og andre  

 anlæg m.v., der er nævnt i § 2, skal bidrage til dækning af de kommunale,  

 amtskommunale og statslige myndigheders omkostninger i forbindelse med  

 godkendelser efter kapitel 5 i lov om miljøbeskyttelse og tilsyn efter samme  

 lovs kapitel 9, (brugerbetaling).
 § 2.  Bekendtgørelsen omfatter følgende virksomheder,  

 landbrug, vindmøller og andre anlæg m.v.:
 Stk. 2.  Tilsynsmyndigheden afgør, hvorvidt en  

 virksomhed, et landbrug eller et anlæg m.v. som nævnt i stk. 1, er omfattet  

 af bekendtgørelsen.
 Stk. 3.  Aflæggelse af jagtprøver, jf. bekendtgørelse  

 nr. 43 af 21. januar 1994 om jagttegn, og undervisning i tilknytning hertil  

 på skydebaner m.v. betragtes ikke som erhvervsmæssig anvendelse, uanset om  

 der ydes betaling for denne anvendelse.
 § 3.  Kommunalbestyrelsen opkræver brugerbetaling af  

 de virksomheder og landbrug, hvor kommunen er godkendelsesmyndighed efter  

 miljøbeskyttelseslovens kapitel 5 i lov om miljøbeskyttelse, og hvor kommunen  

 fører tilsyn efter miljøbeskyttelseslovens § 65.
 Stk. 2.  Amtsrådet opkræver brugerbetaling af de  

 virksomheder, hvor amtsrådet er godkendelsesmyndighed efter  

 miljøbeskyttelseslovens kapitel 5, og hvor amtsrådet fører tilsyn efter  

 miljøbeskyttelseslovens § 66, stk. 2 og 4, og bekendtgørelse om støj fra  

 vindmøller, kap. 4.
 Stk. 3.  Miljøstyrelsen opkræver brugerbetaling af de  

 virksomheder, hvor Miljøstyrelsen er godkendelses- og tilsynsmyndighed.
 Stk. 4.  Brugerbetaling tilfalder godkendelses- og  

 tilsynsmyndigheden.
 Stk. 5.  Der skal ikke betales moms af brugerbetalingen.
 § 4.  Brugerbetalingstaksterne for godkendelser og  

 tilsyn med de virksomheder, landbrug, vindmøller og andre anlæg m.v., der er  

 omfattet af denne bekendtgørelse, fremgår af bekendtgørelsens bilag sammen  

 med de forudsætninger, der skal lægges til grund for opkrævningen af  

 brugerbetalingen.
 Stk. 2.  Virksomheder, landbrug, vindmøller og andre  

 anlæg med aktiviteter, der er omfattet af mere end en af de satser, som er  

 nævnt i bilaget, betaler alene brugerbetaling efter den højeste sats, såfremt  

 tilsynet med samtlige aktiviteter kan gennemføres i en arbejdsgang af den  

 pågældende tilsynsmyndighed.
 Stk. 3.  Miljøstyrelsen kan foretage ændringer i  

 bekendtgørelsens bilag og derved revidere taksterne samt ændre eller  

 fastsætte nye forudsætninger for opkrævningen.
 § 5.  Der ydes brugerbetaling hvert år.
Stk. 2.  Tilsyns- og godkendelsesmyndigheden fastsætter  

 forfaldsdatoen for den årlige brugerbetaling.
Dog tidligst den 1. juni og  

 senest den 15. oktober.
 Stk. 3.  Brugerbetalingen kan opkræves sammen med de  

 kommunale ejendomsskatter.
Stk. 4.  For virksomheder, landbrug, vindmøller og andre  

 anlæg m.v., der starter produktion/aktiveres efter den 1. juni, opkræves  

 brugerbetaling først for det efterfølgende år.
Indstilles  

 produktionen/aktiviteten inden den 1. juni, opkræves ingen brugerbetaling for  

 det indeværende år.
Der ydes ikke refusion for brugerbetaling, såfremt  

 produktionen/aktiviteten indstilles efter den 1. juni.
 § 6.  Kommunalbestyrelserne, amtsrådene og  

 Miljøstyrelsen kan ikke dispensere fra reglerne og taksterne for  

 brugerbetalingen.
 § 7.  Kommunalbestyrelsernes, amtsrådenes og  

 Miljøstyrelsens afgørelser efter denne bekendtgørelse kan ikke påklages til  

 anden administrativ myndighed.
 § 8.  I kommunalbestyrelsernes, amtsrådenes og  

 Miljøstyrelsens årlige tilsynsberetninger, jf. bekendtgørelse nr. 788 af 21.  

 november 1986 om tilsynsberetninger, skal der redegøres for den  

 brugerbetaling, der er opkrævet i årets løb.
 § 9.  Bekendtgørelsen træder i kraft den 1. maj 1995  

 og finder første gang anvendelse på brugerbetalingen, der forfalder til  

 betaling i 1995.
 Stk. 2.  Bekendtgørelse nr. 953 af 10. december 1993 om  

 brugerbetaling for godkendelse og tilsyn efter miljøbeskyttelsesloven som  

 ændret ved bekendtgørelse nr. 319 af 27. april 1994 ophæves med virkning fra  

 og med brugerbetaling for året 1995.
Miljø- og Energiministeriet, den 18.  

 april 1995 Svend Auken / Hans Henrik Christensen Bilag Takster for brugerbetaling for godkendelse og tilsyn efter miljøbeskyttelsesloven Brugerbetaling til de kommunale myndigheder § 1.  Virksomheder, landbrug og andre anlæg m.v., hvor  

 kommunalbestyrelserne er godkendelses- og tilsynsmyndighed, bidrager årligt  

 til myndighedernes omkostninger ved godkendelse og tilsyn med følgende  

 satser:
 Stk. 2.  Den nærmere afgrænsning af hvilke virksomheder,  

 landbrug og andre anlæg m.v., der skal bidrage til myndighedernes  

 omkostninger, jf. stk. 1, fremgår af bekendtgørelsens § 2 og § 5.
 Stk. 3.  Dog bidrager virksomheder, hvor kommunen som  

 led i et frikommuneforsøg eller af praktiske grunde er tilsynsmyndighed for  

 a-mærkede virksomheder optaget på bilag 1 til bekendtgørelse nr. 794 af 9.  

 december 1991 om godkendelse af listevirksomhed, til myndighedens  

 omkostninger ved godkendelse og tilsyn efter taksterne i bilagets § 2, stk.  

 1.
Brugerbetaling til de amtskommunale  

 myndigheder § 2.  Virksomheder, vindmøller og andre anlæg m.v.,  

 hvor amtsrådene er godkendelses- og tilsynsmyndighed, bidrager årligt til  

 myndighedernes omkostninger ved godkendelse og tilsyn med følgende satser:
 Stk. 2.  Den nærmere afgrænsning af hvilke virksomheder,  

 vindmøller og andre anlæg m.v., der skal bidrage til myndighedernes  

 omkostninger, jf. stk. 1, fremgår af bekendtgørelsens § 2 og § 5.
 Stk. 3.  Dog bidrager virksomheder, hvor amtskommunen er  

 tilsynsmyndighed alene fordi virksomheden har tilladelse til selvstændig  

 udledning eller udsprøjtning af spildevand, til myndighedens omkostninger ved  

 tilsyn efter taksterne i bilagets §1, stk. 1. Det samme gælder ikke a-mærkede  

 virksomheder, hvor amtskommunen er tilsynsmyndighed af praktiske grunde.
Brugerbetaling til Miljøstyrelsen § 3.  Virksomheder, hvor Miljøstyrelsen er  

 godkendelses- og tilsynsmyndighed, bidrager årligt til omkostningerne ved  

 godkendelse og tilsyn efter satserne i bilagets § 2, dog således, at satserne  

 for klasse Amt 3 anvendes for virksomheder, der ikke er a-mærkede, og  

 satserne for Amt 3, Amt 4 og Amt 5 anvendes for virksomheder, der er  

 a-mærkede.
Almindelige bestemmelser § 4.  Ved indplacering på satserne i kapitel 2 og 3  

 skal myndigheden gå ud fra den gennemsnitlige nødvendige indsats til tilsyn  

 og godkendelsesarbejde over en årrække.
Gennemførelse af  

 godkendelsesprocedure i et bestemt år berettiger ikke myndigheden til at  

 flytte virksomheden op i en højere klasse.
 Stk. 2.  Omplacering af en virksomhed i forhold til  

 satserne i kapitel 2 og 3 kan alene ske som følge af ændringer i  

 virksomhedens produktion og teknologi, der medfører generelle ændringer i  

 tilsyns- og godkendelsesindsatsen.
 Stk. 3.  Virksomheder, der registreres i henhold til  

 artikel 8 i Rådets forordning nr. 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision, bidrager til myndighedernes omkostninger med  

 halv takst i forhold til satserne i kapitel 1, 2 og 3. Det nedsatte bidrag  

 betales fra og med det førstkommende år efter registreringen.
