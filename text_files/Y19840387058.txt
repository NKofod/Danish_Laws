 Udtalt, at der skal ske fradrag i efterlønnen for livrente, der  

 erhverves for bruttobeløbet fra en kapitalordning i medfør af reglerne i § 41  

 i pensionsbeskatningsloven, både i de tilfælde, hvor pensionsbidraget er  

 finansieret gennem direkte arbejdsgiverbidrag, og i de tilfælde, hvor  

 pensionsbidraget er finansieret fuldt ud gennem bidrag fra arbejdstageren,  

 men hvor pensionsordningen er af en sådan karakter, at det er sædvanligt, at  

 arbejdsgiveren bidrager.
AP forsikring H.
C.
Andersens Boulevard 47 1553 København V Ved skrivelse af 29. december 1982 







  

 rejste Pensionsforsikringsanstalten A/S, Hammerensgade 6, 1267 Køb over for  

 direktoratet nedennævnte spørgsmål vedrørende fradrag i efterløn for  

 indtægter hidrørende fra engangsudbetaling fra en som led i et  

 ansættelsesforhold oprettet kapitalforsikring eller opsparing i  

 pensionsøjemed ved det fyldte 60. år eller senere:
Spørgsmål 1 . Om der - hvis der for engangsudbetalingen oprettes  

 livrenteforsikring, ifølge hvilken livrenteydelser kommer til udbetaling,  

 medens man modtager efterløn - skal ske fradrag i efterlønnen.
Selskabet  

 forudsætter, at livrenten er erhvervet for nettoprovenuet, dvs. efter  

 tilbageholdelse af afgift til staten i henhold til pensionsbeskatningslovens  

 bestemmelser.
 Spørgsmål 2 . Om der skal ske fradrag i efterlønnen, når livrenten  

 udelukkende erhverves ved, at bruttobeløbet fra kapitalforsikringen eller fra  

 opsparingsordningen i pensionsøjemed overføres til erhvervelse af  

 livrenteforsikringer uden tilbageholdelse af afgift i henhold til reglerne i  

 pensionsbeskatningslovens § 41.
 Spørgsmål 3 . Om der ved besvarelsen af spørgsmål 1 og 2 lægges  

 vægt på, om kapitalordningen er tilvejebragt udelukkende ved arbejdsgiverens  

 bidrag eller ved en fordeling af det faktiske bidrag mellem arbejdsgiveren og  

 arbejdstageren.
 Den 1. februar 1984 svarede direktoratet Pensionsforsikringsanstalten A/S  

 således:
 » Ad spørgsmål 1 og 3 . Efter direktoratets opfattelse skal  

 der ske fradrag i efterlønnen i denne situation, uanset om kapitalordningen  

 er tilvejebragt udelukkende ved arbejdsgiverens bidrag eller ved en fordeling  

 af det faktiske bidrag mellem arbejdsgiveren og arbejdstageren.
 Ad spørgsmål 2 og 3 . Direktoratet må være af den opfattelse, at  

 der i sådanne tilfælde skal ske fradrag i efterlønnen efter reglerne i § 6 i  

 Arbejdsministeriets bekendtgørelse nr. 29 af 29. januar 1982 om arbejdes og  

 indtægters betydning (nu bekendtgørelse nr. 139 af 30. marts 1984).
Dette gælder dog ikke, hvis arbejdsgiveren alene på den ansattes vegne har  

 foretaget indbetalingen af den ansattes pensionsbidrag, jf. vejledningen til  

 bestemmelsen i § 6.« Ved skrivelse af 29. juni 1984 har AP forsikring med henvisning til  

 direktoratets svar til Pensionsforsikringsanstalten A/S forespurgt, om der  

 efter direktoratets opfattelse skal ske fradrag i efterlønnen i det tilfælde,  

 hvor en kapitalordning overføres til livrente (§ 41), og hvor  

 kapitalordningen er en såkaldt delt ordning, hvor det samlede bidrag er  

 tilvejebragt dels ved lønreduktion, dels ved direkte arbejdsgiverbidrag.
 AP forsikring forstår direktoratets svar til Pensionsforsikringsanstalten  

 A/S således, at der ikke skal ske fradrag i efterlønnen, hvis hele bidraget  

 er tilvejebragt gennem lønreduktion.
 AP forsikring spørger derfor, om dette gælder analogt for de delte  

 ordninger, således at der i realiteten bør sondres mellem de direkte  

 arbejdsgiverbidrag og de dele af det samlede bidrag, der skabes ved  

 lønreduktion.
 Det fremgår af § 6 i ovennævnte bekendtgørelse, at løbende udbetaling af  

 pension (inklusive tillæg), som er led i tidligere ansættelsesforhold og er  

 af en sådan karakter, at det er sædvanligt, at arbejdsgiveren bidrager,  

 medfører fradrag i efterlønnen.
 Ifølge vejledningen til den nævnte bestemmelse medfører pensionen ikke  

 fradrag, hvis arbejdsgiveren alene på den ansattes vegne har foretaget  

 indbetalingen af den ansattes pensionsbidrag.
I denne anledning skal man efter brevveksling med Arbejdsministeriet  

 meddele, at der skal ske fradrag i efterlønnen for livrente, der erhverves  

 for bruttobeløbet fra en kapitalordning i medfør af reglerne i § 41 i  

 pensionsbeskatningsloven, både i de tilfælde, hvor pensionsbidraget er  

 finansieret gennem direkte arbejdsgiverbidrag, og i de tilfælde, hvor  

 pensionsbidraget er finansieret ved en fordeling af det faktiske bidrag  

 mellem arbejdsgiveren og arbejdstageren.
Ligeledes skal der ske fradrag i  

 tilfælde, hvor pensionsbidraget er finansieret fuldt ud gennem bidrag fra  

 arbejdstageren, men hvor pensionsordningen er af en sådan karakter, at det er  

 sædvanligt, at arbejdsgiveren bidrager.
 P.D.V.
