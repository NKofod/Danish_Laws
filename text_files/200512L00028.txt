Fremsat den 5. oktober 2005 af  

 kulturministeren (Brian Mikkelsen) Forslag til Lov  

 om ændring af museumsloven (Gratis adgang for børn og unge under 18 år til  

 statsanerkendte museer) § 1 I museumsloven, lov nr. 473 af 7. juni 2001, som ændret  

 ved lov nr. 145 af 25. marts 2002, lov nr. 393 af 28. maj 2003, lov nr. 1213  

 af  

 27. december 2003, lov nr. 454 af 9. juni 2004 og lov nr. 562 af 24. juni  

 2005,  

 foretages følgende ændringer:
 1.  

  

 I  

  

 § 14, stk. 1,  

  

 indsættes som nr. 15:
15) Museet skal vederlagsfrit give adgang til børn og unge  

 under 18 år. 2.  

  

 Efter  

 § 14 indsættes:
§ 14 a.  

  

 Kulturministeren kan yde driftstilskud til statsanerkendte museer til dækning  

 af nedgang i entréindtægter m.v. i forbindelse med indførelse af gratis  

 adgang  

 for børn og unge under 18 år, jf. § 14, stk. 1, nr.  

 15. § 2 Loven træder i kraft den 1. januar 2006.
Bemærkninger til lovforslaget Almindelige bemærkninger 1. Indledning Den gældende museumslov er fra 2001. Loven er senest ændret  

 ved lov nr. 562 af 24. juni 2005. Ved denne lovændring blev kommunalreformen  

 udmøntet på museumsområdet.
Lovændringen træder i kraft den 1. januar 2007  

 med  

 visse undtagelser, der allerede er trådt i kraft. Ændringerne har ikke  

 betydning for det foreliggende lovforslag.
 Hovedformålet med lovforslaget er at indføre gratis adgang  

 for børn og unge under 18 år på de statsanerkendte museer.
 En oversigt over de bestemmelser i den gældende lov, som  

 berøres af lovforslaget, følger som  

  

 bilag  

 1.
 2. Gældende ret.
Ifølge museumslovens § 14, stk. 1, nr. 12, skal  

 et statsanerkendt museum vederlagsfrit give adgang for skoleelever, der  

 besøger  

 museet som led i undervisningen.
Det følger endvidere af bestemmelsen, at  

 museet under hensyntagen til institutionens karakter skal gennemføre særlige  

 formidlingsindsatser, f.eks. rabatordninger, rettet mod børn.
Der er ikke  

 herudover bestemmelser i museumsloven, der regulerer spørgsmålet om entré på  

 de  

 statsanerkendte museer.
3. Baggrund for lovforslaget Lovforslaget er en opfølgning på regeringsgrundlaget »Nye  

 mål« fra februar 2005, hvor det under punktet Adgang til vores  

 kulturarv er  

 fremhævet, at regeringen vil styrke danskernes kendskab til den fælles  

 kulturarv.  

 Det skal blandt andet ske ved at indføre gratis adgang for børn og unge på de  

 statsanerkendte museer i hele landet.
 Forslaget, som vedrører de statsanerkendte museer, skal ses  

 i sammenhæng med, at regeringen fra og med 2006 indfører gratis adgang for  

 alle  

 til de permanente samlinger på Nationalmuseet og Statens Museum for Kunst.  

 Regeringen indfører endvidere gratis adgang for børn og unge under 18 år på  

 de  

 øvrige statslige museer under Kulturministeriet (Statens Forsvarshistoriske  

 Museum, Dansk Landbrugsmuseum, Dansk Jagt- og Skovbrugsmuseum, Ordrupgaard og  

 Den Hirschsprungske Samling).
Der er i forslag til finanslov for 2006 i alt afsat 34,5  

 mio. kr. årligt til kompensation til museerne for gratis adgang som omtalt  

 ovenfor.
Bevillingen er fordelt med 10,4 mio. kr. til Statens Museum for  

 Kunst,  

 7,3 mio. kr. til Nationalmuseet og en pulje på 16,8 mio. kr. til de øvrige  

 statslige og de statsanerkendte museer.
Udmøntningen af puljen til de  

 statslige  

 og statsanerkendte museer forventes at ske ved ændringsforslag til finanslov  

 for 2006.
Herudover arbejder det formidlingsudvalg, som  

 kulturministeren nedsatte i april 2005, med en udredning, der vil give en  

 række  

 anbefalinger til, hvordan der kan ske en styrkelse af formidlingen af  

 kulturarven.
Udvalget slutter sit arbejde inden udgangen af 2005.
 Fra 2007 og frem er der i forslag til finanslov for 2006  

 afsat yderligere 40,5 mio. kr. årligt til styrkelse af formidlingen, som skal  

 anvendes til nye initiativer blandt andet på grundlag af anbefalinger fra  

 Formidlingsudvalget.
4. Kulturministeriets overvejelser 4.1. Aldersgruppe I regeringsgrundlaget er der ikke taget stilling til,  

 hvilken aldersgruppe, der skal være omfattet af forslaget om gratis adgang  

 til  

 museerne.
Dette spørgsmål har været drøftet i Formidlingsudvalget.
Der var i  

 udvalget bred enighed om at anbefale en øvre grænse på 18 år svarende til  

 myndighedsalderen.
Kulturministeriet har tilsluttet sig denne vurdering.
4.2. Fastsættelse af kompensation Med hensyn til fastsættelsen af kompensationen foreslås  

 det, at størrelsen af kompensationen til det enkelte museum fastsættes én  

 gang  

 for alle således, at der ikke vil blive reguleret i efterfølgende år.  

 Kulturministeriet har herved taget udgangspunkt i det princip, at museerne  

 skal  

 have dækket det tab for manglende entréindtægter, som opstår på tidspunktet  

 for  

 lovens ikrafttræden.
Herefter er kravet om gratis adgang for børn og unge  

 under  

 18 år en af de betingelser, der følger med at være et statsligt eller  

 statsanerkendt museum på linje med de øvrige krav i museumsloven om blandt  

 andet forskning, indsamling, registrering samt de specifikke krav om en  

 faglig  

 leder og gratis adgang for skoleklasser.
 Herudover er det Kulturministeriets vurdering, at det vil  

 være administrativt uhensigtsmæssigt, for såvel den administrerende myndighed  

 som de enkelte museer, at indføre en tilbagevendende justeringsordning.
 Forslaget tager imidlertid i en vis udstrækning højde for  

 eventuelle udsving i besøgstal samt øgede driftsomkostninger som følge heraf.  

 Det beregnede kompensationsbeløb vil således være inklusiv et tillæg, der  

 kompenserer for eventuelle udsving i besøgstallet samt for eventuelle afledte  

 udgifter ved et øget besøgstal (rengøring, vedligehold, ekstra  

 opsynspersonale  

 m.v.).
5. Lovforslagets økonomiske og administrative  

 konsekvenser for det offentlige Der vil være en begrænset økonomisk og administrativ  

 konsekvens for den offentlige tilskudsmyndighed (Kulturarvsstyrelsen) i  

 forbindelse med administrationen af kompensationen til museerne.
I øvrigt  

 henvises til punkt 3.
6. Økonomiske og administrative konsekvenser for  

 erhvervslivet Lovforslaget har ingen erhvervsøkonomiske eller -administrative  

 konsekvenser.
7. Lovforslagets miljømæssige konsekvenser Lovforslaget har ingen miljømæssige konsekvenser.
8. Administrative konsekvenser for borgerne Lovforslaget har ingen administrative konsekvenser for  

 borgerne.
9. Lovforslagets forhold til EU-retten Lovforslaget indeholder ikke EU-retlige aspekter.
10. Hørte myndigheder, institutioner og  

 organisationer En oversigt over de myndigheder og organisationer, som  

 lovforslaget sendes til høring hos findes i  

  

 bilag  

 2.
11. Sammenfattende skema Vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, amt, kommuner og amtskommuner Ingen Merudgifter for staten.
Administrative konsekvenser for stat, amt, kommune og  

 amtskommuner Ingen Der vil være en begrænset administrativ konsekvens for  

 den offentlige tilskudsmyndighed (Kulturarvsstyrelsen) i forbindelse med  

 administrationen af kompensationen til museerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 (§ 14, stk. 1) Bestemmelsen er ny.
Formålet med forslaget er at indføre  

 gratis adgang for børn og unge under 18 år på de statsanerkendte museer i  

 Danmark.
 Forslaget indebærer, at kravet om gratis adgang for børn og  

 unge under 18 år på de statsanerkendte museer indgår i museumslovens  

 § 14,  

 stk. 1, der oplister de krav, som statsanerkendte museer skal opfylde  

 for  

 at opnå og bevare tilskud efter lovens §§ 15 og 16.
Den gratis adgang for børn og unge under 18 år gælder til  

 hele museet inkl. eventuelle særudstillinger.
Museet kan imidlertid fortsat  

 opkræve betaling for deltagelse i særarrangementer, som ligger ud over den  

 almindelige  

 udstillingsvirksomhed.
 Det bemærkes, at adgangen til at opkræve betaling for  

 deltagelse i særarrangementer også vil være gældende for de statslige museer.  

 Endvidere bemærkes det, at Nationalmuseet og Statens Museum for Kunst også  

 fortsat kan opkræve betaling fra voksne (fra 18 år) for adgang til  

 særudstillinger og særarrangementer.
 Ordningen med gratis adgang for børn og unge til museer  

 vedrører de museer, der er omfattet af Kulturministeriets budgetmæssige  

 ressort.  

 Museer, der hører under andre ministerier end Kulturministeriet, samt private  

 museer, videnspædagogiske oplevelsescentre mv. er ikke dækket af ordningen.  

 Kulturministeriet  

 holder ministerier med ansvar for museer og lignende  for eksempel  

 Undervisningsministeriet, Ministeriet for Videnskab, Teknologi og Udvikling  

 og  

 Finansministeriet (Slots- og Ejendomsstyrelsen)  orienteret om  

 kulturministerens  

 tiltag på museumsområdet i relation til gratis adgang og andre forhold på  

 formidlingsområdet.
Til nr. 2 (§ 14 a) Bestemmelsen er ny.
Formålet med forslaget er at skabe  

 hjemmel for kulturministeren til at kompensere de statsanerkendte museer for  

 nedgang i entréindtægter m.v. i forbindelse med indførelse af gratis adgang  

 for  

 børn og unge under 18 år.
Kulturarvsstyrelsen har som led i forberedelsen af forslag  

 til finanslov for 2006 indhentet oplysninger fra museerne om antallet af  

 besøgende under 18 år samt de heraf afledte entréindtægter på museet.
Disse  

 oplysninger er brugt til at opgøre det samlede kompensationsbehov, som er  

 afsat  

 i forslaget til finanslov for 2006.
Museerne har typisk ikke haft umiddelbart tilgængelige  

 oplysninger om entréindtægter for netop denne aldersgruppe.
Mange museer har  

 haft gratis adgang eller særlige billetpriser for børn og unge i en eller  

 anden  

 udstrækning, men aldersgrænserne har typisk varieret meget fra museum til  

 museum.
Museerne er derfor blevet anmodet om at udarbejde et skøn over  

 antallet  

 af besøgende børn og unge fordelt på aldersgrupperne 0-15, 16-17 og 18-20 år,  

 samt et skøn over de heraf afledte entréindtægter.
 Det er blevet understreget over for museerne, at de  

 skønnede besøgstal skal være uden de besøg, der knytter sig til undervisning,  

 hvor børn og unge i forvejen skal have gratis adgang til museet.
Der er indhentet oplysninger om besøgstal og entréindtægter  

 for årene 2001, 2002, 2003 og 2004. Kulturministeriet har taget udgangspunkt  

 i  

 oplysningerne for 2004, hvor museerne samlet angiver at have haft de største  

 indtægter for børn og unge under 18 år.
Ved beregningen af  

 kompensationsbehovet  

 er oplysningerne for 2004 opreguleret til pris- og lønniveauet for 2006.
Den foreslåede bestemmelse indebærer, at beregningen af  

 kompensationen til det enkelte museum fastsættes på baggrund af ovenstående  

 oplysninger.
I denne forbindelse validerer Kulturarvsstyrelsen museernes  

 oplysninger ved at sammenholde museernes samlede regnskabsførte  

 entréindtægter  

 for alle besøgende med de indtægter, som museerne har skønnet for besøgende  

 børn og unge under 18 år.
I en række tilfælde er museerne anmodet om  

 supplerende regnskabsoplysninger til brug for fastsættelsen af  

 kompensationen.
 Med hensyn til principperne for kompensationens beregning  

 henvises til pkt. 4.2 i de almindelige bemærkninger.
 Kulturarvsstyrelsen og Kulturministeriet har haft kontakt  

 til det enkelte museum om størrelsen af kompensationsbeløbet.
Til § 2 Det foreslås, at ændringsloven træder i kraft 1. januar  

 2006.
Bilag 1 Oversigt over bestemmelser i den gældende lov,  

 som berøres af lovforslaget § 14.  

  

 For  

 at opnå og bevare tilskud efter §§ 15 og 16 skal museet opfylde følgende  

 vilkår:
1)  

 	  

 Museet skal være  

 kommunalt, amtskommunalt, selvejende, eller det skal ejes af en forening,  

 hvis  

 formål er museets drift.
Kulturministeren kan kræve, at museet i videst  

 muligt omfang er administrativt og økonomisk adskilt fra andre institutioner.
 2)  

 	  

 Museets  

 ansvarsområde og ændringer heri skal godkendes af kulturministeren.  

 Godkendelsen forudsætter, at området er væsentligt og ikke i forvejen er  

 dækket af andre statslige eller statsanerkendte museer.
3)  

 	  

 Museets vedtægter  

 skal godkendes af museets hovedtilskudsyder.
Museets ansvarsområde skal  

 fremgå af vedtægterne.
 4)  

 	  

 Museets bestyrelse  

 skal omfatte mindst 1 repræsentant for de lokale tilskudsgivende myndigheder.  

 Bestyrelsen må ikke være selvsupplerende.
 5)  

 	  

 Museet skal have et  

 økonomisk grundlag, der gør det muligt at opretholde en rimelig standard.
 6)  

 	  

 Museet skal have en  

 rimelig museumsfaglig og bygningsmæssig standard.
7)  

 	  

 Museets leder skal  

 have en relevant museumsfaglig baggrund og være heltidsbeskæftiget.
Museet  

 skal have faguddannet personale, der modsvarer museets hovedansvarsområde.
8)  

 	  

 Museet skal deltage  

 i det nationale og regionale samarbejde med andre statslige og  

 statsanerkendte museer.
Museet skal udarbejde en arbejdsplan, der indsendes  

 hvert 4. år til vedkommende museumsråd og kulturministeren samt til museets  

 hovedtilskudsyder.
 9)  

 	  

 Museet må ikke  

 udskille genstande fra samlingerne til andre end statslige og statsanerkendte  

 museer, medmindre kulturministeren giver tilladelse hertil.
 10)  

 	  

 Museet skal løbende  

 indberette genstande og dokumentation til enten det kulturhistoriske  

 centralregister eller til det centrale register over kunstværker, jf.  

 § 39.
 11)  

 	  

 Museet skal være  

 tilgængeligt for offentligheden på forud bekendtgjorte åbningstider.
12)  

 	  

 Museet skal  

 vederlagsfrit give adgang for skoleelever, der besøger museet som led i  

 undervisningen.
Museet skal under hensyntagen til institutionens karakter  

 gennemføre særlige formidlingsindsatser, f. eks. rabatordninger, rettet mod  

 børn.
 13)  

 	  

 Museet skal  

 tilstræbe størst mulig tilgængelighed for personer med handicap.
 14)  

 	  

 Museet skal årligt  

 indsende budget, regnskab og beretning til museets hovedtilskudsyder samt til  

 kulturministeren.
 15)  

 	  

 Museet skal  

 vederlagsfrit give adgang til børn og unge under 18 år.
 Stk. 2.  

  

 Kulturministeren kan fastsætte nærmere regler om gennemførelse af  

 bestemmelserne i stk. 1.
 Stk. 3.  

  

 Kulturministeren kan i forbindelse med indgåelse af regionale kulturaftaler  

 fravige bestemmelserne i stk. 1, nr. 3, 4 og 14, og stk. 2.
 Stk. 4.  

  

 Kulturministeren kan fravige bestemmelsen i stk. 1, nr. 7, 1. pkt., når  

 særlige omstændigheder gør sig gældende.
 §  

 14 a.  

  

 Kulturministeren kan yde driftstilskud til statsanerkendte  

 museer til dækning af nedgang i entréindtægter m.v. i forbindelse med  

 indførelse af gratis adgang for børn og unge under 18 år, jf. § 14, stk. 1,  

 nr. 15.
