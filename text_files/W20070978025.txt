Landsskatteretskendelse  

 vedr.
Uddeling af ejendomme og provenu fra salg af ejendomme til selskaber  

 ejet  

 af fond  bindende svar Klagen vedrører  

 skattecentrets bindende svar vedrørende en fonds  

 uddeling af ejendomme og provenu fra salg af ejendomme til selskaber ejet af  

 fonden.
Landsskatterettens afgørelse Spørgsmålene til  

 skattecentret var følgende:
 Skattecentret har svaret:
 Spørgsmålene besvares med  

 samme svar, som der blev givet ved bindende svar af 28. december 2005, idet  

 der  

 er tale om en genfremsættelse af spørgsmål, der allerede er taget stilling  

 til.
 Ved bindende svar af 28.  

 december 2005 havde Skatterådet besvaret følgende spørgsmål:
 Således:
Nej, jf. nedenfor Nej, jf. nedenfor Landsskatteretten ændrer  

 besvarelsen af både spørgsmål 1 og 2 til Ja.
Sagens oplysninger Af fondens fundats af 29.  

 september 1995 med ændring af 29. oktober 2003 fremgår blandt andet:
 I.
Fondens navn, grundlag  

 og hjemsted § 1.
 Fondens navn er A.
 Fondens hjemsted og  

 fondsbestyrelsens sæde er X.
Fonden er oprettet af  

 forlagsboghandler D, som den 31. december 1953 til fonden overdrog C og B med  

 samtlige de til virksomheden knyttede rettigheder samt ejendommen Y, og  

 ejendommen Z.
Af sidst anførte ejendom, som er opdelt i ejerlejligheder, ejer  

 Fonden ejerlejlighed nr. 1 og 5.
II.
Fondens formål § 2.
Fondens formål er at  

 fortsætte den i § 1 nævnte forlags- og boghandlervirksomhed og dermed  

 beslægtede  

 virksomheder i samme ånd som hidtil og efter de hidtidige linier og  

 principper  

 og at yde støtte til de i § 3 nævnte formål.
Forlagsvirksomheden skal således  

 fortsat fortrinsvis udgive videnskabelige værker og tidsskrifter,  

 populærvidenskabelig litteratur, undervisningsbøger, kunstbøger samt kirkelig  

 litteratur og dermed virke til støtte og gavn for dansk kulturliv.  

 Virksomhederne skal drives og videreudvikles inden for de til enhver tid  

 gældende økonomiske og markedsmæssige betingelser.
 § 3.
Fondens årlige overskud efter  

 henlæggelser i henhold til § 7 skal for to tredjedels vedkommende efter  

 fondsbestyrelsens skøn anvendes dels til videnskabelige og andre kulturelle  

 formål, herunder navnlig til understøttelse af videnskabsmænd - enten til  

 udarbejdelse eller til udgivelse af videnskabelige publikationer eller som  

 anerkendelse  

 af et særligt fremragende videnskabeligt arbejde - dels til uformuende  

 studerende ved højere læreanstalter, særligt som støtte til at udarbejde  

 eller  

 udgive særligt kvalificerede arbejder.
En tredjedel af overskuddet skal efter  

 fondsbestyrelsens skøn udbetales til kirkelige institutioner og foreninger.  

 De  

 nærmere regler herom fastsættes af fondsbestyrelsen.
 § 4.
 Efter fondsbestyrelsens skøn  

 kan overskud overføres fra år til år under hensyn særligt til forskelle i de  

 indkomne ansøgninger om støtte og variationer i resultaterne ved  

 virksomhedernes drift, således at der eventuelt foretages henlæggelser med  

 henblik herpå.
III.
Fondens struktur § 5.
Fondsbestyrelsen kan  

 bestemme, at fondens virksomheder udøves gennem selskaber, som helt eller  

 delvist  

 ejes af fonden. Fondens aktiviteter har siden  

 oprettelsen bestået i at drive forlagsvirksomhed og boghandel.
Herudover har  

 fonden haft indtægter ved udleje af fondens ejendomme.
Indtil 1993 blev  

 aktiviteterne drevet dels i fondens regi, dels i selvstændige aktie- og  

 anpartsselskaber, hvilket blandt andet var en konsekvens af foretagne opkøb  

 af  

 boghandler- og forlagsvirksomheder.
I 1993 blev koncernstrukturen forenklet  

 gennem en skattepligtig spaltning.
Herefter har fonden været 100 % ejer af E  

 A/S, der har været 100 % ejer af B A/S og C A/S.
De to sidstnævnte selskaber  

 har drevet henholdsvis boghandlervirksomheden og forlagsvirksomheden, mens  

 fonden fortsat har ejet ejendommene.
Skattecentrets afgørelse De stillede spørgsmål 1 og 2  

 er begge besvaret med Nej.
 Tilføjelsen til de  

 oprindelige spørgsmål om, at det er en betingelse for uddeling, at formålet  

 med  

 uddeling er at styrke det modtagende selskabs virksomhed, medfører ikke nogen  

 realitetsændring af spørgsmålene.
 Der er henvist til  

 begrundelsen i det bindende svar af 28. december 2005, hvoraf fremgår:
  I medfør af  

 fondsbeskatningslovens § 4 stk. 2, kan fonden få fradrag for uddelinger, som  

 sker til fyldestgørelse af vedtægtsmæssige formål, der ikke er  

 almenvelgørende  

 eller på anden måde almennyttige.
 Ved uddelinger forstås  

 ydelser, som fonden afholder med henblik på at realisere de formål, der  

 fremgår  

 af vedtægterne.
 Fonde kan både foretage  

 eksterne og interne uddelinger.
Ved eksterne uddelinger  

 forstås eks. legater, stipendier eller ydelser til formål, som fonden ikke  

 selv  

 udfører.
Eksterne uddelinger beskrives i Ligningsvejledningen afsnit  

 S.H.16.2,  

 som en fonds vedtægtsmæssige anvendelse af nettoindkomsten, der sker uden  

 forventning om en modydelse.
Ved interne uddelinger  

 forstås f.eks. udgifter til forbedring eller udvidelse af en stiftelses  

 bygninger, en forskningsfonds udgifter til forskning i eget regi eller et  

 museums indkøbs til egen udstillinger.
Ved interne uddelinger påregner  

 fondens  

 således en modydelse bestående af et aktiv (en forskningsindsats, en  

 forbedring, en kunstgenstand etc.) som fonden har en vedtægtsmæssig adgang  

 eller forpligtigelse til at erhverve.
 Ligningsrådet har i bindende  

 forhåndsbesked af 16. december 2003 (SKM2004.72.LR) fastslået, at  

 interne  

 uddelinger alene kan fradrages i medfør af fondsbeskatningslovens § 4  

 stk. 1,  

 det vil sige, i det omfang der er tale om en almenvelgørende eller  

 almennyttig  

 uddeling.
 Uddelinger skal bl.a.  

 afgrænses overfor rene formuedispositioner, der foretages uden tilknytning  

 til  

 fonden formål, men som alene tjener placering af frie midler.
I relation til sondringen  

 mellem interne uddelinger og formueplacering anfører daværende fuldmægtig i  

 Skatteministeriet, nuværende departementschef, Peter Loft i TfS 1987.58,  

  at  

 interne uddelinger ofte vil have stor lighed med formueplaceringer En fonds  

 investering af årets indtægter eller likvid formue i f.eks. aktier eller  

 obligationer er uden skattemæssig relevans.
Ofte vil det i fondens vedtægter  

 være et formål blandt flere f.eks. at investere i stifterens aktieselskab  

 eller  

 lign. formueplaceringen kan således nok være vedtægtsmæssig, men fonden kan  

 ikke siges at varetage et formål uden for fonden.
Af den grund er der heller  

 ikke tale om en uddeling. På baggrund af ordlyden af  

 fondens fundats, er det skatteforvaltningens opfattelse, at fonden er  

 forpligtet  

 til at videreføre den til fonden overdragne forlags- og boghandlervirksomhed.
 Det er imidlertid  

 skatteforvaltningens opfattelse, at fondens eventuelle investering  

 i/overførsel  

 af midler eller aktiver til det af fonden 100 % ejede datterselskabet  

 eller dettes datterselskab er at betragte som en vedtægtsmæssig  

 formueplacering.
 Ved overførsel af midler  

 eller aktiver til datterselskabet eller dettes datterselskab varetager fonden  

 således ikke et formål uden for fonden, hvorfor der ikke kan være tale om en  

 uddeling, jf. ovenstående definition af en uddeling.
 Det er derfor  

 skatteforvaltningens konklusion, at en overførsel af et provenu ved salg af  

 fondens ejendomme eller overførsel af selve ejendommene til datterselskabet  

 eller dettes datterselskab ikke kan fradrages ved opgørelsen af fondens  

 skattepligtige indkomst som en uddeling i medfør af fondsbeskatningslovens §  

 4  

 stk. 2.
 At fonden ikke har mulighed  

 for at uddele fondens overskud, herunder overskud ved salg af ejendommene,  

 til  

 de af fonden drevne virksomheder understøttes endvidere af, at det direkte i  

 fundatsens § 3 fremgår, hvorledes overskuddet skal fordeles med henholdsvis  

 2/3-dele til videnskabelige/kulturelle formål og med 1/3-del til kirkelige  

 formål.
 Ingen del af fondens midler  

 skal i henhold til fundatsens anvendes til uddeling til de af fondens drevne  

 selskaber.
 Afslutningsvist skal  

 skatteforvaltningen henlede opmærksomheden på, at fondens ejendomme hidtil  

 har  

 udgjort en del af fondens grundkapital.
I henhold til § 11 i lov om  

 erhvervsdrivende fonde kræver nedsættelse af grundkapitalen fondsmyndighedens  

 samtykke. Fondens påstand og argumenter Fondens repræsentant har  

 nedlagt påstand om, at besvarelsen af både spørgsmål 1 og 2 ændres til Ja.
I henhold til fundatsens § 2  

 er fondens formål at fortsætte den overdragne forlags- og  

 boghandlervirksomhed  

 og dermed beslægtede virksomheder i samme ånd som hidtil og efter de  

 hidtidige  

 linjer og principper og yde støtte til de i fundatsens § 3 nævnte formål.
I  

 fundatsens § 2 er det endvidere præciseret, at forlagsvirksomheden fortsat  

 fortrinsvis skal udgive videnskabelige værker og tidsskrifter,  

 populærvidenskabelig litteratur, undervisningsbøger, kunstbøger samt kirkelig  

 litteratur og derved virke til støtte og gavn for dansk kulturliv.  

 Afslutningsvis er det anført, at virksomhederne skal drives og videreudvikles  

 inden for de til enhver tid gældende økonomiske og markedsmæssige  

 betingelser.
 I henhold til fundatsens § 3  

 skal fondens eventuelle overskud efter rimelige henlæggelser til  

 konsolidering  

 af fondens virksomheder anvendes til støtte af videnskabelige/kulturelle  

 formål  

 samt til kirkelige formål efter fondsbestyrelsens nærmere bestemmelser.
Som i landene omkring Danmark  

 er der på det danske bogmarked sket en konsolidering og en koncentration på  

 færre og større koncerner.
I Danmark er denne koncentration primært sket på  

 forlagssiden, hvor de største aktører er koncernerne F, G, H og I.
Gennem de  

 senere år er bogbranchen i et vist omfang blevet liberaliseret blandt andet  

 med  

 bortfald af boghandlernes eneret på salg af bøger og forlagenes valgfrihed om  

 fast eller vejledende pris på bøger.
I de kommende år forventes en yderligere  

 liberalisering af handelsvilkårene for bøger i Danmark  herunder  

 forventeligt  

 en friere prisdannelse  og dermed en skærpet konkurrencesituation i  

 forhold  

 til supermarkeder og andre aktører.
I denne forventede udvikling vurderes  

 mindre boghandler at blive økonomisk pressede.
Den økonomiske og  

 markedsmæssige  

 udvikling for bogbranchen betyder, at boghandlerleddet vil konsolidere sig på  

 færre og større aktører, således som det allerede er set på forlagssiden, for  

 derigennem at opnå et rimeligt indtjeningsniveau.
Forlaget er i dag et mindre  

 forlag med en årlig omsætning på 13-15 mio. kr.
Boghandlerkæden vurderes at  

 være i en gunstig position for at drive en konsolidering af det danske  

 boghandlerled.
Fondsbestyrelsen vurderer det som meget risikabelt for  

 boghandlervirksomhedens langsigtede overlevelse at stå uden for den  

 igangværende konsolidering af boghandlerleddet.
Fondsbestyrelsen har derfor  

 besluttet at finde en løsning til at forbedre boghandlervirksomhedens  

 økonomiske grundlag, således at B A/S er rustet til at foretage opkøb mv.  

 Såfremt fonden fortsat skal være eneejer af koncernen, er den eneste mulighed  

 for konsolidering af B A/S uddelinger fra fonden.
 I henhold til  

 fondsbeskatningslovens § 4, stk. 2, kan visse fonde foretage fradrag for  

 uddelinger, såfremt uddelingerne sker til fyldestgørelse af vedtægtsmæssige  

 formål, der ikke er almenvelgørende eller på anden måde almennyttige, når  

 modtager af uddelingerne er skattepligtig heraf.
Af ligningsvejledningen 2006  

 afsnit S.H.16.2 fremgår, at fonde både kan foretage eksterne og interne  

 uddelinger.
Ved eksterne uddelinger forstås f.eks. legater, stipendier eller  

 ydelser til formål, som fonden ikke selv udfører.
Eksterne uddelinger kan  

 beskrives som fondes vedtægtsbestemte anvendelse af nettoindkomsten, der sker  

 uden forventning om en modydelse.
Ved interne uddelinger forstås f.eks.  

 udgifter til forbedring eller udvidelse af en stiftelses bygninger, en  

 forskningsfonds udgifter til forskning i eget regi eller et museums indkøb  

 til  

 egne udstillinger.
Ved interne uddelinger påregner fonden således en  

 modydelse  

 bestående af et aktiv (en forskningsindsats, en forbedring, en kunstgenstand  

 etc.), som fonden har en vedtægtsmæssig adgang eller forpligtelse til at  

 erhverve.
Ved afgørelsen af, hvorledes en given udgift skattemæssigt skal  

 behandles, er det nødvendigt at afgøre, om en udgift er fradragsberettiget,  

 og  

 efter hvilke regler udgiften i givet fald skal fradrages.
Almindelige  

 forbedringer af en bygning, som tilhører en fond eller en forening, kan ikke  

 anses for en uddeling, medmindre fondens formål ifølge vedtægterne netop er  

 at  

 drive og vedligeholde bygningen.
Rene formuedispositioner, der foretages uden  

 tilknytning til fondens eller foreningen formål, men som alene tjener som  

 placering af frie midler i f.eks. aktier, obligationer m.v. eller fast  

 ejendom,  

 ændrer ikke fondens eller foreningen status og kvalificerer derfor ikke til  

 fradrag hverken som driftsomkostning eller uddeling.
Landsskatteretten har i en  

 kendelse offentliggjort i SKM2005.188.LSR taget stilling til, om en fond  

 kunne  

 foretage fradrag for udgifter til forbedring af de af fonden ejede ejendomme.  

 Ligningsrådet kunne ikke anerkende et sådant fradrag.
Landsskatteretten  

 stadfæstede svaret med henvisning til, at betingelsen i  

 fondsbeskatningslovens  

 § 4, stk. 2, ikke var opfyldt, da modtageren af uddelingen ikke ville være  

 skattepligtig af uddelingen.
 Den virksomhed, der blev  

 indskudt i fonden i 1953, var en af branchens førende virksomheder.  

 Fondsbestyrelsen finder ikke, at B A/S og C A/S, der i dag driver  

 virksomheden,  

 i fremtiden vil kunne opretholde selskabernes positioner i branchen uden  

 yderligere økonomisk konsolidering.
Det er fondsbestyrelsens  

 opfattelse, at tilførslen af midler til B A/S og/eller C A/S fra fonden  

 foreningsretligt  

 ligger inden for fondens formål.
Da uddelingen sker af fondens grundkapital,  

 vil fondsmyndighedernes samtykke dog skulle indhentes, forinden et eventuelt  

 salg af ejendommene kan finde sted.
Tilførelse af midler til B  

 A/S og/eller C A/S er ikke en ren formuedisposition, der foretages uden  

 tilknytning til fondens formål.
Tilførelsen sker netop for at sikre den i  

 1953  

 indskudte virksomheds fremtid.
 Tilførelse af kapital til B  

 A/S og/eller C A/S, som ikke sker ved optagelse af lån eller  

 kapitalforhøjelser,  

 er skattepligtig for selskaberne, jf. selskabsskattelovens § 8.
 Da uddelingen dels ligger  

 inden for fondens erklærede formål, dels er skattepligtig for modtagerne, er  

 betingelserne i fondsbeskatningslovens § 4, stk. 2, opfyldt, og svarene på de  

 stillede spørgsmål 1 og 2 bør derfor ændres fra Nej til Ja.
Landsskatterettens bemærkninger og begrundelse I henhold til  

 fondsbeskatningslovens § 4, stk. 2, kan visse fonde og foreninger foretage  

 fradrag for uddelinger, der sker til fyldestgørelse af vedtægtsmæssige  

 formål,  

 der ikke er almenvelgørende eller på anden måde almennyttige, når modtageren  

 af  

 uddelingerne er skattepligtige heraf i henhold nærmere angivne bestemmelser  

   

 herunder selskabsskattelovens § 1.
Ifølge fondens fundats § 2 er  

 fondens formål at fortsætte den ved oprettelsen overdragne forlags- og  

 boghandlervirksomhed samt at yde støtte til formål som nævnt i fundatsens §  

 3.  

 Ifølge fundatsens § 5 kan fondens virksomheder udøves gennem selskaber, som  

 helt eller delvist ejes af fonden.
B A/S og C A/S ejes af fonden og driver  

 den  

 i fundatsens § 2 nævnte forlags- og boghandlervirksomhed.
De påtænkte  

 uddelinger til B A/S og C A/S må herefter anses at ske til støtte af forlags-  

 og boghandlervirksomheden og dermed til fyldestgørelse af et af fondens  

 vedtægtsmæssige formål.
 Da B A/S og/eller C A/S  

 endvidere er skattepligtige i henhold til selskabsskattelovens § 1, anses de  

 påtænkte uddelinger for omfattet af fondsbeskatningslovens § 4, stk. 2.
 Besvarelsen af både spørgsmål  

 1 og 2 ændres til Ja.
