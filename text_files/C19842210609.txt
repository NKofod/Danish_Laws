(Tekniske skoler) I medfør af § 10, stk. 1,a i lov nr. 191 af 4. juli 1964, jfr.  

 lovbekendtgørelse nr. 187, af 9. april 1981, om godkendelse af handelsskoler,  

 tekniske skoler og maskinmester- og maskinistskoler og tilskud m.v. til disse  

 skoler, fastsættes herved følgende regler om gennemførelse af kursus for  

 deltagere i Statens erhvervspædagogiske Læreruddannelse's kompetencegivende  

 kursus i ergonomi.
 Lærere, der har gennemført det kompetencegivende kursus i overensstemmelse  

 med cirkulærets regler, kan opnå tillægskompetence i faget ergonomi.
 1. Gennemførelse af kurset.
 1.1 Der er mødepligt til kurset og kursusfravær må ikke overstige 20% af  

 undervisningen i hver kursusdel.
 1.2 Den i læseplanen beskrevne obligatoriske opgave skal være afleveret og  

 godkendt inden det samlede kursusforløbs afslutning.
 1.3 Den i læseplanen beskrevne obligatoriske opgave kan afleveres som en  

 enkeltpersonsopgave eller som en del af et gruppearbejde.
 2. Afholdelse af prøve.
 2.1. SEL foranstalter intern evaluering på hver kursusdel.
 3. Udstedelse af kursusbevis.
 3.1 SEL udfærdiger kursusbevis med angivelse af kursets indhold og  

 varighed.
 P.d.v.
 e.b.
