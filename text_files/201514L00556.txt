Betænkning afgivet af Beskæftigelsesudvalget den 2. marts 2016 Betænkning over Forslag til lov om ændring af deltidslov (Opfølgning på begrundet udtalelse fra Europa-Kommissionen om forskelsbehandling af deltidsansatte og forenkling af loven) [af beskæftigelsesministeren (Jørn Neergaard Larsen)]:
1. Udvalgsarbejdet Lovforslaget blev fremsat den 27. januar 2016 og var til 1. behandling den 2. februar 2016. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 27. januar 2016 dette udkast til udvalget, jf.
L 106  bilag 1. Den 27. januar 2016 sendte beskæftigelsesministeren de indkomne høringssvar, et høringsnotat og en ligestillingsvurdering til udvalget.
Spørgsmål Udvalget har stillet 19 spørgsmål til beskæftigelsesministeren til skriftlig besvarelse. 17 af spørgsmålene var besvaret ved afgivelse af betænkning.
De 2 spørgsmål, der ikke var besvaret ved betænkningsafgivelse, vil blive besvaret inden 2. behandling.
2. Indstillinger og politiske bemærkninger Et flertal i udvalget (udvalget med undtagelse af EL og SF) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til forkastelse ved 3. behandling.
 Et andet mindretal i udvalget (SF) vil stemme hverken for eller imod lovforslaget ved 3. behandling.
Socialistisk Folkepartis medlemmer af udvalget mener, at lovforslaget er et skridt i den rigtige retning.
Lovforslaget sikrer dog ikke, at Danmark fuldt ud lever op til de krav, EU stiller, da problemet vedrørende månedsgrænsen ikke er løst.
SF er endvidere kritisk over for, at en aftale indgået mellem LO og DA skal gælde for det offentlige arbejdsmarked.
Der burde forhandles en eller flere aftaler for dette område med deltagelse af de offentlige arbejdsgivere og alle berørte hovedorganisationer.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Marlene Harpsøe (DF) fmd.
Jens Henrik Thulesen Dahl (DF) Peter Kofod Poulsen (DF) Mette Hjermind Dencker (DF) Bent Bøgsted (DF) Pernille Bendixen (DF) Hans Andersen (V) Peter Juel Jensen (V) Louise Schack Elholm (V) Hans Christian Thoning (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Per Husted (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
