Cirkulære om den lønsumsafgiftsmæssige behandling af overskud  

 eller underskud opstået i forbindelse med afståelse af virksomhed, herunder  

 goodwill  

1) Lønsumsafgiftslovens § 4, stk. 1 1. Det fremgår af ordlyden i lønsumsafgiftslovens § 4, stk. 1,  

 at:
»Afgiftsgrundlaget  

 er virksomhedens lønsum med tillæg af overskud eller med fradrag af underskud  

 af selvstændig erhvervsvirksomhed i indkomståret opgjort efter reglerne i  

 2.-4.  

 pkt., jf. dog stk. 2 og 5. Virksomhedens overskud eller underskud  

 opgøres  

 efter reglerne for opgørelse af skattepligtig indkomst før fradrag for  

 henlæggelse til konjunkturudligning efter virksomhedsskattelovens § 22  

 b.  

 Til virksomhedens overskud eller underskud opgjort efter 2. pkt. tillægges  

 renteudgifter og kurstab på fordringer og gæld og fradrages rente- og  

 udbytteindtægter samt kursgevinster på fordringer og gæld, som indgår i  

 opgørelsen af virksomhedens overskud eller underskud.
Til virksomhedens  

 overskud eller underskud opgjort efter 2. og 3. pkt. medregnes ikke overskud  

 eller underskud, der hidrører fra virksomhed i udlandet.« 2.  

 	  

    

 Told- og  

 Skattestyrelsen har taget stilling til, hvorvidt goodwill skal medregnes i  

 afgiftsgrundlaget efter lovens § 4, når en virksomhed afhændes og der er  

 fortjeneste eller tab ved salg af goodwill.
Hidtidig praksis 3.  

 	  

    

 Efter hidtidig  

 praksis skal goodwill medregnes i afgiftsgrundlaget ved beregningen af  

 lønsumsafgiften i det omfang, goodwillen skal medregnes til den  

 skattepligtige  

 indkomst.
 Der henvises til  

 Lønsumsafgiftsvejledningens afsnit C.3.1.
Praksisændring 4.  

 	  

    

 Denne praksis har  

 Told- og Skattestyrelsen ændret ved afgørelse af 21. januar 2003.
 5.  

 	  

    

 Told- og  

 Skattestyrelsen finder herefter, at det alene er overskud eller underskud fra  

 driften af virksomheden, der skal indgå i afgiftsgrundlaget.
 6.  

 	  

    

 Overskud eller  

 underskud opstået i forbindelse med afståelse af virksomhed, herunder  

 goodwill,  

 skal således ikke indgå i afgiftsgrundlaget.
 7.  

 	  

    

 Den ændrede praksis  

 betyder, at virksomheder, der har betalt lønsumsafgift af fortjeneste opstået  

 i  

 forbindelse med afståelse af virksomhed, kan anmode om genoptagelse af  

 opgørelsen af lønsumsafgift, jf. pkt. 8 ff.
Fristregler 8.  

 	  

    

 Det fremgår af  

 ikrafttrædelsesbestemmelserne til lov nr. 410 af 2. juni 2003 om ændring af  

 skattestyrelsesloven (ændring af fristregler på skatte- og afgiftsområdet  

 m.v),  

 at skattestyrelseslovens § 35 B og § 35 C, har virkning for  

 anmodninger om genoptagelse af et afgiftstilsvar, som er indgivet til  

 myndighederne den 12. marts 2003 eller senere.
 9.  

 	  

    

 Såfremt anvendelsen  

 af skattestyrelseslovens § 35 B og § 35 C, for en afgiftsperiode er  

 til ugunst for den afgiftspligtige i forhold til hidtil gældende regler, kan  

 bestemmelsen dog først finde anvendelse for afgiftstilsvar, hvor  

 angivelsesperioden  

 udløber den 1. juli 2000 eller senere.
 10.  

 	  

    

 I henhold til  

 skattestyrelseslovens § 35 B, stk. 2, kan der ske genoptagelse,  

 hvis  

 anmodning herom fremsættes inden 3 år efter angivelsesfristens udløb.
 11.  

 	  

    

 Hvis fristen i  

 skattestyrelseslovens § 35 B, stk. 2, er udløbet, kan der i henhold  

 til skattestyrelseslovens § 35 C, stk. 1, nr. 1, 2. led, efter  

 anmodning, ske ekstraordinær genoptagelse til gunst for den afgiftspligtige  

 af  

 opgørelsen af afgiftstilsvaret fra og med den afgiftsperiode, der er  

 påbegyndt,  

 men endnu ikke udløbet, 5 år forud for underkendelse af praksis.
 12.  

 	  

    

 Ekstraordinær  

 genoptagelse, kan dog kun ske, hvis betingelserne herfor i  

 skattestyrelseslovens § 35 C, stk. 1, nr. 1, er opfyldt.
 13.  

 	  

    

 Praksis er ændret den  

 21. januar 2003. Der kan således ske genoptagelse af opgørelsen af  

 afgiftstilsvar fra og med den afgiftsperiode, der var påbegyndt, men ikke  

 udløbet den 21. januar 1998.
Reaktionsfrist 14.  

 	  

    

 Anmodning om  

 ekstraordinær genoptagelse skal fremsættes under iagttagelse af bestemmelsen  

 i  

 skattestyrelseslovens § 35 C, stk. 2, det vil sige, at anmodningen  

 om  

 genoptagelse skal fremsættes inden 6 måneder efter, at den afgiftspligtige er  

 kommet til kundskab om det forhold, der begrunder fravigelsen af den ordinære  

 genoptagelsesfrist i skattestyrelseslovens § 35 B.
 15.  

 	  

    

 Reaktionsfristen på 6  

 måneder i henhold til skattestyrelseslovens § 35 C, stk. 2, regnes  

 fra offentliggørelsen af dette cirkulære på ToldSkat hjemmeside.
Anmodning om genoptagelse 16.  

 	  

    

 Anmodning om  

 genoptagelse efter pkt. 8 - 14, skal indgives til den regionale told- og  

 skattemyndighed 17.  

 	  

    

 En anmodning om  

 tilbagebetaling skal indeholde oplysninger om virksomhedens navn, adresse og  

 CVR-nr.
 18.  

 	  

    

 Endvidere skal  

 anmodningen indeholde en opgørelse af kravet på tilbagebetaling af  

 lønsumsafgift, fordelt på den enkelte afgiftsperiode.
 19.  

 	  

    

 Virksomheden skal  

 endvidere oplyse indbetalingstidspunktet af hensyn til beregningen af  

 rentegodtgørelsen.
 20.  

 	  

    

 Opgørelsen skal  

 dokumenteres gennem relevant regnskabsmateriale og andet bilagsmateriale, som  

 efter ansøgers opfattelse kan dokumentere kravet.
Forrentning 21.  

 	  

    

 Kravet forrentes  

 efter cirkulære nr. 157 af 14. oktober 1987 om forrentning af visse  

 tilbagebetalingskrav (rentecirkulæret).
 22.  

 	  

    

 Vedrører kravet på  

 regulering et beløb, som er indbetalt efter påkrav fra en myndighed,  

 forrentes  

 beløbet efter rentecirkulærets punkt 7 fra indbetalingsdagen til  

 udbetalingsdagen.
 23.  

 	  

    

 Ved påkrav forstås de  

 tilfælde, hvor indbetalingen er sket, efter at en myndighed har tilkendegivet  

 over for indbetaleren, at der efter myndighedernes opfattelse foreligger  

 indbetalingspligt.
 24.  

 	  

    

 Told- og  

 Skattestyrelsen anser de retningslinier, som fremgår af  

 Lønsumsafgiftsvejledningen afsnit C.3.1, som en tilkendegivelse af, at der  

 efter myndighedernes opfattelse var pligt til at betale lønsumsafgift af  

 goodwill.
 25.  

 	  

    

 Hvis  

 tilbagebetalingen vedrører beløb, som ikke er betalt efter påkrav fra en  

 myndighed, forrentes beløbet efter rentecirkulærets punkt 8 fra månedsdagen  

 for  

 den regionale told- og skattemyndigheds modtagelse af en anmodning om  

 tilbagebetaling.
 26.  

 	  

    

 Forrentning er  

 skattepligtig indkomst i henhold til statsskattelovens § 4.
Skat og arbejdsmarkedsbidrag af  

 tilbagebetalingsbeløb 27.  

 	  

    

 Når udgiften til  

 betaling af lønsumsafgiften er fragået ved opgørelse af virksomhedens  

 skattepligtige indkomst, er tilbagebetalingsbeløb skattepligtige i medfør af  

 statsskattelovens § 4, hvorfor indkomsten forhøjes med det  

 tilbagebetalte  

 lønsumsafgiftsbeløb.
 28.  

 	  

    

 Virksomhederne skal  

 endvidere forhøje bidragsgrundlaget i henhold til arbejdsmarkedsfondslovens  

 § 10.
Kompetence- og klageregler 29.  

 	  

    

 Virksomhedernes  

 anmodning om genoptagelse skal rejses over for de regionale told- og  

 skattemyndigheder, der træffer afgørelse i 1. instans.
 30.  

 	  

    

 Såfremt en virksomhed  

 ønsker at klage over en regional told- og skattemyndigheds afgørelse, gælder  

 de  

 almindelige klagebestemmelser i lønsumsafgiftslovens § 17.
31.  

 	  

    

 Landsskatteretten  

 behandler klager over de i lønsumafgiftslovens § 17, stk. 1, nævnte  

 afgørelser.
For så vidt andre afgørelser, der ikke er omfattet af  

 lønsumsafgiftslovens § 17, stk. 1, skal klagen indgives til Told-  

 og  

 Skattestyrelsen.
 32.  

 	  

    

 Klagefristen til  

 Landsskatteretten er 3 måneder, jf. skattestyrelseslovens § 25,  

 stk. 1. Klagefristen til Told- og Skattestyrelsen er 3 måneder, jf.  

 sagsudlægningsbekendtgørelsens § 20. I øvrigt finder reglerne i  

 skattestyrelseslovens kapitel 3 og 3A anvendelse.
Ikrafttræden 33.  

 	  

    

 Dette cirkulære  

 træder i kraft ved offentliggørelsen på ToldSkats hjemmeside.
Told- og Skattestyrelsen, den 9. juli  

 2003 Ole Kjær /Else Veggerby 1)  

 I Told- og Skattestyrelsens interne nummerrække har cirkulæret nr. 2003-18.
