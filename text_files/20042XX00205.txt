Skriftlig fremsættelse (24. februar 2005) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af musikloven (Udmøntning af kommunalreformen for så vidt angår  

 musikområdet) (Lovforslag nr.
L 51).
 Lovforslaget er en del af den lovgivningsmæssige  

 gennemførelse af kommunalreformen.
Formålet med lovforslaget er at gennemføre ændringer i lov  

 om musik som følge af gennemførelsen af kommunalreformen.
Forslaget udmønter  

 kommunalreformen for så vidt angår det økonomiske ansvar for musikskolerne,  

 landsdelsorkestrene, de musikalske grundkurser og de rytmiske spillesteder.  

 Desuden gøres musikskolerne lovpligtige for hver enkelt kommune og  

 amtsmusikudvalgene erstattes af frivillige lokale musikudvalg.
 Med henblik på at skabe en klarere opgavefordeling og  

 finansiering mellem stat og kommuner samt at skabe mere hensigtsmæssige  

 ordninger på dele af området vil ændringen af musikloven konkret betyde  

 følgende:
   

 	  

 Kommunerne får  

 økonomisk ansvar for musikskolerne, og driften af musikskolerne gøres  

 lovpligtig for kommunerne.
   

 	  

 Ansvaret for  

 finansieringen af landsdelsorkestrene deles mellem staten og kommunerne, idet  

 staten overtager de hidtidige amtslige tilskud.
   

 	  

 Staten overtager  

 ansvaret for de musikalske grundkurser.  

 Staten overtager de hidtidige amtslige og kommunale tilskud.
   

 	  

 Staten overtager en  

 større del af ansvaret for finansieringen af de rytmiske spillesteder, idet  

 staten overtager de hidtidige amtslige tilskud.
  

 	  

 De frivillige amtslige  

 musikråd nedlægges, men kommunerne får mulighed for frivilligt at oprette  

 lokale musikråd.
Dette kan ske hver for sig eller i forening med flere  

 kommuner.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Tingets velvillige behandling.
