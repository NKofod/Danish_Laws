Nr LSF 31 Forslag til Lov om ændring af konkursloven (Konkursprivilegium for A-skat  

 og merværdiafgift.
Told- og skattemyndighedernes overtagelse af  

 bobehandlingen ved konkurs af visse virksomheder) Fremsat af Jens Thoft (SF) Pernille Frahm (SF) Jes Lunde (SF) Rahbæk  

 Møller (SF) Gert Petersen (SF) Ebba Strange (SF) § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved lov nr. 389 af 7. juni 1989, foretages følgende ændringer:
 1. I § 27 indsættes efter stk. 2 som nyt stk. 3:
» Stk. 3. Afsigelse af konkursdekret er dog ikke betinget af  

 sikkerhedsstillelse efter stk. 2 for omkostninger ved konkursbehandlingen,  

 når 1) konkurs alene er begæret af Skatteministeriet, Told- og  

 Skattestyrelsen, og 2) skyldneren er et aktie- eller anpartsselskab og 3) konkursbegæringen udelukkende eller hovedsagelig vedrører told~ og  

 skattemyndighedernes fordring på A-skat, som er eller burde være indeholdt  

 efter lov om opkrævning af indkomst- og formueskat for personer m.v., eller  

 merværdiafgift, som burde være indbetalt efter momsloven.« 2. Efter § 94 indsættes som ny paragraf:
» § 94 a.
Derefter betales i lige forhold:
 1) Krav på A-skat, som skyldneren har eller burde have indeholdt efter lov  

 om opkrævning af indkomst- og formueskat for personer m.v.
2) Krav om merværdiafgift, som skyldneren burde have indbetalt efter  

 momsloven.« 3. I § 238, stk. 1, indsættes som 2. og 3. pkt.:
»I tilfælde, hvor afsigelse af konkursdekret ikke efter § 27, stk.  

 3, er betinget af sikkerhedsstillelse, kan Told- og Skattestyrelsen efter  

 skifterettens bestemmelse antages som midlertidig bestyrer eller beskikkes  

 som kurator, medmindre andre fordringshavere gør indsigelse herimod.
I så  

 fald antages en anden som midlertidig bestyrer eller beskikkes en anden som  

 kurator, såfremt den fordringshaver, der har gjort indsigelse, stiller  

 sikkerhed for de med konkursbehandlingen forbundne omkostninger.« § 2 Stk. 1. Loven træder i kraft den 1. januar 1991.
 Stk. 2. § 1, nr. 2, finder anvendelse ved behandlingen af  

 konkursboer, som ikke er afsluttet før 1. januar 1991.
Bemærkninger til lovforslaget Almindelige bemærkninger Formålet med lovforslaget er at styrke mulighederne for at få inddrevet  

 de betydelige restancer vedrørende indeholdte A-skatter og momsbeløb, som  

 erhvervslivet skylder det offentlige.
A-skatter og moms er kendetegnet ved,  

 at beløbene reelt betales af lønmodtagerne ved tilbageholdelse af en del af  

 lønnen m.v. og af forbrugerne over forbrugerpriserne.
Imidlertid er det ikke  

 lønmodtagerne m.v. og forbrugerne, der direkte over for det offentlige  

 afregner A-skatterne og momsbeløbene.
Denne opgave tager arbejdsgiverne m.v.  

 og erhvervsvirksomhederne sig af.
Når arbejdsgiverne m.v. og  

 erhvervsvirksomhederne ikke betaler de indeholdte beløb, er det udtryk for,  

 at arbejdsgiverne/erhvervsvirksomhederne tilegner sig penge, som ikke reelt  

 tilkommer dem.
I realiteten har lønmodtagerne og forbrugerne, når beløbene  

 ikke afregnes til det offentlige, blot ydet arbejdsgiverne m.v. og  

 erhvervsvirksomhederne en økonomisk fordel.
Samfundet og dermed borgerne,  

 også de lønmodtagere m.v. og forbrugere, hvis A-skatte- og momsbeløb ikke er  

 kommet frem til det offentlige, kommer til at betale for  

 arbejdsgivernes/erhvervsvirksomhedernes manglende »videresendelse«  

 af pengene til de offentlige kasser.
 Som andre kreditorer er det offentlige henvist til at søge sine krav  

 inddrevet ved udlæg (individuel forfølgning) eller ved konkurs (universel  

 forfølgning). Kravene på A-skat og moms er ikke ved konkurs særligt stillet  

 (dvs. tillagt konkursprivilegium), selv om kravene er rettet mod beløb, som  

 arbejdsgiveren m.v. og erhvervsvirksomheden har fået betroet.
 Med lovforslaget ønsker SF at sikre, at alle arbejdsgiveres og  

 erhvervsvirksomheders skyldige A-skatte- og momsbeløb skal sikres en  

 fortrinsstilling ved konkursbehandling, jf. bemærkningerne til § 1, nr. 2.
Imidlertid gør der sig nogle helt særlige forhold gældende i situationer,  

 hvor arbejdsgiveren/erhvervsvirksomheden er organiseret som et aktie- eller  

 anpartsselskab.
Her er det selskabet som sådant og ikke ejeren af aktierne  

 eller anparterne i selskabet, der skal indeholde A-skatter og afregne moms  

 til det offentlige.
Ikke sjældent kommer de offentlige krav til at stå alene  

 tilbage i selskaber, der er nødlidende, idet selskabet søger at opnå  

 ordninger med andre kreditorer (vareleverandører m.v.), som giver selskabets  

 ejer mulighed for at starte på ny i et andet selskab og stadig kunne få  

 leverancer m.v., som er nødvendige til virksomhedens drift.
Taberen bliver ofte myndighederne.
Dette skyldes et samspil af regler,  

 hvorefter myndighederne afstår fra at få selskabet erklæret konkurs.  

 Selskabet bliver så efter en vis tid opløst af skifteretten, uden at der dog  

 finder nogen behandling sted, idet der ikke udarbejdes regnskab eller i  

 øvrigt foretages undersøgelser af, hvilke midler der har været i selskabet,  

 og hvor disse er blevet af.
Sådanne undersøgelser kræver en  

 konkursbehandling.
Er told- og skattemyndighederne den eneste kreditor, som  

 ønsker at gøre krav gældende mod selskabet, må myndighederne over for  

 skifteretten begære selskabet erklæret konkurs.
Skifteretten vil dog i  

 sådanne tilfælde betinge en konkurserklæring af, at myndighederne stiller  

 sikkerhed for omkostningerne ved konkursbehandlingen.
Da omkostningskravene  

 og lønkrav bl.a. skal dækkes forud for A-skatte- og momskrav, og da  

 behandlingen af et konkursbo typisk foretages af en advokat (kurator),  

 hvilket påfører omkostninger, er der ikke for myndighederne den store  

 tilskyndelse til at få selskabet erklæret konkurs, da dette blot vil påføre  

 det offentlige omkostninger til kurator.
Når der af økonomiske grunde afstås  

 fra at begære et selskab erklæret konkurs i situationer, hvor told- og  

 skattemyndighederne er den kreditor, der har det største krav , er der ej  

 heller mulighed for at få anlagt sager om omstødelse af visse dispositioner,  

 der måtte have været foretaget forud for konkursen, f.eks. dispositioner,  

 hvorved selskabets ejere helt eller delvis har fået ordninger med  

 »livsvigtige« leverandører m.v.
Derfor foreslår SF, at der skal ske lettelser ved konkursbehandlingen af  

 selskaber, der skylder A-skatter og moms.
Disse lettelser retter sig mod de  

 selskaber, hvor told- og skattemyndighederne er den største kreditor, og hvor  

 eventuelle andre kreditorer ikke begærer selskabet konkurs.
For det første  

 foreslås det, at afsigelse af konkursdekret på begæring af told~ og  

 skattemyndighederne for krav på indeholdte A-skatter og moms ikke skal gøres  

 betinget af sikkerhedsstillelse for de med konkursbehandlingen forbundne  

 omkostninger.
For det andet skal told- og skattemyndighederne i de her  

 omtalte tilfælde kunne overtage behandlingen af konkursboet som midlertidig  

 bestyrer af boet og som kurator, hvis andre kreditorer ikke gør indsigelse  

 herimod.
Told- og skattemyndighederne råder over den juridiske revisions- og  

 regnskabsmæssige ekspertise, der gør behandlingen af konkursboet fuldt  

 forsvarlig.
Hertil kommer, at told- og skattemyndighederne ikke kommer til at  

 skulle afholde omkostninger til f.eks. en advokat som kurator.
 Den foreslåede lettelse i behandlingen af konkursboet skal i øvrigt ske på  

 den måde, som er foreskrevet i konkursloven.
Hvis der er fordringshavere, som modsætter sig, at told- og  

 skattemyndighederne antages som midlertidig bestyrer eller beskikkes som  

 kurator, kan myndighederne ikke antages henholdsvis beskikkes.
I så fald  

 antages en anden midlertidig bestyrer eller beskikkes en anden kurator.
Dette  

 er dog betinget af, at den pågældende fordringshaver (kreditor) stiller  

 sikkerhed for omkostningerne ved konkursbehandlingen.
Som kurator vil told- og skattemyndighederne kunne anlægge sag om  

 omstødelse af dispositioner efter kapitel 8 i konkursloven.
Der vil  

 derigennem kunne tilvejebringes midler fra f.eks. leverandører, som måtte  

 have fået betaling på en omstødelsesberettigende måde før konkursens  

 indtræden.
Dette vil sammen med den foreslåede fortrinsstilling for A-skatter  

 og momsbeløb muliggøre øget dækning af det offentliges krav på dette område.
 Lovforslaget vedrører alene indeholdte A-skatter og moms og påvirker  

 derfor ikke den konkursmæssige stilling af det offentliges øvrige skatte- og  

 afgiftskrav.
Bemærkninger til forslagets enkelte paragraffer Til § 1 Til nr. 1 Efter den gældende § 27, stk. 1, er bestemt, at såfremt konkursboets  

 midler ikke kan dække de med konkursbehandlingen forbundne omkostninger,  

 hæfter den eller de, der har begæret konkurs, solidarisk for det manglende  

 omkostningsbeløb.
Stk. 2, 1. pkt., foreskriver, at afsigelse af konkursdekret  

 er betinget af sikkerhedsstillelse for konkursbehandlingsomkostningerne,  

 medmindre sådanne omkostninger utvivlsomt kan dækkes af konkursboets midler.  

 Som undtagelse er der dog i stk. 2, 2. pkt., åbnet mulighed for efter  

 skifterettens vurdering at undlade at kræve sikkerhedsstillelse i  

 situationer, hvor dette ellers var berettiget, hvis særlige hensyn til  

 skyldneren eller fordringshaveren (kreditor) taler derfor.
Denne undtagelse  

 praktiseres dog meget snævert, idet der ikke gives fritagelse for eller  

 påkræves sikkerhedsstillelse for andre end lønmodtagere, der har været ansat  

 i skyldnerens virksomhed og derfor har et behov for i relation til  

 Lønmodtagernes Garantifond via konkurs at få godtgjort, at skyldneren ikke  

 har midler til dækning af løn.
Efter stk. 2, 3. pkt., betales de  

 omkostninger, der ikke dækkes af konkursboet, af statskassen i situationer,  

 hvor der er sket fritagelse for et ellers berettiget krav om  

 sikkerhedsstillelse.
Som stk. 3 foreslås indført en regel, hvorefter skifteretten ikke kan  

 betinge afsigelse af konkursdrekret af sikkerhedsstillelse, selv om en sådan  

 sikkerhedsstillelse ellers var påkrævet efter reglen i stk. 2, 1. pkt.  

 Fritagelse for sikkerhedsstillelse gælder dog kun, hvis de angivne  

 betingelser er opfyldt på tidspunktet for dekretets afsigelse.
Betingelsen i  

 nr. 1 betyder, at fritagelse for sikkerhedsstillelse alene kan gives, hvis  

 der kun foreligger begæring om konkurs fra told- og skattemyndighederne  

 (Told- og Skattestyrelsen eller de regionale told- og skattemyndigheder  

 (Told- og Skatteregionerne)). Er der også indgivet konkursbegæring af andre  

 fordringshavere (private/offentlige), kan der ikke gives fritagelse for  

 sikkerhedsstillelse.
Betingelsen i nr. 2 præciserer, at skyldneren skal være  

 et aktie- eller anpartsselskab.
Er skyldneren en anden juridisk person  

 (forening, fond m.v.) eller en fysisk person (selvstændig erhvervsdrivende),  

 gælder fritagelsen for sikkerhedsstillelse ikke.
Betingelsen i nr. 3  

 præciserer, at told- og skattemyndighedernes konkursbegæring skal være  

 støttet på myndighedernes krav mod skyldneren (selskabet) på indeholdte  

 A-skatter efter kildeskatteloven eller på merværdiafgift (moms) eller krav på  

 A-skatter, som omfatter de foreløbige skattebeløb, som selskabet som  

 indeholdelsespligtig efter kildeskattelovens § 46 skal indeholde i  

 forbindelse med udbetaling af A-indkomst.
De indeholdte beløb skal indbetales  

 til det offentlige efter kildeskattelovens § 56. Kravet omfatter såvel  

 A-skatter, som skyldneren faktisk har indeholdt, som A-skatter, som  

 skyldneren skulle have indeholdt, og som vedkommende hæfter for efter  

 kildeskattelovens § 69.
 Krav om merværdiafgift (moms) omfatter alle krav på afgift efter  

 momsloven, som det påhviler skyldneren at indbetale til myndighederne.
Hvis myndighedernes begæring udelukkende er støttet på andre former for  

 skatter (selskabsskatter) eller afgifter, kan fritagelsesbestemmelsen ikke  

 anvendes.
Støttes begæringen på såvel A-skatter som andre skatter, selskabet  

 skylder, kan fritagelsesbestemmelsen anvendes.
Tilsvarende gælder, når  

 begæringen støttes på såvel moms som andre afgifter, selskabet skylder det  

 offentlige.
 De tilfælde, hvor der gives fritagelse for sikkerhedsstillelse for  

 omkostninger ved konkursbehandlingen, er de samme, hvor der efter forslagets  

 § 1, nr. 3, (ad § 238, stk. 1) kan ske konkursbehandling ved told- og  

 skattemyndighederne.
Til nr. 2 I 1969 blev det dagældende konkursprivilegium for skatter og afgifter  

 afskaffet.
Siden da har det offentliges krav på skatter og afgifter været  

 sidestillet med andre simple krav (§ 97). Skatte- og afgiftskrav dækkes  

 således efter krav for omkostninger ved konkursbehandlingen (§ 93), krav for  

 rekonstruktionsomkostninger og gæld påtaget efter fristdagen med samtykke fra  

 tilsynet (§ 95), krav på løn og andre ydelser i arbejdsforhold (§ 95) samt  

 leverandørers krav på visse særlige afgifter på varer, der er leveret til  

 skyldneren i afgiftsberigtiget stand (§ 96).
Med lovforslaget indføres et konkursprivilegium for visse skatter og  

 afgifter, nemlig A-skatter og moms.
Alle andre skatte- og afgiftskrav mod  

 skyldneren har samme konkursmæssige stilling som hidtil.
Privilegiet omfatter  

 de A-skatter og momsbeløb, som begrunder fritagelse for sikkerhedsstillelse  

 efter det foreslåede § 27, stk. 3, (jf. bemærkningerne til nr. 1).
 Krav på A-skatter og moms indplaceres i konkursordenen efter de i §§ 93 og  

 94 nævnte krav, men før krav på løn m.v. efter § 95.
Til nr. 3 Reglerne om boets overtagelse findes i lovens kapitel 12 (§§ 107-111),  

 hvori der bl.a. findes regler om antagelse af midlertidig bobestyrer.
I  

 kapitel 13 findes reglerne om bostyret, hvori bl.a. findes reglerne om valg  

 af kurator og kurators opgaver m.v.
Hertil knytter sig regler i § 238 om,  

 hvem der kan vælges m.v. og virke som bl.a. midlertidig bobestyrer og  

 kurator.
Det antages, at kreditor ikke er egnet som midlertidig bobestyrer  

 eller kurator som følge af, at vedkommende ikke kan være neutral i forholdet  

 til andre kreditorer.
Normalt antages/beskikkes en advokat.
Med lovforslaget indføres der adgang til, at told- og skattemyndighederne  

 kan antages som midlertidig bobestyrer og beskikkes som kurator.
Herved  

 givves der mulighed for mindre omkostningskrævende bobehandling.
Muligheden  

 for told- og skattemyndighedernes overtagelse af bobehandlingen efter de i  

 øvrigt gældende bestemmelser er dog begrænset.
For det første skal  

 konkursdekretet være afsagt efter bestemmelsen i den foreslåede § 27, stk. 3.  

 Heraf følger, at told- og skattemyndighederne kun kan antages som midlertidig  

 bobestyrer eller beskikkes som kurator efter de almindelige herom gældende  

 regler i kapitel 12 og 13, hvis 1) der kun er indgivet konkursbegæring af told- og skattemyndighederne, 2) skyldneren er et aktie- eller anpartsselskab og 3) konkursbegæringen udelukkende eller delvis er støttet på told- og  

 skattemyndighedernes krav på indeholdte/indeholdelsespligtige A-skatter efter  

 kildeskattelovens regler eller krav på merværdiafgift efter momslovens  

 regler.
Herudover kræves for det andet, at eventuelle andre fordringshavere ikke  

 protesterer mod, at told- og skattemyndighederne antages som midlertidig  

 bobestyrer eller beskikkes som kurator.
Protesterer blot en fordringshaver,  

 kan skifteretten ikke antage/beskikke told- og skattemyndigheden som  

 midlertidig bobestyrer eller kurator.
Protesten kan dog kun tillægges  

 betydning, hvis den pågældende fordringshaver samtidig stiller sikkerhed for  

 omkostningerne ved bobehandlingen.
Som midlertidig bobestyrer eller kurator påhviler der told- og  

 skattemyndigheden de samme rettigheder og pligter som for alle andre, der  

 varetager disse funktioner.
Told- og skattemyndighedens virke som midlertidig  

 bobestyrer eller kurator gør dog ingen indskrænkning i forholdet til  

 skyldneren.
Til § 2 Det foreslås, at loven træder i kraft den 1. januar 1991. § 1, nr. 2,  

 finder anvendelse på boer, som ikke er afsluttet den 1. januar 1991 eller  

 senere.
Efter 2. behandling den 25. april 1991 § 1 I konkursloven, jf. lovbekendtgørelse nr. 588 af 1. september 1986, som  

 senest ændret ved lov nr. 389 af 7. juni 1989, foretages følgende ændringer:
 1. I § 27 indsættes efter stk. 2 som nyt stk. 3:
» Stk. 3. Afsigelse af konkursdekret er dog ikke betinget af  

 sikkerhedsstillelse efter stk. 2 for omkostninger ved konkursbehandlingen,  

 når 1) konkurs alene er begæret af Skatteministeriet, Told- og  

 Skattestyrelsen, og 2) skyldneren er et aktie- eller anpartsselskab og 3) konkursbegæringen udelukkende eller hovedsagelig vedrører told~ og  

 skattemyndighedernes fordring på A-skat, som er eller burde være indeholdt  

 efter lov om opkrævning af indkomst- og formueskat for personer m.v., eller  

 merværdiafgift, som burde være indbetalt efter momsloven.« 2. Efter § 94 indsættes som ny paragraf:
» § 94 a.
Derefter betales i lige forhold:
 1) Krav på A-skat, som skyldneren har eller burde have indeholdt efter lov  

 om opkrævning af indkomst- og formueskat for personer m.v.
2) Krav om merværdiafgift, som skyldneren burde have indbetalt efter  

 momsloven.« 3. I § 238, stk. 1, indsættes som 2. og 3. pkt.:
»I tilfælde, hvor afsigelse af konkursdekret ikke efter § 27, stk.  

 3, er betinget af sikkerhedsstillelse, kan Told- og Skattestyrelsen efter  

 skifterettens bestemmelse antages som midlertidig bestyrer eller beskikkes  

 som kurator, medmindre andre fordringshavere gør indsigelse herimod.
I så  

 fald antages en anden som midlertidig bestyrer eller beskikkes en anden som  

 kurator, såfremt den fordringshaver, der har gjort indsigelse, stiller  

 sikkerhed for de med konkursbehandlingen forbundne omkostninger.« § 2 Stk. 1. Loven træder i kraft den 1. juni 1991.
 Stk. 2. § 1, nr. 2, finder anvendelse ved behandlingen af  

 konkursboer, som ikke er afsluttet før 1. januar 1991.
