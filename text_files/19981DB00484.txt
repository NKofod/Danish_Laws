Betænkning afgivet af Sundhedsudvalget  

 den 11. maj 1999 Betænkning over Forslag til  

 folketingsbeslutning om frivillig mammografi for kvinder mellem 50 og 69  

 år [af Jørgen Winther (V),  

 Henriette Kjær (KF), Birthe Skaarup (DF), Yvonne&nb  

 sp;herløv Andersen (CD) og Kirsten Jacobsen&n  

 bsp;(FP) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 sundhedsministeren, som denne har besvaret skriftligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Endvidere har udvalget modtaget skriftlige henvendelser  

 fra:
Dansk Radiologisk Selskab, Den Amstlige Brystkræftgruppe, Den Medicinske Forskningsenhed, Fyns Amt, Mammografiscreeningscentret og Ældre Sagen.
 Udvalget har desuden afholdt et møde med deltagelse  

 af eksperter vedrørende forslaget.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Enhedslistens og Kristeligt Folkepartis medlemmer af udvalget)  

 beslutningsforslaget til vedtagelse med de stillede  

 ændringsforslag.
 Flertallet pålægger  

 regeringen at fremsætte lovforslag, der giver alle kvinder, der er  

 fyldt 50 år, ret til regelmæssigt at få  

 røntgenundersøgt deres bryster.
 Det er flertallets opfattelse, at det er anmassende over  

 for den enkelte kvinde, at hun uden eget ønske inviteres til  

 røntgenundersøgelse af sine bryster på et givet tidspunkt  

 og på et nærmere angivet sygehus.
 Flertallet ønsker i stedet, at alle  

 røntgenundersøgelser af kvinders bryster fra den 1. januar 2000  

 efter samråd med amtskommunerne tilrettelægges på en  

 sådan måde, at kvinden kun inviteres til  

 røntgenundersøgelse, hvis hun på forhånd har givet  

 tilsagn om at ville deltage heri.
Flertallet finder, at amtskommunerne skriftligt bør  

 orientere alle kvinder, der er fyldt 50 år, om, at der er mulighed for  

 at tilmelde sig en røntgenundersøgelse af brysterne.
Den  

 enkelte kvinde har mulighed for at vælge, om hun kun vil have foretaget  

 en enkelt undersøgelse i denne omgang, eller om hun foretrækker  

 at blive undersøgt hvert andet år.
Det er således helt op  

 til den enkelte kvinde at bestemme, hvor hyppigt hun vil lade sig  

 undersøge på baggrund af de udstukne retningslinjer.
Det er flertallets opfattelse, at  

 røntgenundersøgelsen bør foretages på nogenlunde  

 samme måde i alle amtskommuner.
Flertallet finder derfor, at  

 Sundhedsstyrelsen bør udarbejde vejledninger og oplysningsmateriale om  

 henholdsvis røntgenundersøgelse af brysterne og  

 selvundersøgelse.
 Flertallet finder, at de enkelte amtskommuner bør  

 iværksætte et undersøgelsesprogram, så snart den  

 nødvendige kapacitet af personale og apparatur til en sådan  

 landsdækkende undersøgelse er til rådighed.
 Et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) indstiller  

 beslutningsforslaget til forkastelse.
 Mindretallet finder det vigtigt, at alle kvinder er  

 bekendt med muligheden for at få foretaget en  

 mammografiundersøgelse.
Mindretallet er af den klare opfattelse, at indsatsen mod  

 kræft skal ses i en helhed   ikke mindst af hensyn til uddannelse af  

 personale og anskaffelse af nødvendigt udstyr.
Indførelse af  

 screening af raske kvinder bør således ikke føre til  

 længere ventetider for syge kvinder eller kvinder med symptomer  

 på kræft.
Mindretallet lægger vægt på ikke at  

 skabe forventninger hos befolkningen om tilbud, der af  

 kapacitetsmæssige grunde ikke kan opfyldes.
Derfor vil mindretallet  

 afvente den kræfthandlingsplan, Sundhedsstyrelsens  

 kræftstyregruppe er i gang med at udarbejde, og som forventes  

 færdiggjort inden årets udgang, med henblik på at have et  

 ordentligt grundlag at træffe beslutningen på.
Ændringsforslag Af	et mindretal (EL), tiltrådt af et flertal (V,  

 KF, DF, CD og KRF):
Til titlen 1)	Titlen affattes således:
» om tilbud om frivillig brystundersøgelse til kvinder  

 over 50 år«.
Til teksten 2)	Teksten affattes således:
» Bemærkninger Ændringsforslagene indebærer, dels at der ikke  

 indføres nogen øvre aldersgrænse for tilbudet om  

 undersøgelse, dels at ordet screening udgår for at understrege,  

 at der er tale om et frivilligt tilbud.
Jytte Madsen (S)  Jytte Wittrock (S)  

  Hanne Andersen (S)  

  Lone Møller (S) nfmd.   

 Dorte Bennedsen (S)  Jørn Jespersen (SF)  

 Yvonne Herløv Andersen (CD) fmd.   

 Morten Helveg Petersen (RV)  Pernille  

 Rosenkrantz-Theil (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Tom Beck (KF)  

  Gitte Seeberg (KF)  Birthe Skaarup (DF)  

  Tove Videbæk (KRF) Fremskridtspartiet havde ikke medlemmer i udvalget.
