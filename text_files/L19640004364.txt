 I tilslutning til udenrigsministeriets bekendtgørelser nr. 300 af 27.  

 november 1931, og nr. 247 af 29. august 1934, Lovtidende A, samt nr. 12 af  

 28. maj 1936, nr. 56 af 18. september 1950, nr. 7 af 14. marts 1959 og nr. 62  

 af 24. spetember 1960, Lovtidende C, vedrørende konventionen af 30. september  

 1921 til bekæmpelse af handel med kvinder og børn og andre landes stilling  

 til denne samt vedrørende ændringsprotokollen af 12. november 1947 og andre  

 landes stilling til denne, bringes det herved til almindelig kundskab, at  

 yderligere følgende lande har tiltrådt konventionen således som ændret ved  

 førnævnte protokol:
 Algeriet, Elfenbenskysten, Grækenland, Irland og Madagascar.
 Endvidere har Sierra Leone, til hvis territorium gyldigheden af  

 konventionen af 30. september 1921 var udstrakt, før det opnåede  

 selvstændighed, meddelt De Forenede Nationers generalsekretær, at det anser  

 sig for bundet af konventionen.
 Sierra Leone har desuden undertegnet ændringsprotokollen af 12. november  

 1947 uden ratifikationsforbehold.
 Cypern og Jamaica, til hvis territorium gyldigheden af konventionen af 30.  

 september 1921 var udstrakt, før de opnåede selvstændighed, har meddelt De  

 Forenede Nationers generalsekretær, at de anser sig for bundet af  

 konventionen.
 Udenrigsministeriet, den 17. september  

 1964.
F.
M.
 Paul Fischer.
