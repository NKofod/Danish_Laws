Klage over behandling af mellemørebetændelse med præparatet Kenalog med salicylsyre Nævnet fandt grundlag for kritik af speciallæge A for dennes behandling af patienten den 10. december.
Nævnet kunne hertil oplyse, at Kenalog med salicylsyre ifølge medicinfortegnelsen ikke er registreret som et middel til anvendelse mod mellemørebetændelse, og slet ikke i forbindelse med et hul på trommehinden.
Det fremgår af medicinfortegnelsen under afsnittet om øremidler, at lokalbehandling af lidelser i mellemøreslimhinden er sjældent indiceret, og af hensyn til risikoen for toksisk påvirkning af det indre øre så vidt muligt bør undgås.
Kenalog med salicylsyre bør derfor udelukkende anvendes på intakt hud, det vil sige i en øregang med intakt trommehinde.
 Det var således nævnets vurdering, at speciallæge A ikke burde have anvendt øredråberne Kenalog med salicylsyre ved behandlingen den 10. december, men at han i stedet for burde have anvendt et andet lokalt middel, som for eksempel Ciproxin/Ciflox.
