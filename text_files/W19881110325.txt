Antaget, at privatpraktiserende lægers registrering af personnumre til  

 brug for refusion af Den offentlige sygesikrings andel af forskellige ydelser  

 ikke kan antages at stride mod lov om private registre m.v. § 4 a.
Endvidere  

 antaget, at Sygesikringen Danmark kan registrere personnumre til brug for  

 identifikation i forbindelse med dokumentation for tilskudsberettiget  

 medicinkøb.
Privatpraktiserende lægers registrering af personnumre til brug for  

 refusion af Den Offentlige Sygesikrings andel af forskellige ydelser kan ikke  

 antages at stride mod lov om private registre m.v. § 4 a.
Man lagde herved  

 vægt på, at det i henhold til lov om offentlig sygesikring og  

 sundhedsvæsenets organisation, jf. lovbekendtgørelsen af 21. juli 1986,  

 kræves, at patienten ved enhver kontakt med lægen skal medbringe  

 sygesikringsbevis (eller anden særlig legitimation), og at lægen for at opnå  

 honorering for udført lægearbejde er pligtig til for hver udført ydelse at  

 tilsende sygesikringen regning indeholdende patientnavn, adresse og  

 personnummer.
 Man fandt desuden, at Sygesikringen »danmark's registrering af  

 personnumre til brug for identifikation i forbindelse med dokumentation for  

 tilskudsberettiget medicinkøb ikke kunne antages at stride mod bestemmelsen i  

 lov om private registre m.v. § 4 a, bl.a. under hensyn til at sygesikringens  

 aktivitet i et vist omfang udgør et supplement til lignende offentlige  

 aktiviteter.
 Registertilsynets årsberetning 1988 s. 82.
