Ved Skrivelse af 2. Maj 1938 har Finansministeriet udbedt sig en Udtalelse  

 fra Justitsministeriet i Anledning af, at 1. Hovedrevisorat i Tilknytning til  

 Revisionen af Forstrandsregnskaberne for N.N.
Købstad m.v. for Finansaaret  

 1936-37 har forespurgt, hvilke Udgifter en Auktionsleder i Medfør af § 2, 2.  

 Stk. i Justitsministeriets Bekendtgørelse Nr. 244 af 24. Maj 1935 angaaende  

 Auktionslederes Sikkerhedsstillelse, Vederlag m.v., kan beregne sig  

 godtgjort, derunder særlig, om han kan beregne sig Godtgørelse for afholdte  

 Udgifter til Bespisning af de ved Auktionerne beskæftigede.
Der er derhos  

 rejst Spørgsmaal om, hvorvidt det som hidtil er Amtet, der approberer  

 Fastsættelsen af det Inkassator tilkommende Salær.
Foranlediget heraf skal man meddele, at de nævnte Udgifter ikke falder ind  

 under de i Bekendtgørelsens § 2 omhandlede Udgifter, som en Auktionsleder er  

 berettiget til at faa dækket, og at det ogsaa af den i Afskrift vedlagte  

 Erklæring af 4. Juni 1938 fra den paagældende Auktionsleder fremgaar, at der  

 er i hans Egenskab af Inkassator ved den afholdte Auktion, at han har erholdt  

 Omkostningerne godtgjort.
Det tilføjes, at Spørgsmaalet om, hvorvidt den ved  

 Auktioner antagne Inkassator kan forlange de omhandlede Udgifter dækket, maa  

 bero paa den mellem Politimesteren som Rekvirent paa Statskassens Vegne og  

 Inkassator trufne Aftale.
Denne Aftale bør i Overensstemmelse med  

 Strandingslovens § 11 forelægges Amtet til Godkendelse, jfr. herved  

 Justitsministeriets Cirkulære Nr. 46 af 24. Marts 1937 angaaende  

 Befordringsgodtgørelse til den som Inkassator antagne Auktionsleder ved  

 Strandingsauktioner.
