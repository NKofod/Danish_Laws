 I medfør af § 65, stk. 5, § 75 j, stk. 4, § 75 n, og § 95 i lov om  

 arbejdsløshedsforsikring m.v., jf. lovbekendtgørelse nr. 62 af 28. januar  

 1998, som senest er ændret ved lov nr. 467 af 1. juli 1998, fastsættes efter  

 forhandling med Landsarbejdsrådet:
Personkreds § 1.  Denne bekendtgørelse gælder for medlemmer af  

 a-kasser, der modtager overgangsydelse efter kapitel 11 c i lov om  

 arbejdsløshedsforsikring m.v.
Rådighed og arbejde i  

 overgangsydelsesperioden § 2.  Et medlem, der modtager overgangsydelse, skal  

 ikke stå til rådighed for arbejdsmarkedet.
 § 3.  Et medlem har med de undtagelser, der er nævnt i  

 stk. 2 og 3, ret til at udføre arbejde af enhver art.
 Stk. 2.  Arbejdet må ikke udføres som vedvarende  

 selvstændig virksomhed, jf. dog § 6.
 Stk. 3.  Arbejdet må ikke udføres som arbejde i en  

 selvstændig virksomhed, der ejes eller drives af medlemmets ægtefælle.
 Stk. 4.  Uanset stk. 2 og 3 kan arbejde udføres ved  

 mindre jordbrug efter de regler, som gælder for efterlønsmodtagere, bortset  

 fra 200 timers begrænsningen.
 § 4.  Et medlem kan igen få ret til dagpenge, hvis  

 medlemmet får arbejde i et omfang, der berettiger hertil, jf. lovens § 53,  

 stk. 2. Arbejde før overgangen kan ikke medregnes til optjening af ny  

 dagpengeret.
Stk. 2.  Hvis et medlem har haft arbejde i det i stk. 1  

 nævnte omfang og ønsker at udnytte retten til dagpenge, skal medlemmet give  

 a-kassen skriftlig besked.
Dagpenge kan tidligst udbetales med virkning fra  

 det tidspunkt, hvor a-kassen har modtaget medlemmets besked.
 Stk. 3.  Det forhold, at medlemmet har modtaget  

 overgangsydelse, medfører ikke, at medlemmet skal opfylde et krav om arbejde  

 efter reglerne om at generhverve dagpengeretten for et medlem, der ikke anses  

 for at stå til rådighed for arbejdsmarkedet.
 § 5.  Et deltidsforsikret medlem, der modtager  

 overgangsydelse, kan ikke overflyttes til fuldtidsforsikring, selv om der i  

 ydelsesperioden er udført arbejde i det omfang, der er angivet i lovens § 68,  

 stk. 3.
Tilladelse til selvstændig virksomhed § 6.  I særlige tilfælde kan direktøren for  

 Arbejdsløshedsforsikringen efter indstilling fra a-kassen give tilladelse  

 til, at et medlem udøver bibeskæftigelse ved selvstændig virksomhed.
Det er  

 en betingelse, at virksomheden alene er baseret på medlemmets egen  

 arbejdskraft, og at medlemmet over for a-kassen har sandsynliggjort, at  

 virksomheden ikke nødvendiggør en samlet arbejdsindsats på mere end 200 timer  

 inden for et kalenderår.
 Stk. 2.  Indtægten fra virksomheden medfører ikke  

 fradrag i overgangsydelsen.
 Stk. 3.  Hvis medlemmet ikke modtager overgangsydelse i  

 et helt kalenderår, reduceres de 200 timer med 50 timer for hvert kvartal,  

 hvor medlemmet ikke modtager overgangsydelse.
Stk. 4.  Hvis medlemmet i det kalenderår, hvor  

 tilladelsen gives, delvis har udnyttet retten til fradragsfri indtægt, jf. §  

 15, reduceres de 200 timer i forhold til, hvor stor en del af det fradragsfri  

 beløb, der er udnyttet.
Der rundes op til nærmeste hele timetal deleligt med  

 10. Tilladelse gives ikke, hvis det beregnede timetal før oprunding er mindre  

 end 50 timer.
Stk. 5.  En tilladelse efter stk. 1 indebærer, at den  

 selvstændige virksomhed kan fortsættes i efterlønsperioden, hvis medlemmet  

 overgår til efterløn fra overgangsydelse.
I det kalenderår, hvor overgangen  

 til efterløn finder sted, kan det samlede timetal højst udgøre 200 timer  

 eller det reducerede timetal, jf. stk. 4.
Stk. 6.  Medlemmet skal omgående underrette a-kassen,  

 hvis der sker ændringer i arbejdets omfang eller karakter.
Medlemmet skal på  

 ethvert tidspunkt kunne sandsynliggøre over for a-kassen, at forudsætningerne  

 for tilladelsen fortsat er opfyldt.
§ 7.  Et medlem, der har fået tilladelse efter § 6,  

 skal efter udløbet af hvert kalenderår inden den 10. januar sende en  

 erklæring til a-kassen med angivelse af faktiske arbejdstimer ved selvstændig  

 virksomhed i kalenderåret.
A-kassen har ret til at tilbageholde  

 overgangsydelsen, hvis erklæringen ikke er modtaget rettidigt.
 Stk. 2.  Ved ophør med den selvstændige virksomhed eller  

 ved udtræden af overgangsydelsesordningen, bortset fra overgang til efterløn,  

 skal erklæringen afgives straks.
Dispensation § 8.  Når særlige omstændigheder taler for det, kan  

 direktøren for Arbejdsløshedsforsikringen efter indstilling fra a-kassen give  

 dispensation til, at et medlem, der har overtrådt reglerne i § 3, stk. 2-4,  

 eller § 6, kan forblive i overgangsydelsesordningen.
Der kan knyttes  

 økonomiske vilkår til dispensationen.
Arbejde og indtægters betydning for  

 overgangsydelsen Fradrag for arbejde og hverv § 9.  Arbejde, der er tilladt efter § 3, medfører  

 fradrag i overgangsydelsen efter reglerne om fradrag i dagpenge, supplerende  

 dagpenge, timeoverførsel m.v. i lovens § 58, stk. 1, 59 og 73, stk. 1 og 3,  

 og regler fastsat i medfør heraf, jf. dog §§ 12-20.
 Stk. 2.  For et deltidsforsikret medlem beregnes fradrag  

 i ydelsen i forhold til 2/3 af fuld, sædvanlig arbejdstid.
 Stk. 3.  Arbejde medfører fradrag, selv om det er  

 ulønnet, og selv om det udføres uden for normal arbejdstid eller på søndage  

 eller helligdage.
 Stk. 4.  Arbejde i udlandet sidestilles med arbejde i  

 Danmark.
 Stk. 5.  Et medlem har ret til uden fradrag i  

 overgangsydelsen at udføre frivillige ulønnede aktiviteter i Danmark efter  

 reglerne i direktoratets bekendtgørelse om fradrag i arbejdsløshedsdagpenge.
 § 10.  Skattepligtige beløb, der modtages for  

 varetagelse af borgerlige ombud og offentlige og private hverv, medfører  

 fradrag i overgangsydelsen, jf. dog stk. 2 og 3.
 Stk. 2.  Beløb, der modtages for hverv i henhold til de  

 kommunale styrelseslove, dog undtaget beløb for at være borgmester, rådmand  

 eller udvalgsformand, medfører ikke fradrag i overgangsydelsen.
 Stk. 3.  Beløb, der modtages for følgende hverv,  

 medfører ikke fradrag:
Stk. 4.  Beregningen af fradrag sker ved, at indtægten  

 pr. uge omregnes til timer ved brug af omregningssatsen på  

 udbetalingstidspunktet.
Der foretages herefter fradrag for den del, som det  

 beregnede timetal udgør af en hel uges overgangsydelse for henholdsvis  

 fuldtids- og deltidsforsikrede.
 § 11.  Overgangsydelse kan kun udbetales, hvis ydelsen  

 i ugen efter fradrag mindst udgør et beløb svarende til overgangsydelse for  

 7,4 timer for fuldtidsforsikrede og 4,9 timer for deltidsforsikrede.
 Stk. 2.  Hvis antallet af timer kommer under timegrænsen  

 i stk. 1 på grund af fradrag for pensionsudbetaling, finder stk. 1 ikke  

 anvendelse.
 Belægning af ydelseskortet m.v.
 § 12.  Udbetaling kan først finde sted, når a-kassen  

 har modtaget et ydelseskort for udbetalingsperioden i korrekt udfyldt og  

 underskrevet stand.
 § 13.  Belægning af ydelseskort sker efter reglerne om  

 belægning af dagpengekort i direktoratets bekendtgørelse om udbetaling af  

 supplerende dagpenge, jf. dog stk. 2 og 3, § 14 og § 21.
Stk. 2.  Reglerne finder ikke anvendelse på belægning af  

 ydelseskortet, når medlemmet holder fri for egen regning, udøver tilladt  

 selvstændig virksomhed som bibeskæftigelse, jf. § 6, eller i øvrigt ikke står  

 til rådighed.
Endvidere finder reglerne om minimumsbelægning ved  

 ukontrollabel arbejdstid ikke anvendelse.
Stk. 3.  Ved udbetaling af dagpenge efter lov om  

 dagpenge ved sygdom eller fødsel belægges ydelseskortet med gennemsnittet af  

 arbejdstimerne i de sidste 4 uger inden sygdommens indtræden.
Hvis medlemmet  

 har været beskæftiget hos arbejdsgiveren i mindre end 4 uger, belægges kortet  

 med den gennemsnitlige ugentlige arbejdstid i den tid, medlemmet har været  

 beskæftiget hos arbejdsgiveren.
§ 14.  Et medlem, der ophører med at arbejde, fordi  

 medlemmet bliver omfattet af strejke eller lockout (konflikt), jf. lovens §  

 61, stk. 2, skal - så længe konflikten løber - have ydelseskortet belagt med  

 gennemsnittet af arbejdstimerne i de sidste 4 uger inden konfliktens  

 begyndelse.
Hvis medlemmet har været beskæftiget i mindre end 4 uger,  

 belægges kortet med den gennemsnitlige ugentlige arbejdstid i  

 beskæftigelsesforholdet.
 Ordningen om fradragsfri indtægt på op til 29.100 kr.
§ 15.  Et fuldtidsforsikret medlem har i hvert  

 kalenderår, hvori medlemmet modtager overgangsydelse, ret til at have indtægt  

 ved lønarbejde, ved hverv, ved mindre jordbrug, jf. § 3, stk. 4, eller som  

 selvbygger/medbygger på sammenlagt op til 29.100 kr. uden fradrag i ydelsen.  

 Et deltidsforsikret medlem har tilsvarende ret til fradragsfri indtægt på 2/3  

 heraf.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
Der afrundes  

 til nærmeste 100 kr.
Stk. 2.  Et medlem har fra tidspunktet for tilladelsen  

 til at udøve selvstændig virksomhed, jf. § 6, ikke ret til fradragsfri  

 indtægter efter stk. 1. Hvis medlemmet ophører med den selvstændige  

 virksomhed, reduceres det fradragsfri beløb for den resterende del af  

 kalenderåret i forhold til, hvor stor en del af det tilladte timetal, der er  

 anvendt på virksomheden.
Ved opgørelsen af timetallet medregnes mindst 50  

 timer for hvert kvartal, virksomheden er drevet.
Stk. 3.  Det fradragsfri beløb nedsættes, hvis medlemmet  

 ikke modtager overgangsydelse et helt kalenderår.
Nedsættelsen sker ved, at  

 det fradragsfri beløb reduceres med 1/52 for hver hele uge, hvor medlemmet  

 ikke er i overgangsydelsesordningen.
 Stk. 4.  Hvis det til indtægten knyttede arbejde i en  

 uge er af et sådant omfang, at medlemmet ikke kan få udbetalt  

 overgangsydelse, jf. § 11, kan indtægten for ugen ikke opgøres inden for det  

 fradragsfri beløb.
 Stk. 5.  Indtægt ved arbejde i udlandet kan ikke opgøres  

 inden for det fradragsfri beløb.
 § 16.  Arbejde, der efter § 15 ikke medfører fradrag i  

 overgangsydelsen, kan ikke medregnes til optjening af ny dagpengeret, jf. §  

 4, stk. 1.
§ 17.  Ved opgørelse af de fradragsfri indtægter ved  

 lønarbejde og hverv medregnes alle lønindtægter, der medfører fradrag efter  

 reglerne om fradrag i dagpenge.
Lønindtægten reduceres ved opgørelsen med  

 indbetalt arbejdsmarkedsbidrag.
Udbetalt feriegodtgørelse kan ikke opgøres  

 inden for det fradragsfri beløb.
Stk.2.  Hvis indtægten ikke er kendt på det tidspunkt,  

 hvor medlemmet skal afgive oplysningerne til a-kassen, indgår der et beløb i  

 opgørelsen af det fradragsfri beløb, der svarer til antallet af beskæftigede  

 timer ganget med omregningssatsen.
Når indtægten kendes, reguleres  

 opgørelsen.
 Stk.3.  Arbejde ved mindre jordbrug og arbejde som  

 selvbygger/medbygger opgøres efter omregning inden for det fradragsfri beløb.  

 Beløbet, der kan opgøres, fremkommer ved at gange antallet af anvendte timer  

 med den gældende omregningssats.
 Stk.4.  Et medlem, der er omfattet af ordningen, skal på  

 ydelseskortet uge for uge oplyse både antallet af arbejdstimer og  

 arbejdsindtægtens størrelse.
§ 18.  Den uge, hvor indtægtsgrænsen nås, foretages  

 fradrag i overgangsydelsen ved brug af omregningssatsen for den del af  

 indtægten, der ligger ud over det fradragsfri beløb.
Arbejde og indtægter i  

 resten af kalenderåret medfører fradrag efter de gældende regler om fradrag i  

 arbejdsløshedsdagpenge.
 § 19.  Et medlem, der ønsker at være omfattet af  

 ordningen om fradragsfri indtjening, skal skriftligt over for a-kassen  

 forpligte sig til at tilbagebetale eventuelt for meget modtaget  

 overgangsydelse, hvis medlemmet udtræder af ordningen på grund af andre  

 forhold end alder eller overgang til delefterløn eller efterløn.
Stk. 2.  Hvis et medlem, der frivilligt udtræder af  

 ordningen i løbet af året, har haft en fradragsfri indtægt, der er større end  

 den, medlemmet efter § 15, stk. 3, havde ret til, skal a-kassen beregne  

 fradraget for den overskydende indtægt/arbejde efter de almindelige  

 fradragsregler.
Den for meget udbetalte overgangsydelse skal tilbagebetales  

 til a-kassen.
 § 20.  A-kassen skal ved kalenderårets start  

 skriftligt underrette medlemmet om størrelsen af det fradragsfri beløb,  

 medlemmet har ret til at tjene.
 Stk. 2.  Ved begyndelsen af det kalenderår, hvor  

 medlemmet skal udtræde af overgangsydelsesordningen på grund af alder,  

 overgang til delefterløn eller efterløn, skal a-kassen beregne størrelsen af  

 det fradragsfri beløb, jf. § 15, stk. 3, for resten af ydelsesperioden.
 Stk. 3.  Ved udtræden af andre grunde end de i stk. 2  

 nævnte, skal a-kassen på udtrædelsestidspunktet opgøre størrelsen af det  

 fradragsfri beløb.
Fradrag for andre indtægter § 21.  Feriegodtgørelse og ferie med løn medfører  

 fradrag i overgangsydelsen i forhold til det antal feriedage, der er optjent,  

 jf. dog stk. 3. Antallet af feriedage ganges med 5/6. Der afrundes til hele  

 eller halve feriedage.
Stk. 2.  Fradraget foretages på det tidspunkt ferien  

 holdes.
For hver feriedag, medlemmet holder, fratrækkes 1/5 af  

 overgangsydelsen for en uge.
 Stk. 3.  Hvis feriegodtgørelsen eller lønnen i  

 ferieperioden udgør et mindre beløb end fradraget i overgangsydelsen, kan  

 medlemmet få udbetalt differencen som overgangsydelse.
 § 22.  Får et medlem udbetalt løn, rådighedsløn m.v.  

 for en periode, hvor der ikke udføres arbejde, eller modtager medlemmet  

 ydelser, der træder i stedet, medfører udbetalingen fradrag i  

 overgangsydelsen efter de gældende regler på dagpengeområdet.
 § 23.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag.  

 Tilsvarende gælder fast løbende udbetaling af beløb, som faglige  

 organisationer og lignende eller en tidligere arbejdsgiver udbetaler som  

 supplement til overgangsydelsen eller i forbindelse med arbejdsophør.
 Stk. 2.  Løbende udbetaling af pension, som hidrører fra  

 en arbejdsperiode i udlandet, medfører fradrag.
 Stk. 3.  Fradraget i overgangsydelsen beregnes efter  

 reglerne i § 10, stk. 4.
§ 24.  Et medlem, der modtager en udenlandsk pension,  

 som ikke direkte kan sidestilles med ydelser efter lov om social pension, jf.  

 lovens § 75 l, eller hvis pensionen er mindre end dansk folkepensions  

 grundbeløb, kan modtage pensionen sammen med overgangsydelsen.
Pensionen  

 fradrages fuldt ud krone for krone i overgangsydelsen.
 § 25.  Hvis et medlem modtager ydelser efter lov om en  

 aktiv arbejdsmarkedspolitik eller lov om arbejdsmarkedsuddannelser eller  

 regler udstedt i medfør heraf, medfører beløbet fradrag i overgangsydelsen.  

 Fradraget beregnes krone for krone.
 § 26.  Vederlag for genudsendelse, genopførelse og  

 anden form for genanvendelse af bøger, fotografier, teaterstykker, film m.v.  

 medfører fradrag, hvis vederlaget stammer fra arbejde inden for medlemmets  

 sædvanlige arbejdsområde, hvor sådanne genanvendelser m.v. er normale.
 Stk. 2.  Fradraget i overgangsydelsen beregnes efter  

 reglerne i § 10, stk. 4.
Oplysningspligt § 27.  Et medlem, der har arbejde eller indtægter, som  

 er omfattet af reglerne i dette kapitel, har pligt til løbende at underrette  

 a-kassen herom.
Indtægter, der ikke medfører fradrag § 28.  Der skal ikke ske fradrag for udbetaling af  

 tantieme, gratiale, bonus, opsparet søgnehelligdagsbetaling og lignende.
 Stk. 2.  Udbetaling af licensafgifter,  

 biblioteksafgifter, Koda/Gramexafgifter og lignende medfører ikke fradrag.
§ 29.  Der skal ikke ske fradrag for arbejdsfri  

 indtægter, herunder Overgangsydelse som lån mod overdragelse af  

 krav mod Lønmodtagernes § 30.  Et medlem, der anmelder krav om erstatning for  

 løn i en opsigelsesperiode over for Lønmodtagernes Garantifond, og som af den  

 grund skal have foretaget helt eller delvist fradrag i overgangsydelsen, kan  

 ved henvendelse til a-kassen få et beløb svarende til fradraget udbetalt som  

 lån imod overdragelse af det samlede krav mod Lønmodtagernes Garantifond til  

 a-kassen.
Udbetaling under ophold i udlandet § 31.  Et medlem, der modtager overgangsydelse, kan  

 bevare retten til overgangsydelse under midlertidigt ophold i udlandet i op  

 til sammenlagt 3 måneder inden for hvert kalenderår.
 Stk. 2.  Ophold på Færøerne eller i Grønland sidestilles  

 med ophold i udlandet.
 Stk. 3.  Overstiger opholdet i udlandet sammenlagt 3  

 måneder, eller tager medlemmet fast ophold i udlandet, standses udbetalingen  

 af overgangsydelse, indtil medlemmet igen tager fast ophold i Danmark.
 Stk. 4.  Hvis et medlem har bevaret retten til  

 overgangsydelse under ophold i udlandet lige op til et årsskifte, kan  

 pågældende dog bevare retten til overgangsydelse i en ny 3 måneders periode  

 uden forinden at tage ophold i Danmark.
 § 32.  Et medlem, der tager ophold i udlandet, skal  

 give a-kassen oplysning om opholdets begyndelses- og afslutningstidspunkt.
 § 33.  Det påhviler a-kassen at registrere perioder,  

 hvor et medlem opholder sig i udlandet, og at standse udbetalingen af  

 overgangsydelse i overensstemmelse med reglerne i § 31.
 § 34.  Når et medlem tager fast ophold i Danmark efter  

 længere tids ophold i udlandet end nævnt i § 31, genoptages udbetalingen af  

 overgangsydelse efter begæring fra medlemmet, hvis betingelserne for ret til  

 ydelsen fortsat er opfyldt.
Ret til overgangsydelse efter forsikring i  

 et andet EØS-land eller § 35.  Retten til overgangsydelse bortfalder, hvis et  

 medlem på grund af arbejde i et andet EØS-land eller på Færøerne omfattes af  

 dette lands arbejdsløshedsforsikring.
 Stk. 2.  Hvis arbejdet efter stk. 1 helt ophører, og  

 medlemmet vender tilbage til Danmark, kan medlemmet igen få overgangsydelse.  

 Det er en betingelse, at medlemmet optages i en a-kasse efter de særlige  

 regler for personer, der har haft arbejde i et andet EØS-land eller på  

 Færøerne.
 Stk. 3.  Overgangsydelsen kan tidligst udbetales fra det  

 tidspunkt, hvor a-kassen har modtaget medlemmets anmodning om optagelse.
Stk. 4.  A-kassen skal ved bortfald af retten til ydelse  

 efter stk. 1 vejlede medlemmet om muligheden for igen at indtræde i  

 overgangsydelsesordningen ved hjemkomsten til Danmark.
A-kassen skal samtidig  

 vejlede om betingelserne for genindtræden.
Vejledningen skal ske i  

 forbindelse med medlemmets udrejse.
 Overgangsydelsens ophør m.v.
 § 36.  Retten til overgangsydelse ophører ved udgangen  

 af den måned, hvor medlemmet fylder 60 år.
Stk. 2.  Retten til overgangsydelse bortfalder, hvis  

 medlemmet § 37.  A-kassen skal, senest 3 måneder før medlemmet  

 fylder 60 år, skriftligt informere om, at det er en betingelse for overgang  

 til delefterløn eller efterløn, at der indgives skriftlig begæring herom,  

 inden retten til overgangsydelse ophører.
 Ikrafttrædelse m.v.
 § 38.  Bekendtgørelsen træder i kraft den 3. juli 1998  

 og har virkning for sager om overgangsydelse, der på tidspunktet for  

 bekendtgørelsens ikrafttræden ikke er endeligt afgjort i det administrative  

 system. §§ 22, 25 og 35, stk. 4, har virkning fra tidspunktet for  

 bekendtgørelsens ikrafttræden.
 Stk. 2.  Der udarbejdes en vejledning til  

 bekendtgørelsen.
 Stk. 3.  Samtidig ophæves direktoratets bekendtgørelse  

 nr. 1183 af 22. december 1995 om overgangsydelse.
