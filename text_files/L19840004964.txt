 Den 22. juli 1981 undertegnedes i Lissabon en overenskomst mellem Danmark  

 og Portugal om international passager- og godsbefordring ad landevej.
 Overenskomsten og en dertil knyttet protokol har følgende ordlyd:
OVERENSKOMST mellem Kongeriget Danmarks regering og Den portugisiske Republiks regering  

 om international passager- og godsbefordring ad landevej Kongeriget Danmarks regering og Den portugisiske Republiks regering, som  

 nærer ønske om at fremme passager- og godstrafikken ad landevej mellem de to  

 lande samt i transit gennem deres territorier, er blevet enige om følgende:
Artikel 1 Anvendelsesområde 1 - Bestemmelserne i nærværende overenskomst finder anvendelse på  

 international transport af personer og gods ad landevej, som udføres for  

 fremmed regning eller for egen regning med køretøjer, som er indregistreret  

 på den ene kontraherende parts territorium og som benytter den anden  

 kontraherende parts territorium.
 2 - Ingen bestemmelse i nærværende overenskomst giver en transportudøver  

 fra den ene kontraherende part ret til at optage personer eller gods inden  

 for den anden kontraherende parts territorium for at afsætte personerne eller  

 godset inden for samme territorium.
Artikel 2 Definitioner 1 - Udtrykket »transportudøver« betegner en fysisk eller  

 juridisk person, som enten i Danmark eller i Portugal har ret til at udføre  

 transport af personer eller gods ad landevej, for egen regning eller for  

 fremmed regning, i overensstemmelse med de i hans eget land gældende regler.
 2 - Udtrykket »køretøj« betegner ethvert mekanisk drevet  

 køretøj, som er konstrueret eller indrettet til transport ad landevej af mere  

 end otte siddende personer, fraregnet føreren, eller af gods, til at trække  

 køretøjer bestemt til sådanne transporter, samt enhver påhængs- eller  

 sættevogn.
 3 - Udtrykket »tilladelse« betegner enhver licens, koncession  

 eller tilladelse, som kan udnyttes i overensstemmelse med de gældende  

 bestemmelser hos hver af de kontraherende parter.
I - Personbefordring Artikel 3 Transporter, der er omfattet af overenskomsten I henhold til bestemmelserne i nærværende overenskomst kan den ene  

 kontraherende parts transportudøvere:
Artikel 4 Kørsel, hvortil der kræves tilladelse Med forbehold af, hvad artikel 5 foreskriver, må de i denne overenskomst  

 omhandlede personbefordringer kun udføres af den ene af de kontraherende  

 parters transportudøvere på grundlag af en forudgående tilladelse, givet af  

 den anden kontraherende parts kompetente myndighed.
Artikel 5 Transporter, hvortil der ikke kræves tilladelse 1 - Følgende transporter er ikke undergivet reglerne om tilladelse:
 2 - Den i det foregående punkt hjemlede undtagelse kan i den i artikel 17  

 omhandlede protokol udvides til at omfatte andre internationale  

 passagerbefordringsarrangementer.
 3 - De kontraherende parters kompetente myndigheder fastsætter ved  

 indbyrdes aftale de kontrolforanstaltninger, som disse transporter skal  

 undergives.
Artikel 6 Rutekørsel 1 - Rutekørsel vil kun blive tilladt, hvis de kontraherende parters  

 kompetente myndigheder bliver enige om kørslens betimelighed, og med  

 indforståelse af de stater, der transiteres.
 2 - Hver kontraherende parts kompetente myndighed skal give tilladelse til  

 rutekørslen for så vidt angår den strækning, der er beliggende på dens eget  

 territorium.
 3 - Tilladelserne gives principielt på gensidighedsbasis.
 4 - Fastsættelse af eller ændring i takster, køreplaner eller andre  

 betingelser for udnyttelsen kræver forudgående godkendelse af de  

 kontraherende parters kompetente myndigheder.
 5 - Tilbagekaldelse eller midlertidig inddragelse af tilladelserne i  

 henhold til hver kontraherende parts lovgivning kan ikke godkendes eller  

 påbydes uden forudgående høring af den anden kontraherende parts kompetente  

 myndighed.
II - Godstransport Artikel 7 Transporter, der er omfattet af overenskomsten I henhold til bestemmelserne i nærværende overenskomst kan den ene  

 kontraherende parts transportudøvere:
Artikel 8 Transporter, hvortil der kræves tilladelse Med forbehold af, hvad der er foreskrevet i artikel 9:
 Denne procentdel fastsættes af de kontraherende parters kompetente  

 myndigheder.
Artikel 9 Undtagelser fra kravet om tilladelse 1 - Undtaget fra kravet om tilladelse er:
 2 - De i nærværende artikel og i b) og c) under artikel 10, stk. 2,  

 omhandlede transporter kan udføres af den ene kontraherende parts  

 transportudøvere mellem den anden kontraherende parts territorium og et  

 tredjeland.
 3 - Andre undtagelser fra kravet om tilladelse kan fastsættes i den i  

 nærværende overenskomsts artikel 17 omhandlede protokol.
Artikel 10 Kontingent 1 - Med forbehold af, hvad der er fastsat i det følgende punkt, udstedes  

 transporttilladelserne inden for det af de kontraherende parters kompetente  

 myndigheder fastsatte kontingent.
 2 - Undtaget fra kontingentordningen er:
 3 - Den undtagelse, der er fastsat i det foregående punkt, kan i den i  

 artikel 17 omhandlede protokol udvides til at omfatte andre arter af  

 internationale godstransporter.
III - Almindelige bestemmelser Artikel 11 Fiskale regler 1 - De virksomheder, som udfører de i nærværende overenskomst omhandlede  

 transporter, er undergivet de skatter og afgifter, som på den anden  

 kontraherende parts område er gældende for de transporter, der udføres på  

 dette område.
 2 - De to kontraherende parter kan dog tilstå nedsættelse i eller  

 fritagelse for skatter og afgifter i den i nærværende overenskomsts artikel  

 17 omhandlede protokol.
 3 - De i denne artikel omhandlede undtagelser kan ikke udvides til at  

 omfatte vej- og omsætningsafgifter eller told- og forbrugsafgifter på  

 motorkøretøjernes brændstofforbrug, bortset fra det brændstof, der findes i  

 køretøjernes standardtanke ved indkørslen.
Artikel 12 Køretøjernes vægt og dimensioner 1 - Med hensyn til køretøjernes vægt og dimensioner forpligter hver af de  

 kontraherende parter sig til ikke at undergive køretøjer indregistreret hos  

 den anden kontraherende part strengere vilkår end dem, der pålægges køretøjer  

 på dens eget område.
 2 - Såfremt køretøjets eller ladningens vægt eller dimensioner overstiger  

 de på den anden kontraherende parts område tilladte grænser, skal køretøjet  

 være udstyret med en særlig tilladelse, udstedt af denne kontraherende parts  

 kompetente myndighed.
 Såfremt denne tilladelse begrænser køretøjets anvendelse til en bestemt  

 rute, må transporten kun udføres ad denne rute.
Artikel 13 Udskiftning af beskadigede køretøjer Der dispenseres fra kravet om tilladelse for så vidt angår indkørsel eller  

 overflytning af et tomt køretøj fra en af de kontraherende parter, bestemt  

 til at erstatte et køretøj til transport af personer eller gods, som er  

 blevet ubrugbart på den anden kontraherende parts område.  

 Udskiftningskøretøjet fortsætter transporten på grundlag af den til det  

 beskadigede køretøj udstedte tilladelse.
Artikel 14 Kontrol af dokumenter Tilladelserne og andre i henhold til nærværende overenskomst nødvendige  

 dokumenter skal altid ledsage de pågældende køretøjer og fremvises på  

 forlangende af enhver myndighed, som på hver af de kontraherende parters  

 territorium er berettiget til at forlange dem fremvist.
Artikel 15 National lovgivning 1 - Den ene kontraherende parts transportudøvere og førere af køretøjer  

 skal under kørsel på den anden kontraherende parts område overholde de deer  

 gældende lovbestemmelser og forskrifter for så vidt angår anliggender, som  

 ikke er reguleret ved nærværende overenskomst.
 2 - Det i det foregående punkt fastsatte refererer navnlig til lovgivning  

 vedrørende landevejstransport og -færdsel, køretøjernes vægt og dimensioner,  

 arbejds- og hviletider for deres personel samt køretider.
Artikel 16 Overtrædelser 1 - Transportudøvere, som på den anden kontraherende parts territorium har  

 begået alvorlige eller gentagne overtrædelser af nærværende overenskomsts  

 bestemmelser eller af de på det pågældende territorium gældende love og  

 forskrifter vedrørende vejtransport og -færdsel, er på begæring af  

 myndighederne i det land, hvor overtrædelsen er begået, undergivet følgende  

 dispositioner:
 2 - Iværksættelse af de under det foregående punkt omtalte forholdsregler  

 skal så snart som muligt meddeles de kompetente myndigheder hos den  

 kontraherende part, som har anmodet derom.
 3 - Det i nærværende artikel fastsatte udelukker ikke brug af de  

 sanktioner, der kan anvendes i henhold til de gældende love og forskrifter i  

 det land, hvor overtrædelsen er begået.
Artikel 17 Anvendelsesregler De to kontraherende parter aftaler vilkårene for anvendelsen af nærværende  

 overenskomst i den protokol, som underskrives samtidig med overenskomsten.
Artikel 18 Kompetente myndigheder 1 - Hver af de kontraherende parter udpeger de myndigheder, som på dens  

 territorium er kompetente til at tage forholdsregler og afgøre spørgsmål  

 vedrørende anvendelsen af nærværende overenskomst.
 2 - De kompetente myndigheder forhandler direkte med hinanden.
Artikel 19 Blandet kommission 1 - For at sikre den rette gennemførelse af bestemmelserne i nærværende  

 overenskomst nedsætter de to kontraherende parter en blandet kommission.
 2 - Den nævnte kommission træder sammen efter anmodning fra en af de  

 kompetente myndigheder, skiftevis på hvert af deres områder.
 3 - Den blandede kommission har kompetence til at ændre protokollen.
IV - Slutbestemmelser Artikel 20 Ikrafttræden og gyldighedstid 1 - Nærværende overenskomst skal godkendes i overensstemmelse med hver af  

 de kontraherende parters forfatningsmæssige bestemmelser og træder i kraft på  

 en dato, som fastsættes ved diplomatisk noteveksling.
 2 - Nærværende overenskomst er gyldig i eet år fra datoen for dens  

 ikrafttræden og forlænges derefter stiltiende fra år til år, medmindre den  

 opsiges af en af de kontraherende parter tre måneder før dens gyldighed  

 ophører.
 Udfærdiget i Lissabon den 22. juli 1981 i to originaleksemplarer på  

 fransk.
For Kongeriget Danmarks regering Per Fergo For Den portugisiske Republiks regering Leonardo Mathias PROTOKOL oprettet i henhold til artikel 17 i overenskomsten mellem Kongeriget  

 Danmarks regering og Den portugisiske Republiks regering om international  

 passager- og godsbefordring ad landevej Med henblik på gennemførelsen af nævnte overenskomst er de kontraherende  

 parter blevet enige om følgende:
Anvendelsesområde 1 - For så vidt angår artikel 2:
 Et lastvognstog bestående af en motorvogn med en påhængsvogn eller en  

 sættevogn betragtes som et enkelt køretøj, forudsat at de begge er  

 indregistreret på samme kontraherende parts territorium, eller at  

 påhængsvognen eller sættevognen er lejet for lang tid (leasing) af ejeren af  

 motorvognen.
 I sidstnævnte tilfælde skal transportudøveren kunne dokumentere  

 lejekontrakten.
I - Personbefordring Kørsel, hvortil der kræves tilladelse 2 - For så vidt angår artikel 4:
 2.1 Ansøgninger om tilladelse til personbefordring, hvortil der kræves  

 forudgående tilladelse, skal sendes til den kompetente myndighed i det land,  

 hvor køretøjet er indregistreret, hvilken myndighed videresender den til den  

 anden kontraherende parts kompetente myndighed mindst enogtyve dage før det  

 berammede tidspunkt for rejsens påbegyndelse.
 2.2 Ansøgningerne om tilladelse skal ledsages af de nedenfor angivne  

 oplysninger:
- navn og adresse for det foretagende, der arrangerer rejsen, - navn og adresse for transportudøveren, - antallet af køretøjer, der skal benyttes, - passagerernes antal, - dato og sted for grænsepassage, med nærmere angivelse af de strækninger,  

 på hvilke der køres med passagerer eller med tomt køretøj, - rejserute og steder for optagelse og afsætning af passagerer, - om muligt, navnene på de byer, i hvilke overnatninger vil finde sted, og  

 hotellernes adresser, - rejsens art: organiseret tur, pendulkørsel eller almindelig  

 turistkørsel.
 2.3 Med undtagelse af oplysning om navn og adresse for den virksomhed, der  

 organiserer rejsen, og for transportudøveren, samt om rejsens art og om det  

 tidsrum, i hvilket rejsen forventes udført, kan der dispenseres fra angivelse  

 af en eller flere af de nævnte oplysninger, hvor dette er berettiget,  

 forudsat at transportudøveren indgiver disse oplysninger inden befordringens  

 påbegyndelse, på den måde, som er fastsat af den anden kontraherende parts  

 kompetente myndighed.
 3 - For så vidt angår artikel 5:
 3.1 Med hensyn til de transporter, som er omhandlet i pkt. a) og b) i  

 denne artikels stk. 1, skal de portugisiske transportudøvere medføre den  

 køreseddel, som er indført ved CEMT's resolution nr. 20 af 16. december 1969,  

 i versionen af 16. juni 1971, og de danske transportudøvere den køreseddel,  

 som er foreskrevet i CEE-reglerne nr. 1016/68, gengivet i tillæg 2 til  

 CM-dokument (71) 8.
 3.2 Med hensyn til de andre transporter, hvortil der ikke kræves  

 tilladelse i henhold til overenskomstens artikel 5, stk. 1, er hver af de  

 kontraherende parters transportudøvere underkastet de  

 kontrolforanstaltninger, som er foreskrevet i den anden kontraherende parts  

 lovgivning.
 4 - For så vidt angår artikel 6:
 4.1 Ansøgningerne om tilladelse til rutekørsel, herunder transitkørsel,  

 skal sendes til den kompetente myndighed i det land, i hvilket køretøjet er  

 indregistreret.
 4.2 Hvis den kompetente myndighed i det land, i hvilket køretøjet er  

 indregistreret, er sindet at imødekomme ansøgningen, sender den et eksemplar  

 af denne, bilagt sin udtalelse, til den anden kontraherende parts kompetente  

 myndighed.
 4.3 Hver kontraherende parts kompetente myndighed tilstiller den anden  

 kontraherende parts kompetente myndighed en kopi af tilladelsen vedrørende  

 den del af strækningen, som er beliggende på dens territorium.
 5 - Tilladelserne og kontroldokumenterne skal være affattet på  

 udstedelseslandets sprog, med en oversættelse til fransk eller engelsk.
II - Godstransport Kørsel, hvortil der kræves tilladelse 6 - For så vidt angår artikel 8 a):
 6.1 Der findes to former for tilladelser:
 6.2 Tilladelserne nummereres af den myndighed, der udsteder dem, og skal  

 ledsages af en kørselsrapport, som obligatorisk skal udfyldes før  

 transportens påbegyndelse.
 6.3 Transporttilladelserne og kørselsrapporterne skal trykkes på to sprog,  

 i overensstemmelse med de formularer, som udfærdiges ved indbyrdes aftale  

 mellem de to kontraherende parters kompetente myndigheder.
 6.4 Tilladelserne udstedes på transportudøverens navn; de kan ikke  

 overdrages og kan kun benyttes for et enkelt køretøj eller for en enhed af  

 sammenkoblede køretøjer.
 6.5 De kontraherende parters kompetente myndigheder udveksler  

 tilladelsesblanketterne in blanco og gratis.
Kontingent 7 - For så vidt angår artikel 10:
 7.1 Kontingentet fastsættes for et kalenderår.
 7.2 Antallet af tilladelser gyldige for en transport frem og tilbage  

 fastsættes for det første år for hver kontraherende parts transportudøvere  

 til:
 250 tilladelser.
 Dette kontingent kan for indtil 30 pct.'s vedkommende anvendes til  

 transporter hidrørende fra eller bestemt for tredjelande.
 For overenskomstens første anvendelsesår fastsættes kontingenterne pro  

 rata temporis på grundlag af ovennævnte tal i forhold til tidsrummet mellem  

 overenskomstens ikrafttræden og årets udgang.
 7.3 Hver tidsbegrænset tilladelse regnes lig med 15 transporter.
III - Almindelige bestemmelser Fiskale regler 8 - For så vidt angår artikel 11:
 De to kontraherende parter er enige om at fritage de internationale  

 transporter ad landvej for enhver skat og afgift af besiddelsen og  

 benyttelsen af køretøjerne.
 Ingen af de kontraherende parter kan afkræve en transportudøver fra den  

 anden kontraherende part betaling af nogen skatter, gebyrer, stempelafgifter  

 og sportler, som eventuelt skal erlægges i forbindelse med udstedelsen af de  

 i nærværende overenskomst omhandlede tilladelser.
Overenskomstens anvendelse 9 - For så vidt angår artikel 18:
 9.1 De myndigheder, som er kompetente til at udstede tilladelserne og til  

 at træffe enhver anden nødvendig foranstaltning med henblik på anvendelsen af  

 overenskomsten, er følgende:
 For Danmark:
Ministeriet for offentlige arbejder, Frederiksholms Kanal 27, DK 1220 København K.
Telefon 12 62 42 Telex 22 275 For Portugal:
Direccao-Geral dos Transportes Terrestres, Av. das Forcas Armadas, 40, 1699 Lisboa Codex.
Telefon 734681 Telex 16597 9.2 De kompetente myndigheder udveksler inden for to måneder efter hvert  

 kalenderårs udløb opgørelser over de i artikel 8 omhandlede tilladelser, som  

 er blevet udstedt i det forløbne år.
 9.3 Med henblik på det i 9.2 fastsatte skal tilladelserne tilbagesendes  

 til den myndighed, som har udstedt dem, enten efter deres benyttelse eller,  

 såfremt de ikke er blevet benyttet, når deres gyldighed ophører.
 Udfærdiget i Lissabon den 22. juli 1981 i to originaleksemplarer på  

 fransk.
