I medfør af §§ 10, 20 a og 21, stk. 5, i lov om støtte til miljøforbedrende investeringer i mindre landbrug m.v., jf.
 lovbekendtgørelse nr. 1172 af 16. december 1992 fastsættes:
 § 1.  Statsgaranti for lån til miljøforbedrende  

 investeringer i henhold til loven meddeles af Kongeriget Danmarks Hypotekbank  

 og Finansforvaltning (Hypotekbanken). Statsgarantien dækker 80 pct. af tabet.
Vilkår for ydelse af statsgaranti § 2.  Statsgaranti kan ydes for lån til investeringer,  

 som opnår støtte i henhold til loven, jf. bekendtgørelse nr. 1173 af 16.  

 december 1992 om støtte til miljøforbedrende investeringer i mindre landbrug  

 m.v.
 Stk. 2.  Det er en betingelse, at ansøgeren ikke er i  

 stand til selv at stille den sikkerhed, der kræves for optagelse af lån til  

 finansieringen på det almindelige lånemarked, jf. lovens § 10, stk. 2. Det  

 skal endvidere kunne skønnes, at ansøgeren har rimelig mulighed for at  

 opfylde sine økonomiske forpligtelser, herunder tilbagebetaling af det  

 statsgaranterede lån.
 Stk. 3.  Hvor ægtefællens (samleverens) indtægter er af  

 væsentlig betydning for den økonomiske balance, kan Hypotekbanken betinge, at  

 den pågældende medhæfter helt eller delvist for det statsgaranterede lån.
 § 3.  Det statsgaranterede lån kan ydes med en  

 størrelse maksimalt som de udgifter til investeringen, der godkendes af  

 kommunalbestyrelsen/Jordbrugsdirektoratet som grundlag for beregning af  

 støtte.
 Stk. 2.  Hvis ansøgning indsendes, før investeringen  

 foretages, ydes tilsagn om garanti betinget af endelig støttebevilling.  

 Garantiens størrelse fastsættes i så fald endeligt i overensstemmelse med  

 stk. 1, når støtte er bevilget.
 Stk. 3.  Der kan højst ydes garanti for et lånebeløb på  

 400.000 kr.
Krav til lånesikkerheden § 4.  Lånet skal sikres ved oprykkende panteret i den  

 pågældende ejendom, således at foranstående hæftelser alene respekteres i det  

 omfang, de er sikret inden for handelsværdien vurderet uden tillæg af ansatte  

 merværdier for den pågældende investering.
Tidligere ydede statslån og  

 statsgaranterede lån kan dog respekteres uanset deres sikkerhedsmæssige  

 placering.
 Stk. 2.  Kongeriget Danmarks Hypotekbank og  

 Finansforvaltning kan i særlige tilfælde godkende anden betryggende  

 sikkerhed.
Stk. 3.  Ved ejendommens handelsværdi forstås den  

 kontantværdi, hvortil ejendommen med besætning og inventar (løsøre) er ansat  

 ved en værdiansættelse til låneefterretning.
Værdiansættelsen skal være  

 foretaget af det realkreditinstitut, der har ydet den væsentligste del af  

 ejendommens belåning eller alternativt af Dansk Landbrugs Realkreditfond,  

 dersom Dansk Landbrugs Realkreditfond har ydet lån i ejendommen.  

 Værdiansættelsen må ikke være ældre end et år og skal afspejle de aktuelle  

 forhold.
Stk. 4.  Ved beregning af lånets pantesikring skal  

 foranstående pantehæftelsers nominelle værdi omregnes til kontantværdi ved  

 anvendelse af Realkreditrådets omregningstabeller, jf. § 3, stk. 2, i  

 Boligministeriets bekendtgørelse nr. 515 af 28. juni 1991 om udmåling af  

 realkredit.
Ved omregningen skal anvendes de omregningstabeller fra  

 Realkreditrådet, som var gældende på det tidspunkt, hvor vurderingen blev  

 foretaget.
Foranstående ejerpantebreve, skadesløsbreve o. lign. kan kun  

 respekteres inden for pålydende, der skønnes påkrævet til sikring af  

 eksisterende gældsforpligtelser og et efter bedriftens forhold rimeligt behov  

 for driftskredit.
Lånets oprykkende panteret i forhold til gældsforpligtelser  

 og driftskreditter af nævnte art skal sikres.
 Stk. 5.  Allerede ydede statslån eller statsgaranterede  

 lån rykker ikke tilbage for statsgaranterede miljøstøttelån.
Stk. 6.  Hypotekbanken kan meddele dispensation fra  

 sikkerhedsgrænsen, jf. stk. 1, når særlige forhold taler derfor.
Ved  

 afgørelsen lægges vægt på Stk. 7.  Hvis der ansøges om dispensation, skal det i §  

 6, stk. 2, nævnte materiale indsendes til Hypotekbanken, der endvidere kan  

 indhente yderligere dokumentation.
Lånevilkår § 5.  Lånet skal ydes med en løbetid på mindst 10 år.  

 Garantiperioden udgør maksimalt 15 år, jf. lovens § 10, stk. 2. Lånet skal  

 afdrages i løbet af låneperioden efter annuitetslåneprincippet.
Lånet  

 forfalder til indfrielse i tilfælde af, at debitor ophører med at være ejer  

 eller bruger af ejendommen.
 Stk. 2.  I lånedokumentet skal optages følgende  

 bestemmelse: »Låntager forpligter sig til straks at give långiver og  

 Kongeriet Danmarks Hypotekbank og Finansforvaltning meddelelse, hvis  

 virkomheden ophører eller afhændes, eller der sker andre væsentlige ændringer  

 i virksomhedens forhold, herunder brugerskifte«.
 Stk. 3.  Lånet ydes på pengeinstituttets sædvanlige  

 vilkår med hensyn til renteberegning, opsigelse m.v.
Stk. 4.  Ved senere optagelse af lån til investering  

 m.v. vil der kunne ske tilbagerykning efter de retningslinjer, der gælder for  

 lån til yngre jordbrugere og statsgaranterede tørkelån, gældssaneringslån  

 m.v.
Der vil herunder gælde samme sikkerhedsgrænse på 90 pct. af  

 handelsværdien.
Ansøgning om garanti § 6.  Ansøgning om lån med statsgaranti udfærdiges på  

 et særligt skema, hvoraf eksemplarer med vejledning vil kunne fås ved  

 henvendelse til kommunalbestyrelsen eller Hypotekbanken.
 Stk. 2.  Som bilag til ansøgningen skal vedlægges:
 Stk. 3.  Garantiansøgningen med de i stk. 2 nævnte bilag  

 skal indleveres til det långivende pengeinstitut, der efter tilsagn om lånet  

 videresender ansøgningsskemaet til Hypotekbanken med attestation for, at der  

 foreligger endelig støttebevilling eller forhåndsvurdering og  

 Jordbrugsdirektoratets attestation.
Stk. 4.  Hypotekbanken kan forlange det i stk. 2 nævnte  

 bilagsmateriale indsendt til gennemsyn.
Det skal af pengeinstituttet  

 opbevares i mindst 3 år efter lånets effektuering.
 Stk. 5.  Ansøgningen skal være modtaget i Hypotekbanken  

 senest 3 måneder efter, at der er meddelt bevilling af støtte, dog senest den  

 30. juni 1995. Der kan dispenseres fra fristen på 3 måneder, hvis forholdene  

 taler derfor.
Bevilling af lån og statsgaranti § 7.  Pengeinstituttet påser, at lån ikke bevilges,  

 hvor det må skønnes, at finansiering kan ske uden statsgaranti, eller at  

 ansøgeren ikke vil have rimelig mulighed for at opfylde sine økonomiske  

 forpligtelser og tilbagebetale lånet, jf. § 2, stk. 2. Mulighederne for  

 opnåelse af realkreditlån til finansiering af investeringen forventes normalt  

 fuldt udnyttet.
 Stk. 2.  Den i stk. 1 nævnte bedømmelse foretages af  

 pengeinstituttet efter dettes almindelige kendskab til ansøgeren og på  

 grundlag af det af den medvirkende driftsøkonomikonsulent eller revisor  

 udarbejdede drifts- og likviditetsbudget, jf. § 6, stk. 2.
 Stk. 3.  Pengeinstituttet påser tillige, at de i § 4  

 nævnte betingelser vedrørende lånets sikkerhed er opfyldt.
 § 8.  Hypotekbanken meddeler statsgaranti på grundlag  

 af ansøgningsskemaet med pengeinstituttets påtegning om bevilling.
 Stk. 2.  Pengeinstituttet giver straks ved lå-nets  

 effektuering Hypotekbanken underretning vedlagt kopi af låne- og  

 sikkerhedsdokumenter.
§ 9.  Statsgarantien er betinget af, at investeringen  

 opnår støttebevilling.
Hvis statsgarantien meddeles tidligere, træder  

 garantien først i kraft, når pengeinstituttet underretter Hypotekbanken om,  

 at støttebevilling er meddelt.
Garantiens størrelse fastsættes i så fald  

 endeligt i overensstemmelse med støttebevillingen, jf. § 3, stk. 2.
 Stk. 2.  Tilsagn om statsgaranti bortfalder, hvis  

 underretning om lånets udbetaling og støttebevilling ikke tilstilles  

 Hypotekbanken inden for 1 år efter datoen for garantitilsagnet.
Udbetaling af støtte § 10.  For miljøforbedrende investeringer, hvor der er  

 meddelt statsgaranti for lån til finansieringen, sker udbetaling af støtte  

 til det långivende pengeinstitut på den i ansøgningen oplyste konto.
Kontant  

 engangsstøtte posteres som ekstraordinært afdrag på det statsgaranterede lån.  

 Støtte, der udbetales i rater, posteres, sålænge der er restgæld på lånet,  

 til betaling af renter og afdrag på dette.
Det statsgaranterede lån må  

 nedsættes med eventuelle støtteudbetalinger, som er sket før lånets  

 bevilling, hvis støtten og lånet er ydet til finansiering af de samme  

 investeringer.
Hvis lånet forfalder til indfrielse, udbetales resterende  

 rater med et tilbagediskonteret beløb til nedbringelse af restgælden.
Lån til finansiering af fælles anlæg § 11.  Vilkår for bevilling af statsgaranti for lån  

 til finansiering af fælles anlæg fastsættes i overensstemmelse med  

 foranstående med de ændringer, som følger af forholdene.
Hypotekbanken kan  

 efter forhandling med Jordbrugsdirektoratet fastlægge nærmere retningslinier  

 for meddelelse af disse garantier.
Garantiforpligtelsens indhold og forhold i forbindelse med  

 misligholdelse § 12.  Statens garantiforpligtelse indebærer, at  

 staten dækker 80 pct. af det tab, som pengeinstituttet måtte lide, hvis det  

 garanterede lånebeløb ikke indfries, og at staten som selvskyldnerkautionist  

 ved forfaldsdag betaler 80 pct. af forfaldne beløb, når påkrav fremsættes  

 herom.
 Stk. 2.  Garantien omfatter foruden hovedstolen tillige  

 renter, provision og omkostninger m.v. i forbindelse med skadesløs indfrielse  

 af det garanterede lånebeløb.
 § 13.  Hvor opsigelsesadgang foreligger i medfør af  

 låneaftalen, og hvor pengeinstituttet gør brug heraf, er pengeinstituttet  

 berettiget til at fordre 80 pct. af den opgjorte restgæld betalt af staten,  

 jf. § 12.
 Stk. 2.  Ved misligholdelse med en ydelse kan  

 pengeinstituttet lade låneforholdet fortsætte og kræve 80 pct. af staten, jf.  

 § 12.
Stk. 3.  Pengeinstituttet kan uden Hypotekbankens  

 samtykke yde henstand med betaling af ydelser i indtil 6 måneder.
Henstand  

 udover 6 måneder skal godkendes af Hypotekbanken.
Hvis der ved misligholdelse  

 eller henstand optages forhandlinger med låntager om en særlig  

 afviklingsordning, skal denne ligeledes godkendes af Hypotekbanken.
 Stk. 4.  Hypotekbanken skal inden 2 måne-der efter  

 forfaldsdag underrettes såvel om ydet henstand som om misligholdelse med  

 betaling af ydelser.
 § 14.  Pengeinstituttet skal uden ugrundet ophold  

 underrette Hypotekbanken, hvis det bliver bekendt med:
 Stk. 2.  Ønsker pengeinstituttet ikke selv at opsige  

 lånet i anledning af de i stk. 1 nævnte forhold, afgør Hypotekbanken efter  

 forhandling med pengeinstituttet, om statsgarantien skal opsiges.
 Stk. 3.  Hypotekbanken kan opsige statsgarantien, hvis  

 pengeinstituttet efter forhandling ikke ønsker at opsige lånet ved  

 misligholdelse med betaling af ydelser.
§ 15.  Hvis pengeinstituttet ved misligholdelse  

 undlader at tage skridt til realisation af de stillede sikkerheder, er  

 Hypotekbanken berettiget til at forlange sikkerhederne udleveret, for at  

 Hypotekbanken selv kan foranledige realisationen.
Provenuet ved realisation  

 af sikkerhederne skal deles mellem staten og pengeinstituttet med henholdsvis  

 80 pct. og 20 pct., jf. § 12, uanset om det er Hypotekbanken eller det  

 långivende pengeinstitut, der foranlediger realisationen gennemført.
§ 16.  Såfremt der i forbindelse med ydelsen af lånet  

 særskilt er stillet yderligere sikkerhed, over for pengeinstituttet i form af  

 pant, kaution eller depot ved tredjemand, deles provenuet ved realisation af  

 disse sikkerheder ligeledes mellem staten og pengeinstituttet med henholdsvis  

 80 pct. og 20 pct.
Det samme gælder eventuel dividende i låntagers konkursbo.
Stk. 2.  Den sikkerhed, som eventuelt er stillet for  

 låntagers øvrige engagementer med pengeinstituttet, tjener primært til  

 sikkerhed for disse engagementer til enhver tid, herunder kreditter, der er  

 ydet af pengeinstituttet efter lånets optagelse.
Overskydende sikkerhed i  

 forbindelse med disse andre engagementer skal, når sikkerheden er stillet ved  

 debitor i fornødent omfang komme staten og långiver til gode ved afskrivning  

 af det overskydende provenu på gælden ifølge det statsgaranterede lån.
Hvis  

 sikkerhed stillet af tredjemand anvendes til afskrivning på gælden ifølge det  

 statsgaranterede lån, skal fordelingen ske i samme forhold.
Klage § 17.  Hypotekbankens afgørelser om statsgaranti efter  

 denne bekendtgørelse kan af ansøgeren påklages til Jordbrugsdirektoratet.  

 Klagefristen er 4 uger fra den dag, afgørelsen er meddelt ansøgeren.
 Stk. 2.  Jordbrugsdirektoratets afgørelser kan ikke  

 indbringes for anden administrativ myndighed.
 Ikrafttrædelse m.v.
 § 18.  Nærmere retningslinjer for støtteordningens  

 administsration, herunder for udbetaling af lånet, aftales mellem  

 Hypotekbanken og pengeinstitutternes organisationer, der orienterer de  

 enkelte pengeinstitutter.
 § 19.  Bekendtgørelsen træder i kraft den 1. januar  

 1993.
 Stk. 2.  Samtidig ophæves bekendtgørelse nr. 708 af 10.  

 november 1987 om statsgaranti for lån til miljøforbedrende investeringer m.v.
