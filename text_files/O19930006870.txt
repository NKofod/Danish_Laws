Resumé A klagede over en afgørelse fra Arbejdsmarkedets Ankenævn (AMA)  

 om, at A var blevet afskediget af en grund, der væsentligst kunne tilregnes  

 ham, med den følge, at han ikke kunne oppebære dagpenge i 5 uger.
A's  

 arbejdsgiver C havde som begrundelse for afskedigelsen anført, at A ikke  

 havde  

 efterkommet C's påbud om inden 2 dage at fremsende en lægeerklæring.
I  

 forbindelse med Direktoratet for Arbejdsløshedsforsikringens (DfA's)  

 behandling  

 af sagen udtalte A's læge, at lægeerklæringen var blevet fremsendt én dag for  

 sent på grund af, at lægen havde været på kursus.
Lægen oplyste videre, at A  

 gennem længere tid havde virket trist og forsagt, og at A ved henvendelsen om  

 lægeerklæringen havde fortalt, at han følte sig mobbet på sin arbejdsplads af  

 værkføreren m.fl.
Dette var efter lægens opfattelse årsagen til, at A ikke  

 havde bedt om forlængelse af fristen for aflevering af lægeerklæringen.  

 Lægens  

 udtalelse blev ikke i forbindelse med DfA's og AMA's behandling af sagen  

 forelagt C.
Ombudsmanden fandt, at AMA's afgørelse i sagen var blevet truffet  

 på et ufyldestgørende grundlag.
Ombudsmanden anførte, at udtalelser fra A's  

 fagforening kun kunne tillægges begrænset betydning i den konkrete sag, der  

 involverede flere medlemmers interesser.
På baggrund heraf og da A havde  

 givet  

 samtykke til, at lægens udtalelse blev forelagt C til udtalelse, henstillede  

 ombudsmanden til AMA at tage sagen op til fornyet behandling. (J. nr.  

 1992-1116-020).
 Mangelfuld sagsoplysning i arbejdsløshedsforsikringssag.
 B klagede for A over  

 Arbejdsmarkedets Ankenævns afgørelse i skrivelse af 19. september 1991. Ved  

 afgørelsen stadfæstede ankenævnet Direktoratet for  

 Arbejdsløshedsforsikringens  

 afgørelse af 10. april 1991, hvorved direktoratet fandt, at A den 14.  

 september  

 1990 blev afskediget af en grund, der væsentligst kunne tilregnes ham med den  

 følge, at han ikke kunne oppebære dagpenge i 5 uger.
Af sagens akter fremgik det  

 bl.a., at A blev ansat på virksomheden C den 17. februar 1986. Den 27. august  

 1990 måtte han sygemelde sig.
I en skrivelse af 12. september 1990 anmodede C  

 om fremsendelse af lægeerklæring som skulle være C i hænde senest fredag den  

 14. september 1990. Idet A's læge var på kursus den 13. september 1990, blev  

 der først fremsendt lægeerklæring til C den 14. september 1990, hvilken  

 erklæring C modtog den 15. september 1990. Som følge heraf opsagde C A i en  

 skrivelse af 14. september 1990, der indeholdt følgende:
"I henhold til skrivelse  

 af 12.9.90, hvor vi bad dig fremsende en lægeerklæring, som skulle være os i  

 hænde senest idag fredag og du ikke har efterkommet dette, betragter vi  

 hermed  

 dit ansættelsesforhold som ophørt pr. dags dato." Den 12. november 1990  

 meddelte Nærings- og Nydelsesmiddelarbejdernes Arbejdsløshedskasse, at det  

 var  

 kassens opfattelse, at A var blevet afskediget af en grund, der i det  

 væsentligste kunne tilregnes ham, hvorfor han fik 5 ugers karantæne.  

 Afgørelsen  

 blev tiltrådt af arbejdsløshedskassens hovedledelse den 14. december 1990.
 I en skrivelse af 5. januar  

 1991 indbragte A hovedledelsens afgørelse for Direktoratet for  

 Arbejdsløshedsforsikringen.
Den 7. januar 1991 afgav A's  

 læge en udtalelse til Direktoratet for Arbejdsløshedsforsikringen i anledning  

 af sagen.
I udtalelsen anførte lægen følgende:
 "Ang. (A) ...
 som gennem årene har været  

 patient i min konsultation og er mig velbekendt som et normalt - måske  

 lovligt  

 beskedent menneske.
 Jeg er af ham og hans familie  

 bedt om udtalelse i anledning af hans fyring fra (C) og har fået tilladelse  

 til  

 at bryde tavshedspligten.
 Jeg er bekendt med hans  

 hoslagte brev til direktoratet og behøver derfor ikke ridse alt op.
I forbindelse med  

 konsultation om en banal skade i juli 1990 bemærkede jeg, at han virkede  

 trist  

 og forsagt i modsætning til ellers.
Jeg nævnte det ikke for ham.
Han henvender sig så til mig  

 d. 14. september 1990 p.g. af den famøse lægeerklæring - jeg gik ham på  

 klingen  

 - og pludseligt grædende fortæller dette store sunde menneske så, at han  

 systematisk gennem lang tid er blevet mobbet på sin arbejdsplads af  

 værkføreren  

 og dennes håndgangne "venner". For sit lange hår - for sin  

 manglende  

 lyst til at deltage i selskabeligheden etc.
Værkføreren: "Jeg skal nok  

 få  

 dig ud." Knægten gik jo i spåner over dette - specielt da chikanen fik  

 forholdet til hans pige til at gå i stykker, hun arbejdede på samme  

 arbejdsplads.
Det undrede mig ikke at han fik den aldeles utraditionelle  

 fyring, omtalte værkfører har signeret fyresedlen.
 Jeg har haft en del samtaler  

 med (A), han er ved at falde til ro, og vi har undgået øl og tabletter.
Men - det er vist naturligt,  

 at han var ude af stand til at kontakte værkføreren og søge om forlængelse af  

 fristen til jeg kom hjem fra kursus.
Derefter gik det jo stærkt med  

 lægeerklæringen." Erklæringen af 7. januar 1991  

 blev ikke forelagt C til udtalelse forud for direktoratets afgørelse i sagen  

 eller senere.
Den 22. januar 1991 afgav  

 Nærings- og Nydelsesmiddelarbejderforbundet en udtalelse til Direktoratet for  

 Arbejdsløshedsforsikringen.
I udtalelsen anførte forbundet følgende:
 "Det kan synes at være  

 en kort frist, med 2 dage til at fremskaffe en lægeerklæring, men absolut  

 ikke  

 en ukendt situation for vort medlem, der tidligere har været på  

 Førstedagserklæring, hvor denne skulle være arbejdsgiveren ihænde senest  

 anden  

 fraværsdag kl. 12.00.
Det er ikke unormalt, at  

 forlange en lægeerklæring med 2 dages varsel.
Vi har da enkelte gange været  

 ude  

 for, at et medlem ikke kunne få tid hos lægen, men så ringer man da til sin  

 mester eller tillidsrepræsentant på arbejdspladsen, så løses problemet i  

 fællesskab.
 Vi mener det ville have været  

 en naturlig reaktion i denne sag, at ringe og sige tingene som de var.
Vi var bekendt med, at der  

 blev sendt bud efter en lægeerklæring, og havde vi ment det var et urimeligt  

 krav (tidsmæssigt) havde vi gjort indsigelse med det samme, men det fandt vi  

 ikke anledning til, da vi mente at (A) kunne ringe, hvis der var  

 problemer." I skrivelse af 10. april 1991  

 traf Direktoratet for Arbejdsløshedsforsikringen følgende afgørelse:
 "I henhold til  

 arbejdsløshedsforsikringslovens § 63, stk. 1, nr. 3, må dagpenge ikke  

 udbetales  

 til et medlem, hvis ledighed skyldes, at medlemmet afskediges af en grund,  

 der  

 væsentligst kan tilregnes medlemmet.
 Det fremgår endvidere af  

 direktoratets bekendtgørelse nr. 315 af 17. maj 1989, § 22, at et medlem er  

 selvforskyldt ledig, hvis arbejdsløshedskassen efter en samlet vurdering af  

 omstændighederne ved medlemmets afskedigelse finder, at medlemmet er blevet  

 afskediget af en grund, der væsentligst kan tilregnes medlemmet.
 Ifølge nævnte bekendtgørelses  

 § 26, stk. 1, kan et medlem, der uden fyldestgørende grund selv bringer et  

 arbejdsforhold til ophør eller bliver afskediget af en grund der væsentligst  

 kan tilregnes medlemmet, ikke få dagpenge i 5 uger.
 Direktoratet finder på det  

 foreliggende grundlag, at De er blevet afskediget af en grund, der  

 væsentligst  

 kan tilregnes Dem, da De efter at være anmodet herom den 12. september 1990  

 ikke afleverede lægeerklæring hos arbejdsgiveren senest den 14. september  

 1990.
 De kan derfor ikke få  

 dagpenge i 5 uger fra datoen for arbejdsophøret den 14. september 1990 at  

 regne, jf. § 26, stk. 1, i ovennævnte bekendtgørelse.
Direktoratet har ved  

 afgørelsen lagt til grund, at De i dagene den 13. og 14. september 1990 må  

 anses for at have haft tilstrækkelig mulighed for at fremskaffe og aflevere  

 lægeerklæring rettidigt eller at kontakte arbejdsgiveren med henblik på at få  

 fristen forlænget for indsendelse af lægeerklæringen." I skrivelse af 11. april 1991  

 indbragte A direktoratets afgørelse for Arbejdsmarkedets Ankenævn.
 I skrivelsen af 19. september  

 1991 stadfæstede ankenævnet direktoratets afgørelse med den af direktoratet  

 anførte begrundelse.
 Under min behandling af B's  

 klage har A i en erklæring af december 1992 meddelt samtykke til, at  

 lægeerklæringen af 7. januar 1991 fra egen læge, under en eventuel  

 genoptagelse  

 af sagen, forelægges C til udtalelse.
 Efter en foreløbig gennemgang  

 af sagen anmodede jeg den 21. januar 1993 Arbejdsmarkedets Ankenævn om at  

 oplyse, om ankenævnet havde taget skridt til at høre C over lægeerklæringen  

 af  

 7. januar 1991 og i benægtende fald, hvorfor dette ikke var sket.
 I skrivelse af 24. februar  

 1993 besvarede ankenævnet min henvendelse som følger:
 "...
 I denne anledning skal man  

 oplyse, at ankenævnet ikke har foretaget supplerende undersøgelser af  

 grundlaget for medlemmets afskedigelse.
 Ankenævnet var ved afgørelsen  

 opmærksom på, at lægeerklæringen blev sendt af medlemmets læge til  

 arbejdsgiveren, og at det for så vidt skyldtes lægen, at erklæringen kom for  

 sent.
Nævnet har imidlertid lagt  

 vægt på, at arbejdsgiver klart over for medlemmet havde tilkendegivet, at  

 lægeerklæringen skulle være (C) i hænde senest den 14. september 1990, at  

 medlemmets faglige organisation har forklaret, at medlemmet tidligere havde  

 været i den situation, at han skulle fremkomme med  

 "førstedagserklæring",  

 og at han derfor har været bekendt med betydningen af at fremkomme med de  

 ønskede erklæringer i rette tid, samt at den faglige organisation har udtalt,  

 at den ikke skønnede, at arbejdsgiverens anmodning om lægeerklæring i løbet  

 af  

 to dage var et urimeligt krav." Efter min gennemgang af sagen  

 udtalte jeg i en skrivelse til B følgende:
 "Myndighedernes  

 afgørelser, hvorefter (A) fik 5 ugers karantæne som følge af afskedigelsen,  

 er  

 truffet på grundlag af bestemmelserne i lov om arbejdsløshedsforsikring § 63,  

 stk. 1, nr. 3, og Direktoratet for Arbejdsløshedsforsikringens bekendtgørelse  

 nr. 315 af 17. maj 1989, § 22, og § 26, stk. 1, der er sålydende:
 Lovens § 63, stk 1, nr. 3:
"Dagpenge må ikke  

 udbetales til et medlem, hvis ledighed skyldes, ...
3) at medlemmet afskediges af  

 en grund, der væsentligst kan tilregnes medlemmet." Bekendtgørelsens § 22 og § 26, stk. 1:
 "  

  

 § 22. Et medlem er selvforskyldt ledig, hvis arbejdsløshedskassen  

 efter en samlet vurdering af omstændighederne ved medlemmets afskedigelse  

 finder, at medlemmet er blevet afskediget af en grund, der væsentligst kan  

 tilregnes medlemmet.
 ...
§ 26. Et medlem, der uden fyldestgørende grund selv bringer et  

 arbejdsforhold til ophør eller bliver afskediget af en grund, der væsentligst  

 kan tilregnes medlemmet, kan ikke få dagpenge i 5 uger.
De 5 uger regnes fra  

 den dag, hvor såvel medlemmet som arbejdsgiveren er frigjort fra  

 ansættelsesforholdet." Den nugældende bestemmelse i  

 lov om arbejdsløshedsforsikrings § 63, stk. 1, nr. 3, blev indsat i loven ved  

 lov nr. 840 af 21. december 1988. I bemærkningerne til bestemmelsen  

 (Folketingstidende 1988/89, tillæg A, spalte 1720) fremgår følgende:
"Formuleringen giver  

 bedre redaktionel overensstemmelse med bestemmelsen i § 5 i  

 arbejdsdirektoratets bekendtgørelse nr. 719 af 22. december 1982 om  

 betydningen  

 for retten til arbejdsløshedsdagpenge af at undlade at overtage anvist  

 arbejde  

 og ophøre med arbejde, og medfører ingen ændringer i praksis med hensyn til  

 hvilke forhold der kan tilregnes medlemmerne..." § 5 i Arbejdsdirektoratets  

 bekendtgørelse nr. 719 af 22. december 1982, var sålydende:
"Et arbejdsophør  

 medfører konsekvenser for dagpengeretten, såfremt medlemmet uden  

 fyldestgørende  

 grund selv har bragt arbejdsforholdet til ophør eller er blevet afskediget  

 med  

 en grund, der kan tilregnes medlemmet." Det er således af afgørende  

 betydning for udfaldet af (A's) sag, om afskedigelsen den 14. september 1990  

 i  

 det væsentligste kunne tilregnes ham.
Ved vurderingen af dette spørgsmål må  

 der  

 tages stilling til, om (A) blev afskediget som følge af, at lægeerklæringen  

 blev fremsendt for sent eller - som påstået af (A's) læge i erklæringen af 7.  

 januar 1991 - på baggrund af uforskyldte samarbejdsproblemer på  

 arbejdspladsen.  

 Dernæst må der tages stilling til, om (A) udfoldede alle rimelige og mulige  

 bestræbelser for at opfylde kravet om fremsendelse af lægeerklæring inden  

 udløbet af den af arbejdsgiveren fastsatte frist.
 Under min behandling af sagen  

 har jeg først og fremmest undersøgt, om tilregnelsesspørgsmålet var undersøgt  

 i  

 en sådan grad, at ankenævnet ved afgørelsen af 19. september 1991 havde  

 fornødent grundlag for at træffe afgørelse i sagen, eller om ankenævnet  

 forinden burde have indhentet yderligere oplysninger fra arbejdsgiveren til  

 belysning af tilregnelsesspørgsmålet.
 Det er et grundlæggende  

 princip i forvaltningsretten, at det påhviler den enkelte  

 forvaltningsmyndighed  

 selv at fremskaffe fornødne oplysninger om de foreliggende sager eller dog at  

 foranledige, at private, navnlig parterne, yder medvirken til sagens  

 oplysning  

 (Justitsministeriets vejledning til forvaltningsloven, 1986, pkt. 199).
 På baggrund af erklæringen af  

 7. januar 1991 fra egen læge kan det efter min opfattelse ikke uden videre  

 afvises, at afskedigelsesårsagen reelt kan have været utilregnelige  

 samarbejdsvanskeligheder, uanset at der i afskedigelsesskrivelsen alene er  

 henvist til forholdet vedrørende den for sent indgivne lægeerklæring.  

 Endvidere  

 kan det ikke udelukkes, at indhentelse af oplysninger fra arbejdsgiveren  

 forud  

 for ankenævnets afgørelse kunne have bekræftet dette eller iøvrigt kunne have  

 gjort grundlaget for afgørelsen mere sikkert.
Som argument imod en sådan  

 nærmere undersøgelse har ankenævnet i udtalelsen af 24. februar 1993 henvist  

 til udtalelser fra den lokale fagforening.
Jeg skal hertil bemærke, at  

 udtalelser fra fagforeninger i sager, hvor der kan foreligge  

 samarbejdsvanskeligheder mellem flere af foreningens medlemmer på samme  

 arbejdsplads, efter min mening må tages med et vist generelt forbehold.
Jeg  

 henviser herved til, at en fagforening i en sådan situation i sagens natur  

 ikke  

 i samme grad kan varetage alle involverede medlemmers interesser, da  

 interesserne normalt er modstridende.
Ankenævnet har i udtalelsen  

 af 24. februar 1993 yderligere henvist til det forhold, at det skyldtes egen  

 læge, at lægeerklæringen af 14. september 1990 blev fremsendt for sent til  

 arbejdsgiveren.
Jeg går ud fra, at ankenævnet hermed sigter til, at lægens  

 efterfølgende erklæring i skrivelsen af 7. januar 1991 på den baggrund må  

 tillægges mindre bevismæssig betydning.
 Sammenfattende er det min  

 opfattelse, at udtalelserne fra (A's) fagforening ikke kan tillægges en sådan  

 betydning for en bedømmelse af tilregnelsesspørgsmålet i forhold til den  

 modstående erklæring af 7. januar 1991 fra egen læge, at ankenævnet kunne  

 undlade at undersøge spørgsmålet nærmere gennem indhentelse af yderligere  

 oplysninger fra arbejdsgiveren (forudsat at (A) ville meddele samtykke  

 hertil).
På denne baggrund mener jeg,  

 at ankenævnets afgørelse i (A's) sag blev truffet på et ufyldestgørende  

 grundlag.
Ankenævnet burde have forespurgt (A), om han var indforstået med,  

 at  

 arbejdsgiveren blev hørt over erklæringen og i givet fald have forelagt  

 erklæringen for arbejdsgiveren til udtalelse.
 Jeg har gjort  

 Arbejdsmarkedets Ankenævn bekendt med min opfattelse.
 Da (A) har meddelt mig, at  

 han er indforstået med, at erklæringen fremsendes til arbejdsgiveren til  

 udtalelse, har jeg samtidig hermed henstillet til ankenævnet, at sagen  

 genoptages med henblik på, at sagen oplyses yderligere, inden afgørelse  

 træffes  

 på ny.
Det bemærkes, at mine  

 undersøgelser i sagen alene har været rettet imod Arbejdsmarkedets Ankenævn.  

 Da  

 Direktoratet for Arbejdsløshedsforsikringen traf en tilsvarende afgørelse i  

 sagen, har jeg samtidig hermed sendt direktoratet en kopi af denne skrivelse  

 til orientering." I skrivelse af 5. november  

 1993 meddelte Arbejdsmarkedets Ankenævn, at ankenævnet havde truffet  

 beslutning  

 om at ophæve den tidligere afgørelse, således at den idømte karantæne på 5  

 uger  

 bortfaldt.
 Jeg meddelte herefter  

 Arbejdsmarkedets Ankenævn, at jeg ikke foretog videre i sagen.
