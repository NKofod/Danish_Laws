Cirkulæreskrivelse om sikring af domfældtes identitet (til kriminalforsorgens institutioner og afdelinger,  

 Rigspolitichefen og politimestrene) Domfældte, der fra fri fod skal møde til afsoning i  

 fængsel eller arresthus 1. Kontrol ved  

 indsættelsen 1.1. Rutinemæssig kontrol Efter § 14 i iværksættelsesbekendtgørelsen skal en indkaldelse  

 til afsoning indeholde oplysninger om, at den dømte skal medbringe  

 billedlegitimation.
 Af § 17, stk. 1, i cirkulære om iværksættelse af fængselsstraf,  

 forvaring og forvandlingsstraf for bøde i fængsel eller arresthus fremgår det  

 bl.a., at politimesteren eller arresthuset (Københavns Fængsler) og  

 afsoningsinstitutionen skal sikre sig, at den person, der er mødt frem, er  

 identisk med den dømte.
 Det fremgår af tilsigelsesblanketterne, at domfældte ved  

 fremmøde skal medbringe fotolegitimation og sygesikringsbevis.
Kontrol af identitet skal i alle tilfælde ske ved - kontrol af  

 medbragt billedlegitimation, - udspørgning af den  

 pågældende og -  

 kontrol af om der i sagens akter foreligger et tidligere, anvendeligt  

 fotografi  

 af den dømte, som kan bekræfte identiteten af den fremmødte.
De ovennævnte regler tager efter deres formulering ikke direkte  

 sigte på personer, der på grund af udeblivelse fra tilsigelse afsoning,  

 anholdes af politiet med henblik på indsættelse.
Uanset dette skal der også  

 ved  

 indsættelse af sådanne anholdte foretages identitetskontrol i  

 overensstemmelse  

 med ovenstående.
Endvidere finder pkt. 1.2 til 1.6. og pkt. 2 i denne  

 cirkulæreskrivelse tilsvarende anvendelse i forhold til sådanne anholdte.
1.2. Intensiveret kontrol  

 i institutionens regi Uanset kravet om at billedlegitimation skal medbringes, vil det  

 i praksis ske, at domfældte møder med utilstrækkelig billedlegitimation eller  

 eventuelt helt uden billedlegitimation.
Domfældte, der møder op uden billedlegitimation, kan ikke  

 afvises af denne grund.
Som det fremgår af iværksættelsescirkulærets § 17,  

 stk.  

 2, skal der, hvis identiteten ikke med tilstrækkelig sikkerhed kan fastslås  

 ved  

 den indledningsvise udspørgning og kontrol via tidligere fotografier af den  

 domfældte i sagens akter, ske intensiveret udspørgning af den fremmødte.
Denne udspørgning må ske ud fra de oplysninger, der kan findes i  

 sagens akter.
Som eksempel på oplysninger, der kan spørges om, kan nævnes:  

 fulde  

 navn, CPR. nr., adresse, fødselssted, familieforhold, gerningsdato,  

 domstidspunkt, kriminalitetens art, nærmere detaljer i gerningsindholdet,  

 straffens længde, forsvarerens navn og eventuelle tidligere domme og  

 afsoningsforløb.
Herudover kan der spørges til andre oplysninger fra sagens  

 akter.
1.3 Kontrol i samarbejde  

 med politiet Er der, efter de kontrolforanstaltninger, der er beskrevet  

 ovenfor, fortsat tvivl om den fremmødtes identitet, skal det optagne  

 fotografi,  

 jf. nedenfor, sendes til politiet (den politikreds, hvor straffesagen er  

 behandlet), som undersøger, om det ved sammenligning med fotografi af dømte,  

 optaget i politiets regi, eller fx ved personalets kendskab til dømtes  

 udseende  

 er muligt at fastslå, om den fremmødte er identisk med den dømte.
Bekendtgørelse om fotografering og optagelse af fingertryk af  

 indsatte, der udstår fængselsstraf eller forvaring, indeholder bestemmelser  

 om,  

 at fængslet eller arresthuset skal sikre, at der i Klientsystemet findes et  

 vellignende fotografi af alle afsonere.
Vejledning om fotografering og  

 optagelse af fingertryk af indsatte, der udstår fængselsstraf eller  

 forvaring,  




  

 indeholder  

 en beskrivelse af, hvorledes fotografi optages og indlægges i Klientsystemet.
Fremsendelse af fotografi  

 til politiet sker ved, at stamdata afsoner udskrives med billede  

 fra  

 Klientsystemet, hvorefter billedet klippes ud.
Billedet clipses fast på  

 blanketten Identifikation i forbindelse med indsættelse  

 (fotografi).
Blanket  

 og billede sendes herefter til den politikreds, hvor straffesagen er  

 behandlet.  

 Som det fremgår af blanketten, skal politiet destruere fotografiet efter endt  

 brug.
 Politiet har herefter ved returnering af blanketten mulighed for  

 enten at bekræfte identiteten, afkræfte denne eller oplyse, at identiteten  

 ikke  

 kan fastslås.
Er det heller ikke  

 muligt ved den beskrevne kontakt med politiet at fastslå den fremmødtes  

 identitet med tilstrækkelig sikkerhed, skal institutionen optage fingeraftryk  

 af den pågældende.
Fingeraftrykket sendes til Rigspolitichefens  

 fingeraftrykssektion  

 med henblik på eventuelt at fastslå identiteten ved sammenligning med  

 fingeraftryk af den dømte, optaget i politiets regi.
Vejledning om fotografering og optagelse af fingertryk af  

 indsatte, der udstår fængselsstraf eller forvaring, indeholder en beskrivelse  

 af, hvorledes der optages fingeraftryk Fremsendelsen af fingeraftryk til Rigspolitichefens  

 fingeraftrykssektion med henblik på identifikation sker ved brug af  

 blanketten  

 Identitetskontrol i forbindelse med indsættelse til strafudståelse  

 (fingeraftryk).
 Blanketten sendes normalt med almindelig post til  

 Rigspolitichefens fingeraftrykssektion.  

    

 Hvis blanketten af særlige grunde sendes pr. telefax, skal den for at  

 undgå kvalitetsforringelse af fingeraftrykket forinden forstørres til dobbelt  

 størrelse ved brug af kopimaskine.  

    

 Samtidig adviseres Rigspolitichefens fingeraftrykssektion telefonisk om,  

 at der er en forespørgsel på vej.
Når Rigspolitichefens fingeraftrykssektion har undersøgt, om der  

 i sektionen findes et fingeraftryk af den dømte og i givet fald har foretaget  

 sammenligning hermed, returnerer sektionen  

    

 blanketten med oplysning om resultatet af disse undersøgelser.
Som det  

 fremgår af blanketten, skal politiet destruere fingeraftrykket efter endt  

 brug.
1.4 Selvstændig  

 identifikationsprocedure i politiets regi Foreligger der efter de ovenfor beskrevne tiltag fortsat  

 mistanke om, at den fremmødte ikke er identisk med rette domfældte, overgiver  

 institutionen sagen til politiet med henblik på, at der i politiets regi  

 iværksættes en selvstændig identifikationsprocedure.
1.5 Efterlysning af rette  

 domfældte, orientering af Justitsministeriet, Direktoratet for  

 Kriminalforsorgen og indgivelse af politianmeldelse, når det konstateres, at  

 det ikke er den rette domfældte, der er mødt til afsoning Når det i forbindelse med indsættelsen kan konstateres, at det  

 er en anden end domfældte, der er mødt, følges proceduren i  

 iværksættelsescirkulærets § 15 og § 16, hvorefter den domfældte blandt andet  

 straks skal efterlyses med henblik på anholdelse til afsoning.
Såvel en person, der afsoner for en anden, som en domfældt, der  

 tilskynder en anden hertil, kan straffes i medfør af straffelovens § 164,  

 stk.  

 3, jf. til dels § 23 med bøde eller fængsel i indtil 1 år.
Forholdet skal  

 således endvidere anmeldes til politiet med henblik på strafferetlig  

 forfølgning.
 Endelig skal forholdet indberettes til Justitsministeriet,  

 Direktoratet for Kriminalforsorgen, Klientkontoret.
1.6. Dokumentation for  

 identitetskontrol m.v. i forbindelse med indsættelsen Uanset i hvilket omfang, der i den enkelte sag er behov for at  

 kontrollere den fremmødtes identitet, skal det i alle tilfælde efterfølgende  

 kunne dokumenteres, at der i fornødent omfang er sket kontrol af identiteten.  

 Denne dokumentation sker ved udfyldning af  Blanket vedrørende  

 identifikation  

 af personer der møder efter tilsigelse til afsoning.  


  

 Som det fremgår af blanketten, skal der endvidere gøres notat om  

 efterlysning af rette domfældte, orientering af direktoratet og indgivelse af  

 politianmeldelse, hvis det konstateres, at det ikke er den rette domfældte,  

 der  

 er mødt til afsoning.
 Blanketten skal efter endt identitetskontrol i forbindelse med  

 indsættelsen uanset udfaldet af identitetskontrollen  

    

 tilgå den afdeling, hvor den pågældende skal  

 opholde sig under indsættelsen, således at afdelingen er nærmere orienteret  

 om  

 den identitetskontrol, der har fundet sted.
 2. Opfølgende kontrol  

 under indsættelsen m.v.
Også under afsoningen skal personalet foretage en grundig og  

 løbende opfølgning på, om der kan være tale om en falsk afsoner.
Denne  

 opfølgning kan bl.a. ske på grundlag af den blanket, der udfyldes i  

 forbindelse  

 med identitetskontrollen ved indsættelsen.
Det påhviler personalet på den afdeling, hvor indsatte opholder  

 sig, at være særligt opmærksomme på identitetsspørgsmålet, når - der udarbejdes  

 handleplan for afsoningen (for dømte der udstår fængselsstraf på mere end 4  

 måneder og visse andre grupper), herved særligt i forbindelse med nærmere  

 afdækning af personlige forhold, - der under  

 afsoningen er kontakt til pårørende, fx i forbindelse med kontrol af  

 udgangsadressaten, ved meddelelse af besøgstilladelse og afvikling af besøg, - den indsatte  

 modtager påfaldende få besøg af pårørende, uanset at sådanne angiveligt  

 skulle  

 findes, - det virker  

 påfaldende, at den indsatte ikke søger udgang til pårørende, og - når der i øvrigt  

 under afsoningen, fx ved huslejebetaling, kontakt til fagforening eller  

 offentlige myndigheder, er kontakt til andre, der kan have et personligt  

 kendskab til pågældende.
 Hvis det under indsættelsen konstateres, at det er en anden end  

 domfældte, der er indsat, iværksættes de foranstaltninger, som er beskrevet  

 oven for under pkt. 1.5 (efterlysning af rette domfældte, politianmeldelse og  

 orientering af direktoratet).
Domfældte, der fra fri fod skal møde til afsoning i  

 kriminalforsorgens pensioner 3. Kontrol ved fremmødet  

 og under opholdet De ovenfor nævnte regler om iværksættelse gælder ikke direkte  

 for domfældte, der i overensstemmelse med en afgørelse om afsoning uden for  

 fængsel eller arresthus efter straffuldbyrdelseslovens § 78, stk. 1 og 2, fra  

 fri fod møder til afsoning i kriminalforsorgens pensioner.
Justitsministeriet, Direktoratet for Kriminalforsorgen,  

 fastsætter hermed, at tilsvarende retningslinier med de modifikationer, der  

 er  

 anført nedenfor, skal gælde for pensionernes modtagelse af disse dømte.
Det  

 bemærkes, at retningslinierne ikke gælder, hvis den dømte allerede har ophold  

 på pensionen, når tilsagnet om anbringelse i pensionen, jf. § 6, stk. 1, i  

 cirkulære om anbringelse af dømte i institution m.v. uden for fængsel eller  

 arresthus, skal forkyndes, eller hvis den dømte skal anbringes på en  

 institution uden for kriminalforsorgen.
 Kriminalforsorgens afdelinger (pensionerne) skal fremover i  

 forbindelse med forkyndelsen af tilsagnet om anbringelse, jf. § 6, stk. 1, i  

 cirkulære om anbringelse af dømte i institution m.v. uden for fængsel eller  

 arresthus, meddele den dømte, at den pågældende skal medbringe  

 billedlegitimation ved fremmødet i pensionen.
 Ved fremmødet i pensionen skal den fremmødtes identitet  

 kontrolleres i overensstemmelse med den procedure, der beskrevet ovenfor  

 under  

 pkt. 1.1. Er der herefter fortsat tvivl om den fremmødtes identitet, og kan  

 det  

 ej heller ved kontakt til den, der har forkyndt tilsagnet om anbringelse for  

 domfældte, med tilstrækkelig sikkerhed fastslås, at det er den rette person,  

 der er mødt, skal der ske intensiveret udspørgning af den fremmødte, således  

 som det er beskrevet ovenfor under pkt. 1.2. Om nødvendigt skal den  

 pågældende  

 søges identificeret i samarbejde med politiet ved hjælp af fotografi, således  

 som beskrevet under pkt. 1.3. Optagelse af fotografi sker ved pensionens  

 foranstaltning på moderinstitutionens vegne, jf. også vejledning om  

 fotografering og optagelse af fingertryk af indsatte, der udstår  

 fængselsstraf  

 eller forvaring.
 Er der herefter fortsat tvivl om den fremmødtes identitet,  

 overgiver institutionen sagen til politiet med henblik på, at der i politiets  

 regi iværksættes en selvstændig identifikationsprocedure, jf. ovenfor under  

 pkt. 1.4.
 Pensionens personale skal  

    

 under den pågældendes ophold i pensionen på samme måde som fængsler og  

 arresthuse være opmærksomme  

    

 på, om der  

 kan være tale om en falsk afsoner, jf. ovenfor under pkt. 2.
 Også med hensyn til dokumentation for den foretagne  

 identitetskontrol og reaktioner i tilfælde hvor det konstateres, at det ikke  

 er  

 den rette domfældte, der er mødt (efterlysning af rette domfældte,  

 orientering  

 af direktoratet og indgivelse af politianmeldelse) skal pensionen - evt. i  

 samarbejde med moderinstitutionen  


  

 -  


  

 følge samme procedurer, som  

 fængsler og arresthuse, jf. ovenfor under pkt. 1.5 og 1.6, samt pkt. 2 in  

 fine.
Ikrafttræden Cirkulæreskrivelsen træder i kraft den 2. juni 2004.
 Cirkulæreskrivelse nr. 44 af 15. maj 2002, om sikring af  

 domfældtes identitet, og skrivelse af 1. august 2001 om sikring af beboernes  

 identitet ved fremmøde til afsoning på Kriminalforsorgens institutioner,  

 ophæves.
