 Til samtlige kødkonservesfabrikker og dyrlægerne ved disse.
 Autoklavevand.
 Som tilsætningsmiddel til autoklavevand for at modvirke kalkudfældning og  

 anden farveændring samt korrosion af dåsernes overflade må der kun anvendes  

 stoffer, der er godkendt hertil af veterinærdirektoratet, og som er forsynet  

 med en af veterinærdirektoratet godkendt etiket.
I forbindelse med godkendelse af et tilsætningsmiddel vil der blandt andet  

 blive foretaget en toksikologisk vurdering.
For at fremme sagsbehandlingen  

 vil det være af betydning, at der med ansøgningen kan fremsendes oplysning om  

 andre myndigheders vurdering og godkendelse af pågældende stof, herunder  

 specielt fra de amerikanske myndigheder.
 Den godkendte etiket skal indholde følgende oplysninger:
 1. Forhandlerens og eventuelt producents navn og  

 adresse.
 2. Produktets navn.
 3. Indholdsdeklaration i faldende orden.
 4. Brugsanvisning, herunder den maksimalt anvendte  

 eller tilladte koncentration i autoklavevandet.
 5. Følgende passus skal fremgå af etiketten:  

 »Veterinærdirektoratet har under (j.nr. og dato) udtalt, at produktet må  

 anvendes til autoklavevand på de af landbrugsministeriet eksportautoriserede  

 kødvarervirksomheder på betingelse af, at eksportanvisningen følges«.
Der vil ikke i alle tilfælde blive krævet en udtømmende liste over de  

 indeholdte stoffer.
For eksempel vil der kunne være anført  

 »konserveringsmiddel« uden yderligere specifikation.
 Såfremt produkterne indeholder forbindelser, som er omfattet af  

 miljøministeriets bekendtgørelse nr. 408 af 17. september 1980 om  

 klassificering, emballering, mærkning, salg og opbevaring af farlige kemiske  

 stoffer og produkter, skal etiketten desuden mærkes i overensstemmelse med  

 denne bekendtgørelses bestemmelser.
 Tilsætningsmidler til autoklavevand skal i alle tilfælde opbevares i  

 særskilt rum eller aflukke, hvor der ikke må forefindes levnedsmidler eller  

 hjælpestoffer til brug i levnedsmiddelproduktionen.
 Cirkulæreskrivelser af 29. april 1970 og 26. juni 1970 om  

 autoklavekølevand tilbagekaldes herved.
 P.V.V.
