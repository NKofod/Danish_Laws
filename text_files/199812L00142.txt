Fremsat den 16. december 1998 af undervisningsministeren  

 (Marianne Jelved, fg.) Forslag til Lov om ændring af lov om  

 befordringsrabat til studerende ved videregående uddannelser (Rabat på abonnementskort) § 1 I lov nr. 1234 af 27. december 1996 om befordringsrabat til studerende ved  

 videregående uddannelser foretages følgende ændringer:
 1. I § 1, stk. 1, 1. pkt., stk. 2 og  

stk. 3, 1. pkt. og § 5, stk. 1, nr. 1, nr. 4 og to  

 steder i nr. 6, ændres »månedskort «  

 til: »abonnementskort«.
 2. § 1, stk. 1, 2. pkt., ophæves.
 3. § 3, stk. 1, affattes således:
» 4. § 3, stk. 3, affattes således:
» 5. I § 5, stk. 1, nr. 3, ændres  »månedskort og periodekort« til: » abonnementskort«.
 6. I § 5, stk. 1, nr. 4, ændres »i en måned« til: »i en periode «.
§ 2 Loven træder i kraft den 1. juli 1999.
Bemærkninger til lovforslaget Almindelige bemærkninger Baggrund for lovforslaget Efter den gældende lov om befordringsrabat, der  

 trådte i kraft den 1. januar 1997, kan studerende, der bor langt fra  

 uddannelsesstedet, og som derfor har store udgifter til befordring, få  

 rabat på månedskort.
Det er vurderingen, at denne ordning har  

 fungeret tilfredsstillende.
Der er imidlertid opstået et ønske  

 om at gennemføre en mere smidig ordning, idet Folketingets  

 Uddannelsesudvalg har stillet spørgsmål om en  

 smidiggørelse af ordningen.
Bestemmelserne foreslås derfor  

 ændret, så der for fremtiden vil kunne gives rabat på  

 abonnementskort, dvs. kort med valgfri gyldighedsperiode, og  

 månedskort.
 Der henvises til den gældende lovs behandling i  

 Folketinget, se Folketingstidende: spalte 397 - 406 , spalte 2523 - 2525,  

 spalte 2776, tillæg A spalte 1109, tillæg B spalte 119 og  

 tillæg C spalte 98.
 Formålet med ændringen er at give de  

 studerende mulighed for at tilrettelægge deres køb af kort med  

 befordringsrabat, så f.eks. ferier og weekender kan passes ind i  

 køb af kortet. Ændringen indebærer, at rabatten beregnes  

 på dagsbasis.
Den foreslåede ordning er drøftet med  

 repræsentanter for de transportansvarlige.
De transportansvarlige er  

 positive over for ændringen.
Det er tanken, at reglerne om ordningen skal udformes,  

 så studerende, der køber kort med valgfri gyldighedsperiode, kan  

 få rabat på kort, der gælder fra en dag i de måneder,  

 hvor de har ret til rabat, og som senest udløber den sidste dag i  

 måneden efter den sidste måned, hvor den studerende har ret til  

 rabat.
Ordningen svarer på det punkt til den gældende ordning,  

 hvor den studerende får rabat på et månedskort, der  

 løber fra en dag i en af de måneder, hvor den studerende har ret  

 til rabat.
Økonomiske konsekvenser for det offentlige I 1997 blev der ydet en rabat på 29,2 mio. kr. til i  

 alt 126.100 månedskort.
I 1997 var der 15 trafikselskaber, amtskommuner  

 og kommuner, der fik refusion for udbetalt befordringsrabat til de  

 studerende.
I gennemsnit sparede støttemodtagerne 232 kr. (35 pct.)  

 pr. månedskort.
Det antages, at cirka 15.000 støttemodtagere,  

 svarende til cirka 10 pct. af støttemodtagerne i de videregående  

 uddannelser, har benyttet sig af ordningen.
Fleksibiliteten i forslaget betyder, at  

 støttemodtagerne i højere grad nu kan tilrettelægge  

 rabatperioden i overensstemmelse med det faktiske behov. Ændringen  

 forventes at medføre, at nogle støttemodtagere vil købe  

 abonnementskort, så den samlede rabatperiode vil blive forøget i  

 forhold til gældende ordning.
Modsat vil nogle støttemodtagere,  

 der tidligere har købt månedskort til en unødvendig lang  

 rabatperiode, nu kunne indrette rabatperioden efter transportbehovet.
Der er dog tale om små modsatrettede effekter, som  

 hver især maksimalt skønnes at udgøre i  

 størrelsesordenen 2 mio. kr. om året.
Effekten i form af, at  

 nogle studerende vil vælge at forøge rabatperioden, vil  

 formentlig mere end opveje besparelserne.
Der vil således kunne blive  

 tale om en merudgift i størrelsesordenen 0,5 mio. kr. om  

 året.
Administrative konsekvenser for det offentlige Den foreslåede ændring har ingen  

 administrative konsekvenser for det offentlige. Ændringen er  

 drøftet med repræsentanter for de transportansvarlige, som ikke  

 har krævet kompensation for eventuelle udgifter i forbindelse med  

 ændringen.
Administrative og økonomiske konsekvenser for erhvervslivet Lovforslaget har hverken administrative eller  

 økonomiske konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget betyder, at studerende, der har mulighed for  

 at købe abonnementskort med rabat, kan købe kort med rabat for  

 en længere periode end tidligere.
De behøver derfor ikke  

 købe kort med rabat hver måned.
Forholdet til EU-retten Lovforslaget indeholder ikke EU-retlige aspekter.
Hørte myndigheder Udkast til forslag til lov om ændring af lov om  

 befordringsrabat til studerende ved videregående uddannelser blev ved  

 brev af 16. november 1998 sendt til høring hos følgende:
 Amtsrådsforeningen, DSB, Frederiksberg Kommune,  

 Hovedstadsområdets Trafikselskab, Kommunernes Landsforening,  

 Københavns Kommune, Lærerseminariernes Rektorforsamling,  

 Rektorkollegiet og SU-rådet.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Forventet merudgift på 0,5 mio. kr.
Administrative konsekvenser for stat, kommuner og amts- kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lettelse for borgerne, at det bliver muligt at købe  

 kort med rabat for længere perioder ad gangen.
Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Efter de gældende bestemmelser gives der rabat  

 på månedskort.
Efter forslaget kan der gives rabat på  

 abonnementskort.
Der åbnes med denne ændring op for, at de  

 studerende kan opnå befordringsrabat ved køb af kort med en  

 valgfri gyldighedsperiode.
Det er dog en forudsætning, at den  

 transportansvarlige udbyder sådanne kort.
Til nr. 2 Ændringen er en konsekvens af ændringen i nr.  

 1.
Til nr. 3 Efter den gældende ordning beregnes rabatten  

 på månedsbasis.
Der foreslås en rabatberegning foretaget på  

 grundlag af kortets antal gyldighedsdage.
Ved beregningen af rabatten for  

 månedskort kan rabatten beregnes på baggrund af 30 dage.
En  

 ændring fra en månedsbaseret rabat til en dagsbaseret rabat  

 medfører, at beregningen af rabatten udføres på baggrund  

 af dagssatser med to decimaler for egenbetaling og maksimumsrabat.  

 Beregningen af dagssatserne for egenbetaling og maksimumsrabat er sket med  

 udgangspunkt i de gældende månedssatser.
Til nr. 4 Efter den gældende ordning reguleres satserne den 1.  

 januar.
De transportansvarlige har udtrykt ønske om, at  

 satsreguleringen sker samtidig med den almindelige prisregulering inden for  

 den kollektive personbefordring den 3. søndag i januar.
Det er  

 hensigtsmæssigt, at de to former for regulering sker på samme tid  

 af året, og det foreslås derfor, at man imødekommer de  

 transportansvarlige på dette punkt.
Priserne på kort købt med befordringsrabat  

 ændres derved kun én gang om året og ikke to gange som  

 hidtil.
Reguleringen af satsen for egenbetaling og maksimumsrabat er dog ikke  

 afhængig af prisreguleringen inden for kollektiv befordring på  

 den måde, at der kun skal ske regulering af satserne, hvis  

 billetpriserne inden for kollektiv befordring også reguleres.
Til nr. 5 Efter de gældende bestemmelser kan  

 undervisningsministeren fastsætte regler om, at rabatbeløb i  

 særlige tilfælde kan udbetales kontant, såvel for  

 månedskort som for periodekort, der er købt uden rabat.
Med den  

 foreslåede ændring vil dette fortsat være tilfældet.  

 Ved abonnementskort forstås efter den foreslåede ordning  

 månedskort og kort med valgfri gyldighedsperiode.
Der er således  

 alene tale om en ændring af redaktionel karakter.
Til nr. 6 Ændringen er en konsekvens af ændringen i nr.  

 1.
Til § 2 Ændringerne foreslås sat i kraft fra den 1.  

 juli 1999 af hensyn til de transportansvarliges gennemførelse af  

 ændringen.
Dertil kommer, at ikrafttrædelsen så falder  

 sammen med tidspunktet for den halvårlige udsendelse af meddelelser til  

 de studerende om ret til rabat.
Bilag Lovforslaget sammenholdt med gældende lov Gældende formulering Lovforslaget §1 I lov nr. 1234 af 27. december 1996 om befordringsrabat til studerende ved  

 videregående uddannelser foretages følgende  

 ændringer:
§ 1. Studerende ved videregående uddannelser har ret til  

 rabat ved køb af månedskort til befordring med bus og tog i den  

 kollektive persontrafik, der er omfattet af lov om hovedstadsområdets  

 kollektive persontrafik og lov om den lokale og regionale kollektive  

 personbefordring uden for hovedstadsområdet, samt med tog i den  

 kollektive fjerntrafik.
Periodekort kan efter undervisningsministerens  

 nærmere bestemmelse sidestilles med månedskort.
 1. I § 1, stk. 1, 1. pkt., stk. 2 og  

stk. 3, 1. pkt. og § 5, stk. 1, nr. 1, nr. 4 og  

 to steder i nr. 6, ændres »månedskort «  

 til: »abonnementskort«.
 Stk. 2. Retten til rabat ved køb af månedskort  

 omfatter ikke befordring i form af individuel handicapkørsel for  

 svært bevægelseshæmmede eller befordring på  

 første klasse.
 Stk. 3. Retten til rabat ved køb af  

 månedskort omfatter måneder, hvor en studerende har ret til  

 statens uddannelsesstøtte (SU), herunder måneder, hvor SU  

 fravælges, jf. dog § 5, stk. 1, nr. 1, samt måneder,  

 hvor den studerende er i lønnet praktik.
§ 5. Undervisningsministeren kan fastsætte regler  

 om 1)	afgørelse og meddelelse om ret til rabat ved køb af  

 månedskort, jf. § 2, herunder om at studerende, der  

 fravælger SU i en længere periode, ikke har ret til rabat, --- 4)	hvordan studerende, der i en måned skal bruge flere  

 månedskort, samlet kan opnå rabat i overensstemmelse med  

 § 3, stk. 1, --- 6)	at styrelsen kan indhente yderligere oplysninger om ordningen,  

 herunder bl.a. individbaserede oplysninger om studerende, der køber  

 månedskort med rabat, eller oplysninger om antallet af studerende, der  

 køber månedskort med rabat, og rabatbeløbenes  

 størrelse, samt om at oplysningerne skal gives i elektronisk  

 form.
§ 1. Studerende ved videregående uddannelser har ret til  

 rabat ved køb af månedskort til befordring med bus og tog i den  

 kollektive persontrafik, der er omfattet af lov om hovedstadsområdets  

 kollektive persontrafik og lov om den lokale og regionale kollektive  

 personbefordring uden for hovedstadsområdet, samt med tog i den  

 kollektive fjerntrafik.
Periodekort kan efter undervisningsministerens  

 nærmere bestemmelse sidestilles med månedskort.
 2. § 1, stk. 1, 2. pkt., ophæves.
§ 3. Der ydes en rabat på 65 pct. af udgifter til  

 månedskort ud over 300 kr.
Der kan dog maksimalt ydes en rabat på  

 500 kr.
 3. § 3, stk. 1, affattes således:
» § 3. --- Stk. 3. Egenbetalingen på 300 kr. og maksimumsrabatten  

 på 500 kr., jf. stk. 1, reguleres én gang årligt den  

 1. januar med satsreguleringsprocenten, jf. lov om en satsreguleringsprocent.  

 Ved reguleringen er det de aktuelle indtil da gældende beløb,  

 som reguleres.
De regulerede beløb afrundes til nærmeste  

 kronebeløb.
 4. § 3, stk. 3, affattes således:
» § 5. Undervisningsministeren kan fastsætte regler  

 om 5. I § 5, stk. 1, nr. 3, ændres »månedskort og periodekort« til: »abonnementskort «.
--- 3)	at rabatbeløbet i særlige tilfælde af den  

 transportansvarlige skal udbetales kontant til studerende, der har ret til  

 rabat, når de tidligere har købt månedskort og periodekort  

 uden rabat, § 5. Undervisningsministeren kan fastsætte regler  

 om 6. I § 5, stk. 1, nr. 4, ændres »i en måned« til: »i en periode «.
