Bekendtgørelse om ændring af bekendtgørelse om 6 ugers selvvalgt uddannelse til forsikrede ledige § 1 I bekendtgørelse nr. 631 af 26. juni 2009 om 6 ugers selvvalgt uddannelse til forsikrede ledige, som ændret ved bekendtgørelse nr. 1645 af 22. december 2010, bekendtgørelse nr. 205 af 29. februar 2012 og bekendtgørelse nr. 298 af 28. marts 2012, foretages følgende ændringer:
1. I indledningen ændres »§ 26 a, stk. 6 og 7« til »§ 26 a, stk. 7 og 8«, og efter »28. februar 2012« indsættes: »og lov nr. 790 af 28. juni 2013.« 2. § 1, stk. 3, ophæves og i stedet indsættes:
 »Stk. 3. Personer, der er fyldt 25 år, kan tidligst påbegynde uddannelsen efter de første 18 ugers sammenlagt ledighed og skal afslutte uddannelsen inden for de første 57 ugers sammenlagt ledighed.
 Stk. 4. Personer, der ikke er fyldt 25 år, kan tidligst påbegynde uddannelsen efter de første 18 ugers sammenlagt ledighed og skal afslutte uddannelsen inden for de første 44 ugers sammenlagt ledighed.
Stk. 5. En person, som er påbegyndt en uddannelse i en opsigelsesperiode, kan uanset kravet om forudgående ledighed i stk. 3 og 4, fortsætte med uddannelsen som selvvalgt uddannelse i op til 6 uger fra første ledighedsdag i dagpengeperioden, forudsat at uddannelsen kan tages som selvvalgt uddannelse.
Uddannelsen skal være afsluttet inden for de første 57 ugers sammenlagt ledighed for personer, der er fyldt 25 år, og inden for de første 44 ugers sammenlagt ledighed for personer, der ikke er fyldt 25 år.« Stk. 4 bliver herefter til stk. 6.
3. I § 6 indsættes efter »afholdes af jobcenteret«: »jf. dog stk. 2.« 4. I § 6 indsættes som stk. 2:
»Stk. 2. For uddannelser påbegyndt i en opsigelsesperiode afholder jobcenteret deltagerbetaling i henhold til lovgivningen for den del af uddannelsen, som bevilges som 6 ugers selvvalgt uddannelse, jf. § 1, stk. 5.« § 2 Bekendtgørelsen træder i kraft den 1. juli 2013.
