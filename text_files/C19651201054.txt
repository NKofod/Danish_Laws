 Udtalt, at det står gravstedsbrugere frit for at bestemme, hvem det  

 skal overlades at passe gravsteder, såfremt de ikke personligt vil udføre  

 arbejdet.
 Kirkeministeriets skrivelse af 8. juli 1965 til stiftsøvrigheden over  

 Helsingør stift.
 Med skrivelse af 5. maj 1965 har stiftsøvrigheden forelagt ministeriet det  

 hoslagt tilbagefølgende udkast til ny vedtægt for A. kirkegård med hensyn til  

 udkastets § 21, stk. 1, der af menighedsrådet foreslås affattet således:
»Gravstedsbrugerne er pligtige til personligt eller ved  

 menighedsrådets foranstaltning at holde gravstederne i sømmelig stand.« I denne anledning skal man meddele til efterretning og videre  

 bekendtgørelse, at der - som af stiftsøvrigheden ved sagens fremsendelse til  

 ministeriet anført - ikke haves hjemmel til i kirkegårdsvedtægten at  

 fastsætte en bestemmelse som den foreslåede, da det står gravstedbrugere frit  

 for at bestemme, hvem det skal overlades at passe gravstederne, såfremt de  

 ikke personligt vil udføre arbejdet.
