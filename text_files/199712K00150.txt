Nr LSF 150 Forslag til Lov om ændring af ligningsloven, personskatteloven,  

 skattekontrolloven, investeringsfondsloven m.v. (Efterbetaling af statslån,  

 tilskud til bevaringsværdige bygninger, studierejselegater, ph.d.-studerende,  

 godtgørelser fra hjemmeværnet, tilskud til iværksættere,  

 investeringsfondsmidler samt konsekvensændringer m.v.) Fremsat af skatteministeren (Carsten Koch) den 17. december 1997 Vedtaget ved tredjebehandling den 17. februar 1998 Lov nr. 133 af 25/02/1998 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest ved § 9 i  

 det af Folketinget den 5. februar 1998 vedtagne forslag til lov om  

 statstilskud til produktrettede energibesparelser, foretages følgende  

 ændringer:
 1. Efter § 6 indsættes:
» § 6 A.
Ved opgørelsen af den skattepligtige indkomst kan  

 skattepligtige personer fradrage 1) beløb som nævnt i § 19 a, stk. 1, litra b og c, § 46, stk. 1, litra c,  

 og § 46 a, stk. 1, litra b, i lov om arbejderboliger på landet, forudsat at  

 beløbet er betalt, og 2) beløb som nævnt i § 9 i bekendtgørelse nr. 662 af 14. august 1997 om  

 statshusmands- brug m.m. og jordrente, forudsat at beløbet er betalt.« 2. § 7, litra g, affattes således:
»g) Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjyske landsdele samt  

 understøttelser af tilsvarende art, der ydes fra tysk side.« 3. § 7, litra æ, affattes således:
»æ) Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld samt for meget  

 udbetalt uddannelsesstøtte, der eftergives efter lov om statens  

 uddannelsesstøtte.« 4. § 7, litra ø, affattes således:
»ø) Elevstøtte ydet i henhold til lov om folkehøjskoler, efterskoler,  

 husholdningsskoler og håndarbejdsskoler til personer, som, når støtten  

 modtages, opfylder aldersbetingelsen efter lov om social pension for at  

 modtage folkepension, som modtager eller får forskud på førtidspension, eller  

 som modtager invaliditetsydelse med bistands- eller plejetillæg.« 5. § 7 E, stk. 1, 1. pkt., affattes således:
»Tilskud ydet i henhold til § 16, stk. 1, i lov om bygningsfredning  

 og bevaring af bygninger og bymiljøer til bygningsarbejder på fredede og  

 bevaringsværdige bygninger medregnes ikke til modtagerens skattepligtige  

 indkomst.« 6. I § 7 E, stk. 2, indsættes efter »fredet«:  

 »eller bevaringsværdig«.
 7. § 7 F, stk. 1, nr. 2, affattes således:
 »2) ydelsesstøtte efter lov om byfornyelse § 62, stk. 1 og 2,  

 erstatning efter lov om byfornyelse § 62, stk. 3, støtte efter lov om  

 byfornyelse § 134, stk. 1, godtgørelse efter lov om byfornyelse § 145, stk.  

 3, § 148, § 149, § 150, § 151, stk. 2 og 5, og § 153, stk. 1 og 3, tilskud  

 efter lov om byfornyelse § 154, stk. 1, og § 161, stk. 1, godtgørelse efter  

 lov om byfornyelse § 168, stk. 4 og 5, og tilskud efter lov om byfornyelse §  

 169, stk. 1, og § 174, stk. 4,».
 8. § 7 F, stk. 1, nr. 3 og 4, ophæves.
 Nr. 5-13 bliver herefter nr. 3-11.
 9. I § 7 F, stk. 1, nr. 8, der bliver nr. 6, ændres »§  

 9, stk. 4« til: »§ 9, stk. 2«.
 10. I § 7 F, stk. 3, indsættes efter »lov om privat  

 byfornyelse § 6 a«: »eller i henhold til lov om byfornyelse §  

 106«.
 11. I § 7 G indsættes efter »saneringslovens § 64  

 c«: »eller lov om byfornyelse § 161, stk. 1«.
 12. § 7 H ophæves.
13. I § 7 K, stk. 1, 2. pkt., ændres »ved opholdet på  

 studiestedet.« til: »til kost, småfornødenheder og logi på  

 studiestedet, jf. stk. 2.« 14. § 7 K, stk. 2, affattes således:
»Stk. 2. Ligningsrådet fastsætter det i stk. 1, 1. pkt.,  

 omtalte beløb for sædvanlige udgifter til rejse.
For sædvanlige  

 meromkostninger til kost og småfornødenheder på studiestedet i udlandet  

 finder reglerne i § 9, stk. 6, tilsvarende anvendelse.
Hvis de dokumenterede  

 meromkostninger til kost og småfornødenheder er større end standardsatserne i  

 § 9, stk. 6, forøges beløbet, der kan modtages skattefrit, tilsvarende.  

 Standardsatserne i § 9, stk. 6, kan kun benyttes i de første 6 måneder af  

 opholdet på studiestedet.
Herefter skal meromkostningerne dokumenteres.  

 Udgifter til logi kan skattefrit dækkes af legater, i det omfang udgifterne  

 dokumenteres.« 15. I § 7 M indsættes som stk. 2:
»Stk. 2 . Godtgørelser, der udbetales af hjemmeværnet til  

 frivilligt ulønnet personel, der deltager i hjemmeværnets virksomhed, er  

 skattefrie for modtageren, når godtgørelsen ikke overstiger satser, der  

 fastsættes af Ligningsrådet.« 16. I § 8 N indsættes som stk. 2:
»Stk. 2. Ved opgørelsen af den skattepligtige indkomst kan  

 fradrages udgifter i forbindelse med ordningen med gratis rådgivning før  

 virksomhedsstart, i det omfang der ydes tilskud efter § 2 i lov om  

 erhvervsfremme.« 17. I § 9, stk. 5, 7. pkt., ændres », modtager ydelser  

 efter § 7, litra r, eller § 7 K,» til: »eller modtager ydelser  

 efter § 7, litra r,».
 18. I § 15, stk. 2, 2. pkt., ændres »hans« til:  

 »den pågældendes«.
 19. § 17 C affattes således:
»§ 17 C.
Udgifter til depotgebyrer, boksleje, kontooversigter  

 samt administration i øvrigt vedrørende værdipapirer og bankindeståender, der  

 er anvendt til at erhverve, sikre og vedligeholde kapitalindkomst, jf.  

 personskattelovens § 4, eller aktieindkomst, jf. personskattelovens § 4 a,  

 kan ikke fradrages ved opgørelsen af den skattepligtige indkomst.« 20. § 27, stk. 2, 2. pkt., ophæves.
§ 2 I lov nr. 305 af 24. april 1996 om ændring af lov om påligningen af  

 indkomst- og formueskat til staten (ligningsloven). (Ph.d.-studerendes  

 studierejser i udlandet m.v.) foretages følgende ændring:
 1. I § 2, stk. 2, indsættes som 2. pkt.:
»De nævnte bestemmelser har dog også virkning for beløb, der er ydet  

 med virkning for indkomstårene 1998-2001, såfremt beløbsmodtagerne den 31.  

 december 1997 har ph.d.-stipendium efter afsnit II i lov om statens  

 uddannelsesstøtte, jf. lovbekendtgørelse nr. 430 af 23. maj 1996, har opnået  

 kandidatgrad senest den 28. februar 1998 og opfylder betingelserne for at få  

 lønnet ph.d.-stipendium efter »Aftale om lønnede  

 ph.d.-stipendiater« mellem Finansministeriet og Akademikernes  

 Centralorganisation (AC), men undlader at overgå til lønnet  

 ph.d.-stipendium.' § 3 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997 og § 4 i lov nr. 1104 af 29. december 1997,  

 foretages følgende ændring:
 1. I § 4, stk. 1, nr. 1, indsættes efter  

 »ligningslovens § 6«: »og § 6 A«.
§ 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 2 i lov nr. 1106 af 29. december 1997, foretages  

 følgende ændringer:
 1. Efter § 8 U indsættes:
»§ 8 V . Hypotekbanken skal til brug for skatteligningen  

 hvert år foretage indberetning til de statslige told- og skattemyndigheder om  

 de i det foregående kalenderår modtagne indbetalinger af beløb som nævnt i 1) § 19 a, stk. 1, litra b og c, § 46, stk. 1, litra c, og § 46 a, stk. 1,  

 litra b, i lov om arbejderboliger på landet.
 2) § 9 i bekendtgørelse nr. 662 af 14. august 1997 om statshusmandsbrug  

 m.m. og jordrente.
Stk. 2 . Indberetningen skal indeholde oplysninger til  

 identifikation med CPR-nummer af den enkelte indbetaler.
Den, hvorom  

 indberetning skal foretages, skal oplyse Hypotekbanken om sin identitet,  

 herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Hypotekbanken skal senest den 1. februar i  

 indberetningsåret underrette den, hvorom indberetning er foretaget, om de til  

 de statslige told- og skattemyndigheder indberettede oplysninger om  

 denne.« 2. I § 9 A indsættes efter »§ 8 U«: », § 8  

 V«.
§ 5 I lov om investeringsfonds, jf. lovbekendtgørelse nr. 933 af 24. oktober  

 1996, som ændret ved § 8 i lov nr. 1219 af 27. december 1996 og § 16 i lov  

 nr. 1223 af 27. december 1996, foretages følgende ændring:
 1. I § 3, stk. 1, 1. pkt., ændres »samt dræningsanlæg  

 på jordbrugsbedrifter,» til: »dræningsanlæg på jordbrugsbedrifter  

 samt immaterielle aktiver som nævnt i ligningslovens § 16 E, stk. 1, nr. 1-3,  

 bortset fra udbyttekontrakter,».
§ 6 I lov nr. 980 af 17. december 1997 om ændring af lov om Arbejdsmarkedets  

 Tillægspension, lov om orlov, lov om arbejdsmarkedsuddannelser og forskellige  

 andre love. (Ændringer som følge af lov om social service, lov om aktiv  

 socialpolitik og lov om retssikkerhed og administration på det sociale  

 område) foretages følgende ændring:
 1. § 20, nr. 2, ophæves.
§ 7 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2 og 3.
 Stk. 2. § 1, nr. 1, og § 3, nr. 1, har virkning fra og med  

 indkomståret 1994. § 1, nr. 5 og 6, har virkning for tilskud, der ydes fra og  

 med den 1. december 1997. § 1, nr. 7, 10 og 11, har virkning fra og med den  

 1. januar 1998. § 1, nr. 15, har virkning fra og med den 1. april 1999. § 1,  

 nr. 16, har virkning fra og med den 1. august 1997. § 4, nr. 1, har virkning  

 for betalinger, der modtages fra og med den 1. januar 1997. § 5 har virkning  

 for indkomståret 1998 og senere indkomstår.
 Stk. 3. § 1, nr. 13, 14 og 17, træder i kraft den 1. januar 2001.
Oprindeligt fremsat forslag § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændringer:
 1. Efter § 6 indsættes:
» § 6 A.
Ved opgørelsen af den skattepligtige indkomst kan  

 skattepligtige personer fradrage 1) beløb, som nævnt i § 19 a, stk. 1, litra b og c, § 46, stk. 1, litra c,  

 og § 46 a, stk. 1, litra b, i lov om arbejderboliger på landet, forudsat  

 beløbet er betalt, og 2) beløb, som nævnt i § 9 i bekendtgørelse nr. 662 af 14. august 1997 om  

 statshusmands- brug m.m. og jordrente, forudsat beløbet er betalt.«.
 2. § 7, litra g, affattes således:
 »g) Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjydske landsdele, samt  

 understøttelser af tilsvarende art, der ydes fra tysk side.«.
 3. § 7, litra æ, affattes således:
 »æ) Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld, samt for meget  

 udbetalt uddannelsesstøtte, der eftergives efter lov om statens  

 uddannelsesstøtte.«.
 4. § 7, litra ø , affattes således:
 »ø) Elevstøtte ydet i henhold til lov om folkehøjskoler, efterskoler,  

 husholdningsskoler og håndarbejdsskoler til personer, som, når støtten  

 modtages, opfylder aldersbetingelsen efter lov om social pension for at  

 modtage folkepension, som modtager eller får forskud på førtidspension, eller  

 som modtager invaliditetsydelse med bistands- eller plejetillæg.«.
 5. § 7 E, stk. 1, 1. pkt. , affattes således:
 »Tilskud ydet i henhold til § 16, stk. 1, i lov om bygningsfredning  

 til bygningsarbejder på fredede bygninger og bygninger, der er  

 bevaringsværdige i henhold til § 17 i lov om bygningsfredning, medregnes ikke  

 til modtagerens skattepligtige indkomst.«.
 6. I § 7 E, stk. 2, indsættes efter »fredet«:  

 »eller bevaringsværdig«.
 7. § 7 F, stk. 1, nr. 2 , affattes således:
 »2) ydelsesstøtte efter lov om byfornyelse § 62, stk. 1 og 2,  

 erstatning efter lov om byfornyelse § 62, stk. 3, støtte efter lov om  

 byfornyelse § 134, stk. 1, godtgørelse efter lov om byfornyelse § 145, stk.  

 3, § 148, § 149, § 150, § 151, stk. 2 og 5, og § 153, stk. 1 og 3, tilskud  

 efter lov om byfornyelse § 154, stk. 1, og § 161, stk. 1, godtgørelse efter  

 lov om byfornyelse § 168, stk. 4 og 5, og tilskud efter lov om byfornyelse §  

 169, stk. 1, og § 174, stk. 4,».
 8. § 7 F, stk. 1, nr. 3 og 4 , ophæves.
 Nr. 5-12 bliver herefter nr. 3-10.
 9. I § 7 F, stk. 1, nr. 8, der bliver nr. 6, ændres »§  

 9, stk. 4« til: »§ 9, stk. 2«.
 10. I § 7 F, stk. 3 , indsættes efter »lov om  

 privat byfornyelse § 6 a«: »eller i henhold til lov om byfornyelse  

 § 106«.
 11. I § 7 G indsættes efter »saneringslovens § 64  

 c«: »eller lov om byfornyelse § 161, stk. 1«.
 12. § 7 H ophæves.
 13. I § 7 K, stk. 1, 2. pkt. , ændres »ved opholdet på  

 studiestedet.« til: »til kost, småfornødenheder og logi på  

 studiestedet, jf. stk. 2.«.
 14. § 7 K, stk. 2 , affattes således:
»Stk. 2. Ligningsrådet fastsætter det i stk. 1, 1. pkt.,  

 omtalte beløb for sædvanlige udgifter til rejse.
For sædvanlige  

 meromkostninger til kost og småfornødenheder på studiestedet i udlandet  

 finder reglerne i § 9, stk. 6, tilsvarende anvendelse.
Hvis de dokumenterede  

 meromkostninger til kost og småfornødenheder er større end standardsatserne i  

 § 9, stk. 6, forøges beløbet, der kan modtages skattefrit, tilsvarende.  

 Standardsatserne i § 9, stk. 6, kan kun benyttes i de første 6 måneder af  

 opholdet på studiestedet.
Herefter skal meromkostningerne dokumenteres.  

 Udgifter til logi kan skattefrit dækkes af legater, i det omfang udgifterne  

 dokumenteres.«.
 15. I § 7 M indsættes som stk. 2 :
 »Stk. 2 . Godtgørelser, der udbetales af hjemmeværnet til  

 frivilligt ulønnet personel, der deltager i hjemmeværnets virksomhed, er  

 skattefrie for modtageren, når godtgørelsen ikke overstiger satser, der  

 fastsættes af Ligningsrådet.«.
 16. I § 8 N indsættes som stk. 2 :
 »Stk. 2. Ved opgørelsen af den skattepligtige indkomst kan  

 fradrages udgifter i forbindelse med ordningen med gratis rådgivning før  

 virksomhedsstart, i det omfang der ydes tilskud efter § 2 i lov om  

 erhvervsfremme.«.
 17. I § 9, stk. 5, 7. pkt. , ændres », modtager  

 ydelser efter § 7, litra r, eller § 7 K,» til: »eller modtager  

 ydelser efter § 7, litra r,».
 18. I § 15, stk. 2, 2. pkt. , ændres »hans« til:  

 »den pågældendes«.
 19. § 17 C affattes således:
»§ 17 C.
Udgifter til depotgebyrer, boksleje, kontooversigter  

 samt administration i øvrigt vedrørende værdipapirer og bankindeståender, der  

 er anvendt til at erhverve, sikre og vedligeholde kapitalindkomst, jf.  

 personskattelovens § 4, eller aktieindkomst, jf. personskattelovens § 4 a,  

 kan ikke fradrages ved opgørelsen af den skattepligtige indkomst.« 20. § 27, stk. 2, 2. pkt. , ophæves.
§ 2 I lov nr. 305 af 24. april 1996 om ændring af lov om påligningen af  

 indkomst- og formueskat til staten (ligningsloven) foretages følgende  

 ændring:
 1. I § 2, stk. 2 , indsættes som 2. pkt.:
 »De nævnte bestemmelser har dog også virkning for beløb, der er ydet  

 med virkning for indkomstårene 1998 - 2000, såfremt beløbsmodtagerne den 31.  

 december 1997 har Ph.D.-stipendium efter afsnit II i lov om statens  

 uddannelsesstøtte, jf. lovbekendtgørelse nr. 430 af 23. maj 1996, har opnået  

 kandidatgrad senest den 28. februar 1998 og opfylder betingelserne for at få  

 lønnet Ph.D.-stipendium efter »Aftale om lønnede  

 Ph.D.-stipendiater« mellem Finansministeriet og Akademikernes  

 Centralorganisation (AC), men undlader at overgå til lønnet  

 Ph.D.-stipendium.'.
§ 3 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, foretages følgende ændring:
 1. I § 4, stk. 1, nr. 1 , indsættes efter  

 »ligningslovens § 6«: »og § 6 A«.
§ 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 10 i lov nr. 440 af 10. juni 1997, foretages følgende  

 ændringer:
 1. Efter § 8 U indsættes:
 »§ 8 V . Hypotekbanken skal til brug for skatteligningen  

 hvert år foretage indberetning til de statslige told- og skattemyndigheder om  

 de i det foregående kalenderår modtagne indbetalinger af beløb som nævnt i:
 1) § 19 a, stk. 1, litra b og c, § 46, stk. 1, litra c, og § 46 a, stk. 1,  

 litra b, i lov om arbejderboliger på landet.
 2) § 9 i bekendtgørelse nr. 662 af 14. august 1997 om statshusmandsbrug  

 m.m. og jordrente.
Stk. 2 . Indberetningen skal indeholde oplysninger til  

 identifikation med CPR-nummer af den enkelte indbetaler.
Den, hvorom  

 indberetning skal foretages, skal oplyse Hypotekbanken om sin identitet,  

 herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Hypotekbanken skal senest den 1. februar i  

 indberetningsåret underrette den, hvorom indberetning er foretaget, om de til  

 de statslige told- og skattemyndigheder indberettede oplysninger om  

 denne.« 2. I § 9 A indsættes efter »§ 8 U«: », § 8  

 V«.
§ 5 I lov om investeringsfonds, jf. lovbekendtgørelse nr. 933 af 24. oktober  

 1996, som ændret ved § 16 i lov nr. 1223 af 27. december 1996, foretages  

 følgende ændring:
 1. I § 3, stk. 1, 1. pkt. , ændres »samt dræningsanlæg  

 på jordbrugsbedrifter,» til: »dræningsanlæg på jordbrugsbedrifter  

 samt immaterielle aktiver som nævnt i ligningslovens § 16 E, stk. 1, nr. 1 -  

 3, bortset fra udbyttekontrakter,».
§ 6 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2 og 3.
 Stk. 2. § 1, nr. 1, og § 3, nr. 1, har virkning fra og med  

 indkomståret 1994. § 1, nr. 5 og 6, har virkning for tilskud, der ydes fra og  

 med den 1. december 1997. § 1, nr. 7, 10 og 11, har virkning fra og med den  

 1. januar 1998. § 1, nr. 15, har virkning fra og med den 1. april 1999. § 1,  

 nr. 16, har virkning fra og med den 1. august 1997. § 4, nr. 1, har virkning  

 for betalinger, der modtages fra og med den 1. januar 1997. § 5 har virkning  

 for indkomståret 1998 og senere indkomstår.
 Stk. 3. § 1, nr. 13, 14 og 17, træder i kraft den 1. januar 2001.
Bemærkninger til lovforslaget Almindelige bemærkninger De foreslåede ændringer berører henholdsvis ligningsloven og ændringsloven  

 til denne vedrørende de Ph.D.-studerendes studierejser i udlandet m.v.  

 Herudover vedrører ændringerne bestemmelser i personskatteloven,  

 skattekontrolloven og investeringsfondsloven.
 De væsentligste ændringer er følgende:
Fradrag for visse rentelignende efterbetalingsbeløb Forslaget indeholder en ændring af ligningsloven, hvorved der  

 tilvejebringes fornøden hjemmel for fradragsretten for efterbetalingsbeløb,  

 der i visse tilfælde skal betales ved tilbagebetaling af statslån, der er  

 ydet i henhold til lov om arbejderboliger på landet og statshusmandsloven.
Efter reglerne i lov om arbejderboliger på landet, jf. lovbekendtgørelse  

 nr. 344 af 16. maj 1997 og den nu ophævede statshusmandslov, jf. § 36, stk.  

 2, i jordkøbsloven, jf. lovbekendtgørelse nr. 493 af 13. juni 1997, har der  

 været adgang til at yde statslån på særlige favorable rentevilkår.
De ydede  

 statslån forfalder bl.a. til betaling i tilfælde af ejerskifte eller  

 misligholdelse fra låntagers side.
Fælles for de situationer er, at der ud  

 over tilbagebetalingen af selve statslånet tillige skal betales et såkaldt  

 renteefterbetalingsbeløb.
Efterbetalingsbeløbet udgør forskellen mellem de  

 rentebeløb, der rent faktisk er betalt, og de rentebeløb, der skulle have  

 været betalt, såfremt statslånet var blevet forrentet fuldt ud.
Efterbetalingsbeløbene er i praksis hidtil blevet sidestillet med  

 renteudgifter og dermed anset for fradragsberettigede i medfør af  

 statsskattelovens § 6, litra e.
Henset til den måde, efterbetalingsbeløbene  

 opgøres på, er vurderingen imidlertid, at beløbene ikke kan sidestilles med  

 en ordinær fradragsberettiget renteudgift.
Det vil sige, at der principielt  

 ikke har været hjemmel til at fradrage efterbetalingsbeløbene ved  

 indkomstopgørelsen.
Det findes dog rimeligt, at de pågældende  

 efterbetalingsbeløb behandles på samme måde som egentlige renteudgifter, idet  

 situationen ellers kan være den, at det ville have været mere fordelagtigt,  

 såfremt statslånet i sin tid var blevet ydet på almindelige vilkår.
 Da efterbetalingsbeløbene foreslås behandlet som egentlige renteudgifter,  

 findes det hensigtsmæssigt i lighed med renteudgifter at indføre  

 indberetningspligt for efterbetalingerne.
Skattefrihed for tilskud til bevaringsværdige bygninger Det foreslås at skattefritage de tilskud, der i henhold til § 16 i  

 bygningsfredningsloven ydes af miljø- og energiministeren til  

 bygningsarbejder på bygninger, som findes bevaringsværdige i henhold til  

 samme lovs § 17. Formålet med bestemmelsen er at ligestille ejerne af  

 bevaringsværdige bygninger med ejerne af fredede bygninger, for hvem der  

 allerede eksisterer skattefrihed for tilsvarende tilskud.
 Skattefriheden er forudsat ved gennemførelsen af den af miljø- og  

 energiministeren ved lov nr. 228 af 10. juni 1997 foretagne ændring af  

 bygningsfredningsloven og lov om planlægning.
Skattefri støtte i form af rente- og afdragsfrie lån Det fastslås, at den støttefordel, som en låntager opnår ved optagelsen af  

 et rente- og afdragsfrit lån hos det kommunale bygningsforbedringsudvalg til  

 istandsættelsesarbejder i henhold til byfornyelseslovens § 134, stk.1, er  

 skattefri.
Fritagelsen er, som det gør sig gældende for ovennævnte fritagelse for  

 tilskud til de bevaringsværdige bygninger, forudsat i ny lovgivning.
I dette  

 tilfælde boligministerens nye byfornyelseslov (lov nr. 381 af 10. juni 1997  

 om byfornyelse).
 Den nye byfornyelseslov og ændringen af bygningsfredningsloven er på disse  

 punkter gennemført i samarbejde mellem boligministeriet og miljø- og  

 energiministeriet og har nøje sammenhæng.
Skattefrie rejselegater Legater, der er betinget af, at de anvendes til studierejser i udlandet,  

 er skattefrie, i det omfang de medgår til dækning af sædvanlige  

 meromkostninger ved opholdet på studiestedet.
Det er ofte studerende, der  

 modtager sådanne legater.
Ligningsrådet fastsætter de omtalte beløb for sædvanlige meromkostninger  

 ved opholdet på studiestedet.
Beløbet er efter gældende regler fastsat på  

 basis af statens satser for godtgørelsesbeløb for merudgifter til kost og  

 småfornødenheder ved tjenesterejser i udlandet og med tillæg af en tredjedel  

 af det såkaldte hoteldispositionsbeløb.
Der er altså tale om at anvende de  

 satser, som statens ansatte hidtil har benyttet.
Ved lov nr. 452 af 10. juni 1997 ændrede Folketinget senest reglerne om  

 skattefri rejsegodtgørelse til dækning af lønmodtageres merudgifter ved  

 rejser for en arbejdsgiver. Ændringerne på området for skattefrie  

 godtgørelser har bl.a. haft til formål at etablere samme regler for statens  

 ansatte på tjenesterejse i udlandet og andre lønmodtagere på tjenesterejse  

 for en arbejdsgiver.
Derudover fremgår satserne nu direkte af lovgivningen og  

 skal ikke som hidtil fastsættes af Ligningsrådet.
 I lyset af de nævnte ændringer af reglerne for skattefrie godtgørelser for  

 merudgifter ved tjenesterejser foreslås det, at reglerne for legatmodtagere  

 ændres, så de også fremover vil ligge tæt op ad de regler og satser for  

 skattefrie godtgørelser, som gælder for lønmodtagere på tjenesterejse i  

 udlandet.
 Reglerne for lønmodtageres tjenesterejser er først fuldt indfaset i 2001.  

 Derfor foreslås det, at de foreslåede regelændringer om skattefrie  

 rejselegater først træder i kraft den 1. januar 2001.
Ph.D.-særreglerne i ligningslovens § 7 K Særreglerne for Ph.D.-studerende blev senest ændret ved lov nr. 305 af 24.  

 april 1996 (Ph.D.-studerendes studierejser i udlandet m.v.). Reglerne blev  

 begrænset til at have virkning for beløb, der er ydet med virkning for  

 indkomstårene 1995-97, jf. lovens § 2, stk. 2. Baggrunden for denne  

 begrænsning var en forventning om, at Akademikernes Centralorganisation (AC)  

 og Finansministeriet ville indgå en overenskomst for Ph.D.-studerende, der  

 ville gøre dem til lønmodtagere, og dermed overflødiggøre særreglerne i  

 ligningslovens § 7 K.
 Finansministeriet er nu med Akademikernes Centralorganisation (AC) nået  

 til enighed om et aftalegrundlag for lønnede Ph.D.-stipendiater, hvorved de  

 Ph.D.-studerende, der tildeles stipendium, opnår status som lønmodtagere.  

 Dette betyder, at der som hovedregel ikke længere er behov for skattemæssige  

 særregler for denne gruppe, idet lønmodtagere efter gældende regler allerede  

 er berettiget til at modtage skattefri godtgørelse fra deres arbejdsgiver.
 Overenskomsten træder i kraft den 1. januar 1998.
I bemærkningerne til lov nr. 305 af 24. april 1996 siges der, at  

 »såfremt det ikke viser sig muligt at overføre Ph.D.-studerende, som har  

 begyndt deres Ph.D.- studium under stipendieordningen, til overenskomstmæssig  

 ansættelse, kan det blive aktuelt at give disse Ph.D.-studerende mulighed for  

 at færdiggøre deres studium med opretholdelse af de skattemæssige særregler i  

 ligningslovens § 7 K.
En eventuel forlængelse af  

 skattefritagelsesbestemmelserne vil blive taget op til vurdering i lys af  

 overenskomstforhandlingernes resultat.« Det er denne vurdering, der ligger til grund for lovforslaget på dette  

 område.
Der er ikke en pligt for allerede eksisterende stipendiater til at overgå  

 til den nye overenskomst.
De overgår kun, hvis de vælger det indenfor en  

 frist på to måneder.
 Det foreslås derfor, at de Ph.D.-studerende, der kan overgå til  

 lønmodtagerstatus, men som vælger at forblive på Ph.D-stipendium efter lov om  

 statens uddannelsesstøtte, fortsat skal kunne anvende særreglerne for  

 Ph.D.-studerende frem til og med 2000.
Opretholdelse af skattefrihed for godtgørelser udbetalt af  

 hjemmeværnet Hjemmeværnet udbetaler i et vist omfang godtgørelser til dækning af f.eks.  

 rejse- og befordringsudgifter, der afholdes af frivilligt ulønnet personel  

 som led i hjemmeværnets virksomhed.
Sådanne ydelser anses for omfattet af  

 skattefritagelsesområdet efter statsskattelovens § 5, litra d, der imidlertid  

 er ophævet ved lov nr. 1063 af 12. december 1996, dog således, at  

 skattefritagelsen gælder indtil den 31. marts 1999.
 Det foreslås at bevare skattefritagelsen for sådanne godtgørelser i tiden  

 derefter.
Fradragsret for iværksættere Efter ligningslovens § 8 N kan udgifter i forbindelse med udarbejdelse af  

 forretningsplan, for hvilke der ydes tilskud efter § 2, stk. 2, i lov om  

 tilskud til iværksættere, fradrages ved opgørelsen af den skattepligtige  

 indkomst.
Lov om tilskud til iværksættere er nu ophævet, men der kan stadig  

 udbetales tilskud efter loven på baggrund af tilsagn, der er ydet før lovens  

 ophævelse.
Der er fra den 1. august 1997 gennemført en ny ordning med gratis  

 rådgivning før virksomhedsstart.
Ordningen har hjemmel i lov om  

 erhvervsfremme § 2 og indebærer, at iværksættere kan få tilskud på op til  

 7.000 kr. til minimum 12 timers rådgivning hos en etableringsvejleder.
 Den nye ordning med gratis rådgivning før virksomhedsstart er tilrettelagt  

 således, at afregning af tilskud vedrørende rådgivningen sker ved, at den  

 etableringsvejleder, iværksætteren har antaget, fremsender faktura til  

 Erhvervsfremmestyrelsen, der betaler tilskuddet direkte til vejlederen.
Efter gældende regler er et offentligt tilskud som dette skattepligtig  

 indkomst for iværksætteren.
For personer er det tillige personlig indkomst.
Formålet med denne del af lovforslaget er at sikre, at iværksætteren  

 stilles på samme måde som efter ordningen med iværksætterklippekortet efter  

 lov om tilskud til iværksættere.
Det foreslås derfor, at udgifter i  

 forbindelse med ordningen om den gratis rådgivning før virksomhedsstart er  

 fradragsberettigede for iværksætteren, i det omfang der er udbetalt tilskud  

 dertil efter § 2 i lov om erhvervsfremme.
Hvis tilskuddet f.eks. kun er på  

 2.000 kr., kan der kun fradrages 2.000 kr. efter den foreslåede bestemmelse,  

 uanset udgifternes størrelse.
 Iværksætteren skal selvangive såvel tilskudsbeløbet som det dertil hørende  

 fradrag i det indkomstår, hvori tilskudsbeløbet udbetales til vejlederen.  

 Iværksætterens fradragsret er uafhængig af, hvorvidt virksomheden senere  

 kommer i drift.
Udvidelse af anvendelsesområdet for investeringsfondsmidler Ved den foreslåede ændring skabes der mulighed for, at  

 investeringsfondshenlæggelser kan anvendes til anskaffelse af og forlods  

 afskrivning på en række immaterielle aktiver, herunder goodwill.
Der er tale  

 om de immaterielle aktiver, der i dag er nævnt i ligningslovens § 16 E, stk.  

 1, nr. 1-3. Dog skal investeringsfondsmidler ikke kunne anvendes til  

 anskaffelse af og forlods afskrivning på de i ligningslovens § 16 E, stk. 1,  

 nr. 3, nævnte udbyttekontrakter.
Investeringsfondsmidler skal således efter  

 forslaget kunne anvendes til forlods afskrivning på de samme immaterielle  

 aktiver som etableringskontomidler.
 For så vidt angår de resterende ændringer i forslaget, der  

 hovedsageligt udgør konsekvensændringer og rene redaktionelle rettelser,  

 henvises til bemærkningerne til de enkelte bestemmelser.
Provenumæssige konsekvenser Lovforslaget indeholder en række justeringer, konsekvensændringer og  

 præciseringer af bestemmelser i ligningsloven m.v., hvoraf størstedelen ikke  

 har provenumæssige konsekvenser.
Af ændringerne skønnes forslaget om opretholdelse af skattefrihed for  

 visse godtgørelser til frivilligt personel i hjemmeværnet at have  

 provenumæssige konsekvenser.
Skattefritagelsen vil omfatte den type ydelser,  

 der efter gældende regler er skattefrie efter statsskattelovens § 5, litra d,  

 frem til og med 31. marts 1999, hvor § 5, litra d, ophæves.
Afhængig af  

 hvilke rammer for skattefritagelsen Ligningsrådet fastsætter, skønnes  

 videreførslen med stor usikkerhed at medføre, at der gives afkald på et  

 forventet merprovenu på op til ca. 15 mill. kr. i 1999 og op til ca. 20 mill.  

 kr. årligt fra og med 2000. Heraf skønnes ca. 9 mill. kr. i 1999 og ca. 12  

 mill. kr. i 2000 at vedrøre kommunerne.
Forslaget har ingen finansårsvirkning  

 for 1998.
Endvidere skønnes forslaget om indførelse af adgang til at anvende  

 investeringsfondsmidler til anskaffelse af goodwill og andre immaterielle  

 aktiver at kunne medføre en fremrykning af afskrivningerne i det omfang, der  

 alternativt ville være blevet anskaffet driftsmidler, hvilket indebærer et  

 provenutab.
Med den gældende 10 årige afskrivningsperiode for goodwill m.v.  

 vil nutidsvædien af afskrivningsfremrykningen pr. 100 mill. kr. anvendte  

 investeringsfondsmidler i så fald udgøre ca. 10 mill. kr., hvoraf  

 skatteværdien udgør ca. 4 mill. kr.
Heraf vedrører godt halvdelen kommunerne.  

 Forslaget skønnes ikke at have nævneværdig virkning i finansåret 1998.
 Der er ikke forbundet et egentligt provenutab med forslagene vedrørende  

 sikring af skattefrihed for tilskud til bevaringsværdige bygninger,  

 skattefrihed for rentebesparelse ved lån i henhold til byfornyelseslovens §  

 134 og skattefritagelsen for tilskuddene ydet gennem ordningen om gratis  

 rådgivning før virksomhedsstart, idet skattefriheden blev forudsat ved  

 udmålingen af ydelserne.
 Endvidere er der ikke forbundet et egentligt provenutab med forslaget om  

 fradragsret for efterbetalingsbeløb vedrørende statslån, idet der alene er  

 tale om tilvejebringelse af hjemmel for den hidtil anvendte praksis.
Den foreslåede forlængelse af de gældende skattemæssige særregler for  

 Ph.D.-studerende har ingen provenumæssige konsekvenser.
Det skyldes, at  

 Ph.D.-studerende, som alternativ til at være omfattet af den foreslåede  

 forlængelse af de gældende skatteregler, frit kan vælge at overgå til de nye  

 regler om beskatning som lønmodtagere.
Den foreslåede forlængelse af  

 bestemmelsen i ligningsloven sikrer således for så vidt angår ophold i  

 udlandet, at de, der vælger at forblive på SU, stilles økonomisk lige med de  

 Ph.D.-studerende, der vælger lønmodtagerstatus.
 Endelig skønnes forslaget om, at legatmodtagere fra og med 2001 skal  

 omfattes af de generelle rejsegodtgørelsesregler for lønmodtagere, ikke at  

 medføre nævneværdige provenumæssige konsekvenser, idet det antages, at der  

 vil kunne dokumenteres udgifter svarende til rejselegaternes størrelse.
Økonomiske og administrative konsekvenser for erhvervslivet Forslaget om udvidelse af anvendelsesområdet for investeringsfondsmidler  

 er en liberalisering af regelsættet til gunst for erhvervslivet.
Herudover  

 skønnes lovforslaget ikke at have nævneværdige erhvervsøkonomiske  

 konsekvenser.
 Forslaget skønnes ikke at indebære nævneværdigt administrativt mer- eller  

 mindrearbejde for erhvervsvirksomhederne.
Administrative konsekvenser Lovforslaget skønnes ikke at have nævneværdige administrative  

 konsekvenser.
Miljømæssige konsekvenser Lovforslaget medfører ingen miljømæssige konsekvenser.
EU-retlige aspekter Ordningen med gratis rådgivning før virksomhedsstart udgør statsstøtte,  

 men er ikke notificeret over for EU-Kommissionen, da den er omfattet af de  

 minimisreglerne.
Den foreslåede ændring af ligningslovens § 8 N indebærer  

 også statsstøtte og er også omfattet af de minimisreglerne og skal som følge  

 heraf ikke notificeres over for EU-Kommissionen.
 Lovforslaget har iøvrigt ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås, at skattepligtige personer ved indkomstopgørelsen kan  

 fradrage visse såkaldte renteefterbetalingsbeløb, som skal betales i medfør  

 af lov om arbejderboliger på landet og statshusmandsloven.
Fradragsretten  

 foreslås gjort betinget af, at beløbene rent faktisk er betalt.
 Efterbetalingsbeløbene efter lov om arbejderboliger på landet  

  knytter sig til tilbagebetaling af statslån ydet til køb af byggegrund og  

 opførsel af bygninger samt tilbagebetaling af boligdriftslån.
Efter § 19 a i lov om arbejderboliger på landet kan ejeren af en  

 arbejderbolig, der er opført i henhold til loven, kræve, at ejendommen  

 frigøres for pålagte rådighedsindskrænkninger mod indbetaling af (bl.a.) de  

 indestående statslån og et beløb beregnet som forskellen mellem de  

 rentebeløb, der er betalt efter ejendommens oprettelse, og de, der skulle  

 have været betalt, såfremt lånene var blevet forrentet fuldt ud, jf. § 19 a,  

 stk. 1, litra b, samt et tillæg af rentes rente af renteefterbetalingen,  

 beregnet på grundlag af den i pantebrevet fastsatte rentefod, jf. § 19 a,  

 stk. 1, litra c.
Indestående statslån samt de i § 19 a, stk. 1, litra b og c,  

 nævnte beløb skal tillige indbetales ved ejerskifte, jf. § 22, stk. 1 og 2, i  

 lov om arbejderboliger på landet.
Efter § 46 i lov om arbejderboliger på landet kan ejeren kræve, at  

 ejendommen frigøres for pålagte rådighedsindskrænkninger mod (bl.a.)  

 tilbagebetaling af ydede boligdriftslån og indbetaling af et beløb svarende  

 til statens rentetab på de ydede boligdriftslån, beregnet som 6 1/2 pct. p.a.  

 rente og rentes rente af de ydede lån regnet fra udbetalingen, jf. § 46, stk.  

 1, litra c.
Ydede boligdriftslån samt det i § 46, stk. 1, litra c, nævnte  

 beløb skal tillige indbetales ved ejerskifte, jf. § 49 i lov om  

 arbejderboliger på landet.
Endvidere er der efter § 46 a i lov om  

 arbejderboliger på landet mulighed for at indfri ydede boligdriftslån før tid  

 mod (bl.a.) tilbagebetaling af de ydede boligdriftslån og indbetaling af et  

 beløb svarende til statens rentetab på de ydede boligdriftslån, beregnet som  

 6 1/2 pct. p.a. rente og rentes rente af de ydede lån regnet fra  

 udbetalingen, jf. § 46 a, stk. 1, litra b.
Efter statshusmandsloven var der mulighed for at få bevilget  

 statslån til erhvervelse af landbrugsejendomme eller landbrugsjord m.m.  

 Statslånene blev enten ydet med en fast rente eller en konjunkturbestemt  

 rente.
Statshusmandsloven blev ophævet i 1971 ved lov om statens  

 fremskaffelse af jord til jordbrugsmæssige formål m.m. (jordkøbsloven).  

 Jordkøbsloven indeholder dog en bemyndigelse til ved bekendtgørelse at  

 fastsætte bestemmelser vedrørende ejendomme og lån, der er ydet i henhold til  

 statshusmandsloven, hvorved den for ejendommene og lånene hidtil gældende  

 retstilstand opretholdes.
Bemyndigelsen er senest udnyttet ved bekendtgørelse  

 nr. 662 af 14. august 1997 om statshusmandsbrug m.m. og jordrente.
 For lån med fast rente skal der efter bekendtgørelsen ske  

 renteefterbetaling ved låntagers misligholdelse, jf. § 2, stk. 1, og ved  

 ejerskifte, jf. § 6. For lån med konjunkturbestemt rente skal der tillige ske  

 renteefterbetaling ved misligholdelse og ejerskifte, jf. § 27, stk. 3.  

 Derudover kan låntager få tilladelse til at indfri lånet før tid eller  

 afdrage lånet over en kortere periode mod en renteefterbetaling, jf. § 27,  

 stk. 2. Det efterbetalingsbeløb, der skal betales i de nævnte situationer, er  

 defineret i bekendtgørelsens § 9 som forskellen mellem det rentebeløb, der er  

 betalt af lånet, og det der ville have været at betale, såfremt lånet skulle  

 have været forrentet fuldt ud, og i tilfælde hvor der er svaret  

 konjunkturbestemt rente, som det beløb, hvormed de renter, der skulle have  

 været betalt, såfremt renteomberegning ikke havde fundet sted, overstiger de  

 siden renteomberegningen betalte renter.
Til nr. 2 Den foreslåede ændring er en konsekvens af, at den i den gældende lovtekst  

 nævnte lov - om ydelser fra dansk side til den pågældende personkreds - er  

 ophævet med virkning fra den 1. januar 1991 og afløst af lov nr. 795 af 30.  

 november 1990.
Til nr. 3 Den foreslåede ændrede affattelse indeholder en berigtigelse af en urigtig  

 gengivelse af titlen på den lov om tilskud til afvikling af studiegæld m.v.,  

 hvortil der henvises i § 7, litra æ. Loven hedder rettelig »lov om  

 tilskud til afvikling af studiegæld og om eftergivelse af studiegæld«.
Til nr. 4 § 7, litra ø, er i sin nuværende affattelse indsat i ligningsloven ved lov  

 nr. 219 af 10. april 1991. Bestemmelsen hjemler skattefritagelse for det  

 tilskud, der efter de nærmere regler i den pågældende lov på  

 undervisningsministeriets område ydes af henholdsvis staten og kommuner til  

 nedsat elevbetaling for pensionisters m.v. deltagelse i kurser på højskoler,  

 efterskoler, husholdningsskoler og håndarbejdsskoler.
 Den foreslåede ændrede affattelse indebærer ingen ændringer af området for  

 skattefritagelsen, men skal alene ses som en konsekvensændring, hvorved  

 reglen tilpasses de ændringer, der er gennemført af undervisningsministeriets  

 lov på området siden skattefritagelsesreglens indsættelse i ligningsloven,  

 jf. lovbekendtgørelse nr. 569 af 20. juni 1996 af lov om folkehøjskoler,  

 efterskoler, husholdningsskoler og håndarbejdsskoler.
Til nr. 5 Formålet med ændringen er at skattefritage de tilskud, som ejerne af  

 bevaringsværdige bygninger får til brug for vedligeholdelse af bygningerne.  

 Dette svarer til den gældende fritagelse for tilskud til fredede bygninger.
 Efter bygningsfredningsloven kan miljø- og energiministeren yde støtte til  

 bygningsarbejder på bygninger, som ministeren finder bevaringsværdige (§ 16,  

 stk. 1, nr. 6). Desuden kan ministeren yde støtte til lokale bevaringsråd  

 eller lignende, der kan yde støtte til bevaringsværdige bygninger (§ 16, stk.  

 1, nr. 7).
 Støtten kan ydes såvel i form af lån, tilskud, sagkyndig bistand,  

 projektudarbejdelse som materialer.
 Efter bygningsfredningslovens § 17 er en bygning bevaringsværdig i § 16,  

 stk. 1, nr. 7s forstand, når den er optaget som bevaringsværdig i en  

 kommuneplan eller omfattet af et forbud mod nedrivning i en lokalplan eller  

 byplanvedtægt, jf. planlovens § 15, stk. 2, nr. 14.
Det er, som det fremgår af § 17 i byningsfredningsloven,  

 kommunalbestyrelsen, der gennem kommuneplan eller lokalplan fastlægger,  

 hvilke bygninger, der er bevaringsværdige.
Det er således ud over ejere af  

 fredede bygninger kun ejere af bygninger, der er bedømt som bevaringsværdige,  

 der kan nyde godt af den skattefrihed, der omhandles af bestemmelsen.
Til nr. 6 Ændringen er en konsekvens af ændringen af bestemmelsen i ligningslovens §  

 7 E, stk. 1. Der henvises til bemærkningerne til nr. 5.
Til nr. 7 § 7 F, stk.1, nr. 2, hjemler skattefritagelse for en række  

 tilskudsordninger m.v. efter lov om byfornyelse og boligforbedring, jf.  

 lovbekendtgørelse nr. 820 af 15. september 1994, som med virkning fra 1.  

 januar 1998 afløses af lov nr. 381 af 10. juni 1997 om byfornyelse.
Den foreslåede ændrede affattelse indeholder for det første de med  

 henblik på en videreførelse af de hidtidige skattefritagne områder nødvendige  

 konsekvensændringer, således at overensstemmelsen mellem skattelovgivningen  

 og byfornyelseslovgivningen på de pågældende punkter opretholdes, jf. nærmere  

 nedenfor under punkterne a-c.
Herudover fastslås skattefriheden for  

 låntagere, der til bygningsistandsættelse opnår støtte i form af rente- og  

 afdragsfrie lån fra det kommunale bygningsforbedringsudvalg i henhold til  

 byfornyelseslovens § 134, stk.1, jf. nærmere nedenfor under punkterne d og e.
 For det andet stilles der forslag om, at en bestemt  

 tilskudsordning udgår fra skattefritagelsen, da den pågældende ordning må  

 anses at have udtømt sin virkning, jf. nærmere nedenfor under punkt f.
 a) De i den gældende § 7 F, stk. 1, nr. 2, nævnte regler i lov om  

 byfornyelse og boligforbedring, §§ 37, stk. 1, 2 og 4, 40, stk. 2, og 47,  

 stk. 1, afløses af henholdsvis §§ 151, stk. 2 og 5, 153, stk. 1 og 3, og 154,  

 stk. 1, i den nye byfornyelseslov.
 Forslaget indeholder de i så henseende fornødne konsekvensændringer.
Der er tale om skattefritagelse for godtgørelse bl.a. dækning af tab på  

 inventar og installationer, flytteudgifter og lejebetaling.
Modtagerkredsen  

 er lejere og andelshavere, der midlertidigt må rømme deres erhvervslokaler  

 som følge af iværksættelse af byfornyelse.
 b) De i den gældende § 7 F, stk. 1, nr. 2, nævnte regler i lov om  

 byfornyelse og boligforbedring, §§ 40, stk. 1, 44, stk. 2, 44 a, stk. 2, og  

 45, stk. 1, afløses af henholdsvis §§ 150, 145, stk. 3, og 149 i den nye  

 byfornyelseslov.
 Forslaget indeholder de i så henseende fornødne konsekvensændringer.
 Der er tale om skattefritagelse for bl.a. tilskud til dækning af  

 merlejeudgifter og flytteudgifter.
 Modtagerkredsen er lejere og andelshavere, der som følge af iværksat  

 byfornyelse må finde en erstatningbolig/midlertidig bolig.
 c) De i den gældende § 7 F, stk. 1, nr. 2, nævnte regler i lov om  

 byfornyelse og boligforbedring, § 62, stk. 2 og 3, afløses af § 62, stk. 1-3,  

 i den nye byfornyelseslov.
 Forslaget indeholder den i så henseende fornødne konsekvensændring.
Der er tale om skattefritagelse for indekslån optaget i  

 udlejningsejendomme og andelsboligforeninger til finansiering af en række  

 støtteberettigede udgifter i forbindelse med byfornyelse samt tilsvarende  

 erstatningsbeløb.
Modtagerkredsen er ejere.
d) Ved den foreslåede henvisning til § 134, stk. 1, i den nye  

 byfornyelseslov fastslås det, at den støtte, der ligger i, at en bygningsejer  

 opnår et rente- og afdragsfrit lån hos det kommunale  

 bygningsforbedringsudvalg til brug for bygningens istandsættelse, er  

 skattefri for låntageren.
Sådanne lån opnås fortrinsvis til udvendige  

 arbejder på ejendomme, der helt eller delvist anvendes til beboelse samt  

 forsamlingshuse i landsbyer og landdistrikter samt fredede og  

 bevaringsværdige bygninger, også uden for disse områder.
 e) Det foreslås, at følgende ordninger, der ved tidligere ændringer af  

 byfornyelseslovgivningen fejlagtigt ikke er blevet konsekvensrettet i  

 overensstemmelse med beskatningsprincipperne ved modtagelse af støtte og  

 godtgørelser iøvrigt efter byfornyelseslovgivningen, medtages under  

 skattefritagelsen:
 1. Den gældende § 57, stk. 3, der afløses af byfornyelseslovens § 148,  

 indebærer sammen med § 38, stk. 1, at husstande, hvis bolig fornyes, har ret  

 til en erstatningsbolig, hvis byfornyelsen medfører en lejeforhøjelse, og at  

 kommunen, hvis erstatningsbolig ikke er anvist inden en vis frist på højst 2  

 år, skal udbetale vedkommende en nærmere fastsat godtgørelse.
 2. Den gældende § 57, stk. 3, der afløses af § 174, stk. 4, går ud på, at  

 Byggeskadefonden kan give støtte til dækning af en ejers udgifter (dog højst  

 95 pct.) til udbedring af byggeskader.
 3. Den gældende § 74, stk. 5, der afløses af § 168, stk. 4 og 5, vedrører  

 godtgørelse for visse bygningsskader som følge af kondemnering.
 f) Ved den foreslåede ændrede affattelse udgår henvisningen til  

 byfornyelseslovens § 46, stk. 1 og 2, jf. lovbekendtgørelse nr. 342 af 10.  

 juli 1985, idet den heri indeholdte tilskudsordning er ophørt.
 Der var tale om tilskud til delvis dækning af stigninger i boligafgiften,  

 der var forårsaget af visse forbedringsarbejder.
 § 46 blev ophævet ved § 2, nr. 8, i lov nr. 299 af 4. juni 1986 og blev  

 overført til lov om individuel boligstøtte (§ 24 b), hvorefter tilskud  

 maksimalt kunne ydes i 5 år.
Til nr. 8 § 7 F, stk. 1, nr. 3 , hjemler skattefritagelse for statstilskud  

 til forbedringsarbejder m.v. i helårsboliger og fritidsboliger.
 Skattefritagelsesbestemmelsen foreslås ophævet, da den pågældende  

 tilskudslov er ophævet pr. 22. december 1994 ved lov nr. 1086 af 21. december  

 1994.
Begrundelsen for, at skattefritagelsesbestemmelsen først ophæves nu, er,  

 at der på nuværende tidspunkt ikke resterer flere ansøgninger om tilskud,  

 hvortil der var meddelt tilsagn før lovens ikrafttrædelsesdato.
Disse tilskud  

 skulle færdigbehandles efter de hidtil gældende regler, herunder  

 skattefritagelsesbestemmelsen i § 7 F, stk. 1, nr. 3.
 § 7 F, stk. 1, nr. 4 , hjemler skattefritagelse for tilskud til  

 etablering af indretning af dagplejehjem.
 Skattefritagelsen foreslås ophævet, da den pågældende tilskudsordning er  

 ophørt med udgangen af 1993.
Til nr. 9 I § 7 F, stk. 1, nr. 8, er der fejlagtigt henvist til jordfordelingslovens  

 § 9, stk. 4. Det foreslås derfor at ændre henvisningen til § 9, stk. 2, som  

 er den korrekte bestemmelse.
Til nr. 10 og 11 Ændringen er en konsekvens af, at lov om byfornyelse og boligforbedring,  

 lov om privat byfornyelse og saneringsloven er ophævet pr. 1. januar 1998 og  

 erstattet af lov om byfornyelse (lov nr. 381 af 10. juni 1997). På trods af  

 ophævelsen af de nævnte love finder reglerne om skattefritagelse anvendelse  

 for tilsagn, der er givet før den 1. januar 1998. Ændringen indebærer således  

 ingen realitetsændring.
Til nr. 12 Den gældende skattefritagelsesbestemmelse omfatter lønmodtageres bidrag  

 til den ved lov nr. 614 af 21. december 1983 oprettede  

 arbejdsmarkedsuddannelsesfond.
 Den foreslåede ophævelse er en konsekvens af, at bidraget er bortfaldet  

 med virkning fra den 1. januar 1994 i takt med, at loven om  

 arbejdsmarkedsuddannelsesfonden er ophævet som følge af det samtidigt  

 indførte arbejdsmarkedsbidrag.
Til nr. 13 Den foreslåede ændring er en konsekvens af den foreslåede ændring af § 7  

 K, stk. 2.
Til nr. 14 Forslaget skal som nævnt i de almindelige bemærkninger ses i lyset af de  

 ændringer, der skete i ligningslovens § 9, stk. 5 og 6, om skattefri  

 rejsegodtgørelse ved lov nr. 452 af 10. juni 1997 om ændrede satser og regler  

 for skattefri rejsegodtgørelse m.v.
Ved denne lov blev standardsatsen for  

 merudgifterne til kost og småfornødenheder fastsat til 256 kr. for alle, på  

 nær turistchauffører, uanset om rejsen er i Danmark eller i udlandet.  

 Herudover blev der indsat en 6 måneders grænse for, hvor lang tid en  

 lønmodtager kan benytte standardsatsen for sine meromkostninger til kost og  

 småfornødenheder.
Det foreslås at overføre disse regler på § 7 K-området,  

 idet de nuværende satser er fastlagt efter de tidligere satser for offentligt  

 ansatte på tjenesterejse i udlandet.
Dette fremgår bl.a. af bemærkningerne  

 til lov nr. 305 af 24. april 1996 om Ph.D.-studerendes studierejser i  

 udlandet m.v., som er den seneste lovændring af § 7 K.
I § 7 K, stk. 2, 3. pkt., som affattet i dette forslag, foreslås det, at  

 hvis legatmodtageren kan dokumentere større meromkostninger til kost og  

 småfornødenheder end den nævnte standardsats, kan dette øge beløbet for, hvad  

 der kan modtages skattefrit i legater.
Dette svarer til, at der for  

 lønmodtagere er mulighed for at få dokumenterede meromkostninger dækket af  

 arbejdsgiveren efter regning i stedet for at anvende standardsatsen.
Det foreslås endvidere, at der kun skal være adgang til skattefrie legater  

 efter standardsatserne i de første 6 måneder af opholdet på studiestedet.  

 Herefter skal meromkostningerne dokumenteres.
Dette svarer til, at der for  

 lønmodtagere ikke er mulighed for skattefrie godtgørelser efter  

 standardsatsen, men mulighed for at få dokumenterede meromkostninger dækket  

 af arbejdsgiveren efter regning efter udløbet af 6 måneders grænsen.
I lov nr. 1063 af 12. december 1996 (om ændrede regler om skattefri  

 rejsegodtgørelse og ligestilling mellem personer, der udfører offentligt  

 hverv, og ansatte i private virksomheder samt ændring af 60-dages reglen for  

 befordringsgodtgørelse) blev det fastsat, at udgifter til logi ikke længere  

 kan dækkes ved skattefrie godtgørelser.
Lønmodtageren kan i stedet få  

 udgifterne skattefrit dækket efter regning hos arbejdsgiveren.
Dette skal ses  

 i lyset af, at det er meget vanskeligt at fastsætte en fælles sats for  

 udgifter til logi, og at det typisk vil være nemt at få dokumentation for  

 udgifterne.
Det foreslås, at dette system overføres til legatmodtagere, således at der  

 kan modtages skattefrie legater til dækning af udgifterne til logi, i det  

 omfang udgifterne dokumenteres.
Der kan dermed ikke længere fastsættes et  

 standardbeløb til dækning af disse udgifter.
Til nr. 15 Hjemmeværnet udbetaler i et vist omfang godtgørelser for merudgifter til  

 det frivillige ulønnede personel, bl.a. for rejse- og befordringsudgifter,  

 der afholdes som et led i hjemmeværnets virksomhed.
Der udbetales desuden  

 nogle mindre godtgørelser, f.eks. for merudgifter til telefonsamtaler, kaffe  

 og kost samt andre småfornødenheder i forbindelse med øvelser, undervisning  

 og øvrige arrangementer.
 De pågældende ydelser anses for omfattet af skattefriheden efter  

 statsskattelovens § 5, litra d, der imidlertid er ophævet ved lov nr. 1063 af  

 12. december 1996, idet skattefritagelsen på området gælder indtil 31. marts  

 1999. Ændringsforslaget giver Ligningsrådet mulighed for i god tid inden  

 dette tidspunkt at fastlægge de fremtidige rammer for skattefriheden for  

 godtgørelserne til det frivillige personel.
Ligningsrådet har i cirkulære nr. 1 af 2. februar 1994 fastsat årlige  

 beløbsgrænser for skattefritagelsen efter § 7 M.
Der er tale om godtgørelser  

 for foreninger til bl.a. ulønnede bestyrelsesmedlemmer for bistand som led i  

 foreningens skattefri virksomhed.
Skatteministeren agter at indstille til  

 Ligningsrådet, at der fastsættes lignende beløbsgrænser for godtgørelserne  

 til hjemmeværnets frivillige personel.
Til nr. 16 Det foreslås, at udgifter i forbindelse med ordningen med gratis  

 rådgivning før virksomhedsstart er fradragsberettiget for iværksætteren i det  

 omfang, der udbetales tilskud dertil efter den nævnte ordning.
Der kan opnås  

 offentlig støtte til indtil 12 timers rådgivning hos de anerkendte rådgivere  

 a 583 kr., dvs. i alt 7.000 kr.
Der forventes gennemført en samordning mellem ordningen med gratis  

 rådgivning før virksomhedsstart og en EU-finansieret ordning til fremmme af  

 regional erhvervsudvikling i danske mål 2 og mål 5 b-områder.
Denne ordning  

 betyder, at der i mål 2 og mål 5 b-områder kan ydes op til det dobbelte i  

 støtte efter lov om erhvervsfremme til udgifter omfattet af ordningen.  

 Fradraget bliver tilsvarende op til det dobbelte, dvs. op til 14.000 kr.  

 Hjemlen til denne ordning er også lov om erhvervsfremme § 2.
 Fradraget fragår ved opgørelsen af den personlige indkomst, jf.  

 personskattelovens § 3, stk. 2, nr. 2. Tilskud er skattepligtig indkomst og  

 for personer tillige personlig indkomst.
 Efter ligningslovens § 8 J kan en iværksætter ikke fradrage udgifter til  

 advokat og revisor i det omfang, udgifterne er omfattet af ligningslovens § 8  

 N, stk. 1. Det samme gælder udgifter omfattet af forslaget til ligningslovens  

 § 8 N, stk. 2.
Til nr. 17 Den foreslåede ændring er en konsekvens af den foreslåede ændring af § 7  

 K, stk. 2.
Til nr. 18 Der er tale om en sproglig a jourføring.
Til nr. 19 Ved den foreslåede ændring tydeliggøres det, at  

 administrationsomkostningerne m.v., der påløber i forbindelse med  

 erhvervelse, sikring og vedligholdelse af aktieindkomst, på lige fod med  

 kapitalindkomst ikke skal kunne fradrages ved opgørelsen af indkomsten.
Til nr. 20 Efter reglerne i § 27 kan skatteydere, der første gang har etableret eller  

 overtaget en selvstændig erhvervsvirksomhed, som de fortsat ejer, efter den  

 kommunale skattemyndigheds afgørelse få nedsat den skattepligtige indkomst.  

 Nedsættelsen kan højst udgøre 5.000 kr.
 Består erhvervsvirksomheden af en land-, skov- eller havebrugsejendom,  

 udgør nedsættelsen højst 20 pct. af det beløb, hvormed den dokumenterede gæld  

 ved udløbet af indkomståret overstiger 70 pct. af den skattemæssige værdi af  

 fast ejendom, besætning og inventar.
 Efter stk. 2, 2. pkt., skal fast ejendom, der er erhvervet før 1. november  

 1965, dog højst medregnes i den skattemæssige værdi med ejendomsværdien ved  

 den seneste vurdering før 13. almindelige vurdering pr. 1. august 1965.
 Denne sidstnævnte regel foreslås ophævet, da den skønnes at have mistet  

 sin betydning.
Til § 2 Til nr. 1 Stipendium til Ph.D-uddannelse efter lov om statens uddannelsesstøtte,  

 afsnit II, som en Ph.D.-studerende oppebærer under et studieophold i  

 udlandet, Færøerne eller Grønland, og legater til Ph.D.-studerende, der  

 modtager Ph.D.-stipendium efter lov om statens uddannelsesstøtte, og som er  

 betinget af, at de anvendes til studieophold i udlandet, Færøerne eller  

 Grønland, er skattefrie, for den del af stipendierne og legaterne, der  

 sammenlagt ikke overstiger 11.000 kr. pr. måned (i 1997).
Herudover kan en Ph.D.-studerende, der modtager Ph.D.-stipendium efter lov  

 om statens uddannelsesstøtte, skattefrit fra den pågældendes  

 uddannelsesinstitution modtage yderligere et beløb til dækning af udgifter  

 til studieophold i udlandet.
Beløbet kan ikke overstige beløbsgrænser for  

 sædvanlige meromkostninger ved opholdet på studiestedet reduceret med den  

 skattefri del af stipendiet.
 Det foreslås at forlænge disse særlige regler om beskatning af stipendier  

 m.v. til Ph.D.-studerendes studieophold i udlandet, der fremgår af  

 ligningslovens § 7 K, stk. 3, stk. 4, stk. 9, 3. og 4. pkt., og stk. 10.
 Det foreslås, at ligningslovens § 7 K's særregler for Ph.D.-studerende  

 forlænges for de Ph.D.-studerende, som har mulighed for at vælge  

 lønmodtagerstatus, men vælger ikke at blive lønmodtagere.
Der foreslås en begrænset forlængelse af reglerne til og med år 2000,  

 således at disse særregler med sikkerhed ikke vil eksistere mere end  

 yderligere tre år i forhold til gældende ret.
På dette tidspunkt bør alle  

 nuværende Ph.D.-studerende være færdige med deres studium.
 Det foreslås endvidere, at forlængelsen begrænses til kun at gælde de  

 Ph.D.-studerende, der senest den 28. februar 1998 har opnået kandidatgrad.
Til § 3 Til nr. 1 Det foreslås, at efterbetalingsbeløb omfattet af den foreslåede § 6 A i  

 ligningsloven, jf. forslagets § 1, nr. 1, i lighed med, hvad der gælder for  

 egentlige renteudgifter, skal fradrages i kapitalindkomsten.
Til § 4 Til nr. 1 og 2 Det foreslås, at der etableres en indberetningsordning for de  

 efterbetalinger, der efter den ovenfor under § 1, nr. 1, foreslåede § 6 A i  

 ligningsloven skal kunne fradrages ved opgørelsen af den skattepligtige  

 indkomst.
 Baggrunden for forslaget er, at disse beløb skattemæssigt skal behandles  

 som renteudgifter, hvorfor det er fundet hensigtsmæssigt også  

 indberetningsmæssigt at behandle beløbene på samme måde som renteudgifter.
 Betaling af de nævnte beløb foretages altid til Hypotekbanken, hvorfor  

 alene denne foreslås pålagt indberetningspligten.
 Den foreslåede indberetningspligt omfatter ikke kun indberetning af  

 størrelsen af modtagne betalinger, men også oplysning om identiteten af den,  

 der har foretaget betalingen, herunder oplysning om CPR-nummer.
 I det omfang, en skattepligtig, der betaler sådanne beløb til  

 Hypotekbanken, er omfattet af ordningen med en fortrykte selvangivelser, vil  

 de oplysninger, der indberettes om den pågældendes betalinger, blive fortrykt  

 på selvangivelsesblanketten for det pågældende indkomstår.
Til § 5 Det foreslås, at investeringsfondshenlæggelser skal kunne anvendes til  

 anskaffelse af og forlods afskrivning på en række immaterielle aktiver,  

 herunder goodwill.
Der er tale om de immaterielle aktiver, der i dag er nævnt  

 i ligningslovens § 16 E, stk. 1, nr. 1- 3. Investeringsfondsmidler skal dog  

 ikke kunne anvendes til anskaffelse af og forlods afskrivning på de i  

 ligningslovens § 16 E, stk. 1, nr. 3, nævnte udbyttekontrakter.  

 Investeringsfondsmidler skal således efter forslaget kunne anvendes til  

 forlods afskrivning på de samme immaterielle aktiver som  

 etableringskontomidler.
 Eventuelle genvundne forlods afskrivninger ved afståelse af de nævnte  

 immaterielle aktiver vil blive efterbeskattet efter bestemmelsen i  

 ligningslovens § 16 E.
Investeringsfondsordningen er under aftrapning.
Fra og med indkomståret  

 1998 kan der ikke længere foretages henlæggelser til investeringsfonds.  

 Selskabers adgang til at henlægge til investeringsfonds blev allerede ophævet  

 med virkning fra og med indkomståret 1990.
Da en investeringsfondshenlæggelse skal være anvendt inden 6 år efter  

 udløbet af henlæggelsesåret, vil det kun være for en kort periode, at  

 erhvervsdrivende personer vil kunne anvende investeringsfondshenlæggelser til  

 anskaffelse af de nævnte immaterielle aktiver.
Den foreslåede udvidelse af  

 investeringsfondsordningen indebærer, at foretagne  

 investeringsfondshenlæggelser kan anvendes i videre omfang og dermed, at  

 henlæggelserne kan anvendes hurtigere.
Til § 6 Det foreslås, at loven træder i kraft dagen efter bekendtgørelsen i  

 Lovtidende.
Det foreslås, at reglerne i § 1, nr. 1, og § 3 om fradragsret for visse  

 efterbetalingsbeløb og fradrag i kapitalindkomsten skal have virkning fra og  

 med indkomståret 1994. Begyndelsestidspunktet er valg under hensyntagen til  

 reglerne i skattestyrelseslovens § 4, stk. 1, om den skattepligtiges adgang  

 til at begære genoptagelse og reglerne i skattestyrelseslovens § 35, stk. 1,  

 hvorefter skattemyndighederne kun har mulighed for at forhøje en  

 skatteansættelse indtil den 1. maj i det 4. år efter indkomstårets udløb.
Da  

 det fra skattemyndighedernes side i praksis hidtil har været accepteret, at  

 de omhandlede efterbetalingsbeløb har kunnet fradrages ved  

 indkomstopgørelsen, vil der ikke i øvrigt være grundlag for  

 skattemyndighederne til at forhøje tidligere skatteansættelser med henvisning  

 til fratrukne efterbetalingsbeløb.
 Den nye ordning med gratis rådgivning før virksomhedsstart trådte i kraft  

 den 1. august 1997. Det foreslås derfor, at lovforslagets § 1, nr. 16, får  

 virkning for tilskud, der er udbetalt fra og med den 1. august 1997, således  

 at fradragsretten bliver uafhængig af, om tilskuddet er udbetalt før eller  

 efter nærværende lovs ikrafttræden.
 Det foreslås, at reglerne i § 4 om indberetningspligt vedrørende visse  

 efterbetalingsbeløb skal have virkning for betalinger, der modtages fra og  

 med kalenderåret 1997.
 Det foreslås, at adgangen efter § 5 til at anvende  

 investeringsfondshenlæggelser til forlods afskrivning på en række  

 immaterielle aktiver får virkning for indkomståret 1998 og senere indkomstår.
 Reglerne i § 1, nr. 13, 14 og 17, vedrørende skattefri beløb for  

 studerende foreslås at skulle træde i kraft 1. januar 2001. På dette  

 tidspunkt udløber overgangsordningen for lønmodtageres skattefrie  

 rejsegodtgørelser, jf. § 2 i lov nr. 452 af 10. juni 1997. Dette er tillige  

 tidspunktet for udløbet af særreglerne for Ph.D.-studerende, jf.  

 bemærkningerne til lovforslagets § 2.
 Det foreslås, at forslagets § 1, nr. 15, vedrørende skattefrie  

 godtgørelser til hjemmeværnets frivillige personel får virkning fra og med  

 den 1. april 1999, der er det tidspunkt, hvor den hidtil gældende  

 skattefritagelse på området ophører.
Skriftlig fremsættelse (17. december 1997) Skatteministeren (Carsten Koch):
 Herved tillader jeg mig at fremsætte:
 Forslag til lov om ændring af ligningsloven, personskatteloven,  

 skattekontrolloven, investeringsfondsloven m.v. (Efterbetaling af statslån,  

 tilskud til bevaringsværdige bygninger, studierejselegater, ph.d.-studerende,  

 godtgørelser fra hjemmeværnet, tilskud til iværksættere,  

 investeringsfondsmidler samt konsekvensændringer m.v.).
(Lovforslag nr.
L 150).
 Forslaget kan deles op i 2 hovedafsnit, hvoraf det ene indeholder en række  

 ændringsforslag af materiel karakter, medens det andet hovedsageligt består  

 af forslag til konsekvensændringer og rene redaktionelle rettelser.
 Som de væsentligste ændringsforslag af materiel karakter kan jeg nævne  

 følgende:
 Fradrag for visse rentelignende efterbetalingsbeløb: Ved de  

 foreslåede ændringer af ligningsloven og personskatteloven  

  tilvejebringes fornøden hjemmel for fradragsretten for efterbetalingsbeløb,  

 der i visse tilfælde skal betales ved tilbagebetaling af statslån, der er  

 ydet i henhold til lov om arbejderboliger på landet og statshusmandsloven.
 Skattefrihed for tilskud til bevaringsværdige bygninger: Ved den  

 foreslåede ændring af ligningsloven skattefritages tilskud, der ydes  

 til bevaringsværdige bygninger efter § 16 i bygningsfredningsloven.
 Skattefrihed for rente- og afdragsfrie lån: Ved den foreslåede  

 ændring af ligningsloven fastslås det, at den støtte som en  

 bygningsejer opnår ved optagelsen af et rente- og afdragsfrit lån hos det  

 kommunale bygningsforbedringsudvalg i henhold til byfornyelseslovens § 134,  

 stk.1, er skattefri.
 Skattefrie rejselegater: Formålet med de foreslåede ændringer af  

 ligningsloven er at ligestille satsen for studerendes  

 skattefritagelse for legater, der går til dækning af visse omkostninger ved  

 ophold i udlandet, med satsen for lønmodtageres skattefri rejsegodtgørelser.
 Ph.D.-særreglerne i ligningslovens § 7 K: Ved den foreslåede  

 ændring af en ikrafttrædelseslov til ligningsloven gives der mulighed  

 for, at Ph.D.-studerende, der kan overgå til lønmodtagerstatus, men som  

 vælger at forblive på Ph.D.-stipendium efter lov om statens  

 uddannelsesstøtte, fortsat skal kunne anvende særreglerne for  

 Ph.D.-studerende frem til og med år 2000.
 Opretholdelse af skattefrihed for godtgørelser udbetalt af  

 hjemmeværnet: Formålet med den foreslåede ændring af   

 ligningsloven er at opretholde skattefriheden for hjemmeværnets  

 godtgørelser til frivilligt personel til dækning af f.eks. rejse- og  

 befordringsudgifter, som er omfattet af statsskattelovens § 5, litra d, der  

 er ophævet ved lov nr. 1063 af 12. december 1996, dog således, at  

 skattefritagelsen gælder indtil den 31. marts 1999.
 Fradrag til iværksættere: Formålet med den foreslåede nye regel  

til ligningsloven er at sikre, at iværksætteren stilles på samme måde  

 som efter ordningen med iværksætterklippekortet efter lov om tilskud til  

 iværksættere.
 Udvidelse af anvendelsesområdet for investeringsfondsmidler: Ved  

 den foreslåede ændring af investeringsfondsloven tilvejebringes  

 hjemmel til, at investeringsfondshenlæggelser kan anvendes til anskaffelse af  

 og forlods afskrivning på en række immaterielle aktiver, herunder goodwill.
 Herudover indeholder lovforslaget som sagt en række forslag om   

 ændringer af ligningsloven, der hovedsageligt består af  

 konsekvensændringer og rene redaktionelle rettelser.
Det samlede lovforslag skønnes ikke at have nævneværdige administrative  

 konsekvenser, og det er kun forslagene om opretholdelse af skattefrihed for  

 visse godtgørelser til frivilligt personel i hjemmeværnet og om indførelse af  

 adgang til at anvende investeringsfondsmidler til anskaffelse af goodwill  

 m.v., der skønnes at have provenumæssige konsekvenser.
Forslaget om  

 opretholdelse af visse skattefrie godtgørelser i hjemmeværnet skønnes med  

 stor usikkerhed at medføre, at der gives afkald på et forventet merprovnu på  

 op til ca. 15 mill. kr. i 1999 og op til ca. 20. mill kr. årligt fra og med  

 år 2000. Forslaget om adgangen til de udvidede anvendelsesmuligheder for  

 investeringsfondsmidler skønnes at medføre et provenutab på ca. 4 mill., der  

 anvendes til anskaffelse af goodwill m.v. i stedet for driftsmidler.
 Idet jeg i øvrigt henviser til forslagets bemærkninger, skal jeg anbefale  

 det til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændringer:
 1. Efter § 6 indsættes:
» § 6 A.
Ved opgørelsen af den skattepligtige indkomst kan  

 skattepligtige personer fradrage 1) beløb, som nævnt i § 19 a, stk. 1, litra b og c, § 46, stk. 1, litra c,  

 og § 46 a, stk. 1, litra b, i lov om arbejderboliger på landet, forudsat  

 beløbet er betalt, og 2) beløb, som nævnt i § 9 i bekendtgørelse nr. 662 af 14. august 1997 om  

 statshusmands- brug m.m. og jordrente, forudsat beløbet er betalt.«.
 2. § 7, litra g, affattes således:
 »g) Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjydske landsdele, samt  

 understøttelser af tilsvarende art, der ydes fra tysk side.«.
§ 7. - - - g) Forsørgelsesbeløb ydet i henhold til lovbekendtgørelse nr. 217 af 8.  

 april 1949 til militære invalider i de sønderjyske landsdele fra  

 verdenskrigen 1914-18 og sådannes efterladte samt understøttelser af  

 tilsvarende art, der ydes fra tysk side.
- - - 3. § 7, litra æ, affattes således:
 »æ) Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld, samt for meget  

 udbetalt uddannelsesstøtte, der eftergives efter lov om statens  

 uddannelsesstøtte.«.
§ 7. - - - æ) Eftergivet studiegæld efter kapitel 3 i lov om tilskud til afvikling af  

 studiegæld og eftergivet for meget udbetalt uddannelsesstøtte efter lov om  

 statens uddannelsesstøtte.
- - - 4. § 7, litra ø , affattes således:
 »ø) Elevstøtte ydet i henhold til lov om folkehøjskoler, efterskoler,  

 husholdningsskoler og håndarbejdsskoler til personer, som, når støtten  

 modtages, opfylder aldersbetingelsen efter lov om social pension for at  

 modtage folkepension, som modtager eller får forskud på førtidspension, eller  

 som modtager invaliditetsydelse med bistands- eller plejetillæg.«.
§ 7. - - - ø) Tilskud i henhold til kapitel 4 i lov om folkehøjskoler,  

 landbrugsskoler, husholdningsskoler og efterskoler til personer, som, når  

 tilskuddet modtages, opfylder aldersbetingelsen efter lov om social pension  

 for at modtage folkepension, som modtager eller får forskud på  

 førtidspension, eller som modtager invaliditetsydelse med bistands- eller  

 plejetillæg.
- - - 5. § 7 E, stk. 1, 1. pkt. , affattes således:
 »Tilskud ydet i henhold til § 16, stk. 1, i lov om bygningsfredning  

 til bygningsarbejder på fredede bygninger og bygninger, der er  

 bevaringsværdige i henhold til § 17 i lov om bygningsfredning, medregnes ikke  

 til modtagerens skattepligtige indkomst.«.
§ 7 E.
Tilskud til bygningsarbejder på fredede bygninger ydet  

 efter § 16, stk. 1, i lov om bygningsfredning medregnes ikke til modtagerens  

 skattepligtige indkomst.
Det samme gælder andre offentlige tilskud, der ydes  

 til samme formål.
Den del af udgifterne til bygningsarbejder, som dækkes af  

 tilskudsbeløbet, kan ikke fradrages ved indkomstopgørelsen eller medregnes  

 ved opgørelsen af grundlaget for skattemæssige afskrivninger og medregnes  

 ikke til anskaffelsessummen ved opgørelsen af den skattepligtige fortjeneste  

 ved afståelse af ejendommen.
- - - 6. I § 7 E, stk. 2, indsættes efter »fredet«:  

 »eller bevaringsværdig«.
§ 7 E. - - - Stk. 2. Hvis der til et bygningsarbejde på en fredet bygning er  

 ydet offentligt tilskud, der omfattes af bestemmelsen i stk. 1, kan  

 Ligningsrådet tillade, at andre tilskud, der ydes til det samme  

 bygningsarbejde, skattemæssigt behandles efter reglerne i stk. 1.
 7. § 7 F, stk. 1, nr. 2 , affattes således:
 »2) ydelsesstøtte efter lov om byfornyelse § 62, stk. 1 og 2,  

 erstatning efter lov om byfornyelse § 62, stk. 3, støtte efter lov om  

 byfornyelse § 134, stk. 1, godtgørelse efter lov om byfornyelse § 145, stk.  

 3, § 148, § 149, § 150, § 151, stk. 2 og 5, og § 153, stk. 1 og 3, tilskud  

 efter lov om byfornyelse § 154, stk. 1, og § 161, stk. 1, godtgørelse efter  

 lov om byfornyelse § 168, stk. 4 og 5, og tilskud efter lov om byfornyelse §  

 169, stk. 1, og § 174, stk. 4,».
§ 7 E. - - - 2. tilskud efter § 37, stk. 1-2 og 4, § 40, stk. 1-2, § 44, stk. 2, § 44  

 a, stk. 2, § 45, stk. 1, § 46, stk. 1-2, § 47, stk. 1, § 62, stk. 2-3, og §  

 74 a i lov om byfornyelse og boligforbedring, - - - 8. § 7 F, stk. 1, nr. 3 og 4 , ophæves.
 Nr. 5-12 bliver herefter nr. 3-10.
§ 7 F. - - - 3. tilskud efter lov om statstilskud til forbedringsarbejder m.v. i  

 helårsboliger og fritidsboliger, 4. tilskud efter § 64, stk. 3, i lov om social bistand, - - - 9. I § 7 F, stk. 1, nr. 8, der bliver nr. 6, ændres »§  

 9, stk. 4« til: »§ 9, stk. 2«.
§ 7 F. - - - 8. tilskud, som i medfør af § 9, stk. 4, i lov om jordfordeling mellem  

 landejendomme ydes til udgifter, som afholdes af lodsejerne, - - - 10. I § 7 F, stk. 3 , indsættes efter »lov om  

 privat byfornyelse § 6 a«: »eller i henhold til lov om byfornyelse  

 § 106«.
§ 7 F. - - - Stk. 3. Tilskud, der er ydet til nedsættelse af lejeforhøjelsen i henhold  

 til lov om privat byfornyelse § 6 a, skal ikke medregnes til lejerens  

 skattepligtige indkomst.
- - - 11. I § 7 G indsættes efter »saneringslovens § 64  

 c«: »eller lov om byfornyelse § 161, stk. 1«.
§ 7 G.
Til den skattepligtige indkomst medregnes ikke udlodning af  

 beløb fra en andelsboligforening til andelshaverne, i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk. 1, eller saneringslovens § 64 c.
 12. § 7 H ophæves.
§ 7 H.
Ved opgørelsen af en arbejdstagers skattepligtige indkomst  

 medregnes ikke bidrag til arbejdsmarkedsuddannelsesfonden, som arbejdsgiveren  

 har tilbageholdt i arbejdstagerens løn.
 13. I § 7 K, stk. 1, 2. pkt. , ændres »ved opholdet på  

 studiestedet.« til: »til kost, småfornødenheder og logi på  

 studiestedet, jf. stk. 2.«.
§ 7 K.
Legater, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige udgifter til  

 rejse mellem Danmark og studiestedet.
Legater bortset fra stipendium og  

 legater m.v. efter stk. 3 og 4, som er betinget af, at de anvendes til  

 studierejser i udlandet, Færøerne eller Grønland, er indkomstskattefri for  

 modtageren, i det omfang de medgår til dækning af sædvanlige meromkostninger  

 ved opholdet på studiestedet.
- - - 14. § 7 K, stk. 2 , affattes således:
»Stk. 2. Ligningsrådet fastsætter det i stk. 1, 1. pkt.,  

 omtalte beløb for sædvanlige udgifter til rejse.
For sædvanlige  

 meromkostninger til kost og småfornødenheder på studiestedet i udlandet  

 finder reglerne i § 9, stk. 6, tilsvarende anvendelse.
Hvis de dokumenterede  

 meromkostninger til kost og småfornødenheder er større end standardsatserne i  

 § 9, stk. 6, forøges beløbet, der kan modtages skattefrit, tilsvarende.  

 Standardsatserne i § 9, stk. 6, kan kun benyttes i de første 6 måneder af  

 opholdet på studiestedet.
Herefter skal meromkostningerne dokumenteres.  

 Udgifter til logi kan skattefrit dækkes af legater, i det omfang udgifterne  

 dokumenteres.«.
§ 7 K. - - - Stk. 2. Ligningsrådet fastsætter de i stk. 1 omtalte beløb for  

 sædvanlige udgifter til rejse og beløb for sædvanlige meromkostninger ved  

 opholdet på studiestedet.
- - - 15. I § 7 M indsættes som stk. 2 :
 »Stk. 2 . Godtgørelser, der udbetales af hjemmeværnet til  

 frivilligt ulønnet personel, der deltager i hjemmeværnets virksomhed, er  

 skattefrie for modtageren, når godtgørelsen ikke overstiger satser, der  

 fastsættes af Ligningsrådet.«.
§ 7 M.
Godtgørelser, der af en forening udbetales til ulønnede  

 bestyrelsesmedlemmer eller til frivillige, ulønnede medhjælpere, der yder  

 bistand som led i foreningens skattefri virksomhed, er skattefri for  

 modtageren.
Skattefriheden er betinget af, at godtgørelsen udbetales til  

 dækning af udgifter, som modtageren afholder på foreningens vegne, samt at  

 godtgørelsen ikke overstiger satser, der fastsættes af Ligningsrådet.
 16. I § 8 N indsættes som stk. 2 :
 »Stk. 2. Ved opgørelsen af den skattepligtige indkomst kan  

 fradrages udgifter i forbindelse med ordningen med gratis rådgivning før  

 virksomhedsstart, i det omfang der ydes tilskud efter § 2 i lov om  

 erhvervsfremme.«.
§ 8 N.
Ved opgørelsen af den skattepligtige indkomst kan fradrages  

 udgifter i forbindelse med udarbejdelse af forretningsplan, for hvilke der  

 ydes tilskud efter § 2, stk. 2, i lov om tilskud til iværksættere.
 17. I § 9, stk. 5, 7. pkt. , ændres », modtager  

 ydelser efter § 7, litra r, eller § 7 K,» til: »eller modtager  

 ydelser efter § 7, litra r,».
§ 9. - - - Stk. 5. Godtgørelse, der udbetales af arbejdsgiveren for udgifter,  

 som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der er fastsat i stk. 6  

 eller, for så vidt angår befordringsudgifter, fastsættes af Ligningsrådet.  

 Ved rejseudgifter forstås merudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
Med  

 hensyn til anvendelsen af standardsatserne, jf. stk. 6, kan et arbejdssted  

 højst anses for midlertidigt i de første 3 måneder, hvis arbejdsstedet er i  

 Danmark, og de første 6 måneder, hvis det er i udlandet.
Udbetaler  

 arbejdsgiveren ikke hel eller delvis skattefri godtgørelse, kan fradrag for  

 befordring som nævnt i § 9 B foretages efter § 9 C.
Godtgørelsen skal  

 medregnes ved indkomstopgørelsen, hvis den fragår i en forud aftalt  

 bruttoløn.
Ansatte, der er påmønstret skibe (herunder fiskerfartøjer),  

 arbejder i fartøjer eller installationer, der anvendes i tilknytning til  

 efterforskning eller udnyttelse af naturforekomster, modtager ydelser efter §  

 7, litra r, eller § 7 K, kan ikke anvende standardsatserne for rejseudgifter  

 eller andre merudgifter.
Personer, der aftjener værnepligt, samt frivilligt  

 personel i den periode, der er fastsat som uddannelsestid, kan ikke anvende  

 standardsatserne til fradrag.
Rejseudgifter eller andre merudgifter kan ikke  

 fradrages ved indkomstopgørelsen i det omfang, de er godtgjort efter 2. pkt.
- - - 18. I § 15, stk. 2, 2. pkt. , ændres »hans« til:  

 »den pågældendes«.
§ 15. - - - Stk. 2. Hvis en skattepligtig i et indkomstår opnår en  

 tvangsakkord, nedsættes uudnyttede, fradragsberettigede underskud og dernæst  

 uudnyttede, fradragsberettigede tab, der kan fremføres efter reglerne i  

 aktieavancebeskatningslovens § 2, stk. 2, kursgevinstlovens § 31, stk. 3, og  

 ejendomsavancebeskatningslovens § 6, stk. 4, fra det pågældende og tidligere  

 indkomstår med det beløb, hvormed gælden er nedsat.
Nedsættelsesbeløbet  

 formindskes med den del af skyldnerens indkomst, der hidrører fra hans  

 frigørelse for gældsforpligtelser.
Den resterende del af nedsættelsesbeløbet  

 formindskes endvidere i det omfang, skyldneren efter reglerne i  

 kursgevinstlovens § 8 ikke skal medregne gevinsten på gælden ved  

 indkomstopgørelsen.
Nedsættelsen sker med virkning for det indkomstår, hvori  

 tvangsakkorden stadfæstes, og for senere indkomstår.
Hvis underskud fra flere  

 indkomstår skal nedsættes efter 1.-3. pkt., nedsættes underskud fra et  

 tidligere år før underskud fra et senere år.
Med gældsnedsættelse sidestilles  

 hel eller delvis konvertering af gælden til aktier eller konvertible  

 obligationer.
Underskuddet nedsættes i disse tilfælde med det beløb, hvormed  

 den konverterede fordrings pålydende overstiger den konverterede fordrings  

 kursværdi på tidspunktet for konverteringen.
- - - 19. § 17 C affattes således:
»§ 17 C.
Udgifter til depotgebyrer, boksleje, kontooversigter  

 samt administration i øvrigt vedrørende værdipapirer og bankindeståender, der  

 er anvendt til at erhverve, sikre og vedligeholde kapitalindkomst, jf.  

 personskattelovens § 4, eller aktieindkomst, jf. personskattelovens § 4 a,  

 kan ikke fradrages ved opgørelsen af den skattepligtige indkomst.« § 17 C.
Udgifter til depotgebyrer, boksleje, kontooversigter samt  

 rådgivning og administration i øvrigt vedrørende værdipapirer og  

 bankindeståender, der er anvendt til at erhverve, sikre og vedligeholde  

 kapitalindkomst, jf. personskattelovens § 4, kan ikke fradrages ved  

 opgørelsen af den skattepligtige indkomst.
 20. § 27, stk. 2, 2. pkt. , ophæves.
§ 27. - - - Stk. 2. Består virksomheden i land-, skov- eller  

 havebrugsvirksomhed, kan nedsættelsen højst udgøre et beløb svarende til 20  

 pct. af det beløb, hvormed den dokumenterede gæld ved udløbet af indkomståret  

 overstiger 70 pct. af den skattemæssige værdi af fast ejendom, besætning og  

 inventar.
I denne forbindelse skal fast ejendom, der er erhvervet før 1.  

 november 1965, dog højst medregnes i den skattemæssige værdi med  

 ejendomsværdien ved den seneste vurdering før 13. almindelige vurdering pr.  

 1. august 1965. Nedsættelsen kan ikke overstige det beløb, som skatteyderen  

 har afdraget på gælden i det pågældende indkomstår.
- - - § 2 I lov nr. 305 af 24. april 1996 om ændring af lov om påligningen af  

 indkomst- og formueskat til staten (ligningsloven) foretages følgende  

 ændring:
 1. I § 2, stk. 2 , indsættes som 2. pkt.:
 »De nævnte bestemmelser har dog også virkning for beløb, der er ydet  

 med virkning for indkomstårene 1998 - 2000, såfremt beløbsmodtagerne den 31.  

 december 1997 har Ph.D.-stipendium efter afsnit II i lov om statens  

 uddannelsesstøtte, jf. lovbekendtgørelse nr. 430 af 23. maj 1996, har opnået  

 kandidatgrad senest den 28. februar 1998 og opfylder betingelserne for at få  

 lønnet Ph.D.-stipendium efter »Aftale om lønnede  

 Ph.D.-stipendiater« mellem Finansministeriet og Akademikernes  

 Centralorganisation (AC), men undlader at overgå til lønnet  

 Ph.D.-stipendium.'.
§ 2. - - - Stk. 2. Ligningslovens § 7 K, stk. 3, stk. 4, stk. 9, 3. og 4.  

 pkt., og stk. 10, som affattet ved denne lovs § 1, har dog kun virkning for  

 beløb, der er ydet med virkning for indkomstårene 1995-97.
- - - § 3 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, foretages følgende ændring:
 1. I § 4, stk. 1, nr. 1 , indsættes efter  

 »ligningslovens § 6«: »og § 6 A«.
§ 4. Kapitalindkomst omfatter det samlede nettobeløb af 1) renteindtægter og renteudgifter samt fradrag efter ligningslovens § 6, - - - § 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 10 i lov nr. 440 af 10. juni 1997, foretages følgende  

 ændringer:
 1. Efter § 8 U indsættes:
 »§ 8 V . Hypotekbanken skal til brug for skatteligningen  

 hvert år foretage indberetning til de statslige told- og skattemyndigheder om  

 de i det foregående kalenderår modtagne indbetalinger af beløb som nævnt i:
 1) § 19 a, stk. 1, litra b og c, § 46, stk. 1, litra c, og § 46 a, stk. 1,  

 litra b, i lov om arbejderboliger på landet.
 2) § 9 i bekendtgørelse nr. 662 af 14. august 1997 om statshusmandsbrug  

 m.m. og jordrente.
Stk. 2 . Indberetningen skal indeholde oplysninger til  

 identifikation med CPR-nummer af den enkelte indbetaler.
Den, hvorom  

 indberetning skal foretages, skal oplyse Hypotekbanken om sin identitet,  

 herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Hypotekbanken skal senest den 1. februar i  

 indberetningsåret underrette den, hvorom indberetning er foretaget, om de til  

 de statslige told- og skattemyndigheder indberettede oplysninger om  

 denne.« 2. I § 9 A indsættes efter »§ 8 U«: », § 8  

 V«.
9 A.
Indberetning til skattemyndighederne efter § 7, § 7 A, § 7 B,  

 § 7 D, 7 F, § 8 B, § 8 E, § 8 F, § 8 H, § 8 P, § 8 Q, § 8 T, § 8 U, § 10 A  

 eller § 10 B skal foretages senest den 20. januar eller, hvis denne dag er en  

 lørdag eller søndag, senest den følgende mandag.
§ 5 I lov om investeringsfonds, jf. lovbekendtgørelse nr. 933 af 24. oktober  

 1996, som ændret ved § 16 i lov nr. 1223 af 27. december 1996, foretages  

 følgende ændring:
 1. I § 3, stk. 1, 1. pkt. , ændres »samt dræningsanlæg  

 på jordbrugsbedrifter,» til: »dræningsanlæg på jordbrugsbedrifter  

 samt immaterielle aktiver som nævnt i ligningslovens § 16 E, stk. 1, nr. 1 -  

 3, bortset fra udbyttekontrakter,».
§ 3. Henlæggelser til investeringsfonds kan kun anvendes til  

 forlods afskrivning på anskaffelsesudgifter vedrørende maskiner, inventar og  

 lignende driftsmidler, der udelukkende benyttes erhvervsmæssigt, skibe til  

 erhvervsmæssig brug, bygninger, hvorpå skattemæssig afskrivning kan  

 foretages, og særlige installationer i sådanne bygninger, samt dræningsanlæg  

 på jordbrugsbedrifter, jf. nærmere § 7 og § 7 A.
Det samme gælder, hvor de  

 nævnte aktiver benyttes til forsøgs- eller forskningsvirksomhed, som er  

 knyttet til den skattepligtiges erhverv.
- - - Efter 2. behandling den 5. februar 1998 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest ved § 9 i  

 det af Folketinget den 5 februar 1998 vedtagne forslag til lov om  

 statstilskud til produktrettede energibesparelser, foretages følgende  

 ændringer:
 1. Efter § 6 indsættes:
» § 6 A.
Ved opgørelsen af den skattepligtige indkomst kan  

 skattepligtige personer fradrage 1) beløb som nævnt i § 19 a, stk. 1, litra b og c, § 46, stk. 1, litra c,  

 og § 46 a, stk. 1, litra b, i lov om arbejderboliger på landet, forudsat at  

 beløbet er betalt, og 2) beløb som nævnt i § 9 i bekendtgørelse nr. 662 af 14. august 1997 om  

 statshusmands- brug m.m. og jordrente, forudsat at beløbet er betalt.« 2. § 7, litra g, affattes således:
»g) Ydelser udbetalt i henhold til lov om udbetaling af ydelser til  

 militære invalider og deres efterladte i de sønderjyske landsdele samt  

 understøttelser af tilsvarende art, der ydes fra tysk side.« 3. § 7, litra æ, affattes således:
»æ) Eftergivet studiegæld efter kapitel 3 i lov om tilskud til  

 afvikling af studiegæld og om eftergivelse af studiegæld samt for meget  

 udbetalt uddannelsesstøtte, der eftergives efter lov om statens  

 uddannelsesstøtte.« 4. § 7, litra ø, affattes således:
»ø) Elevstøtte ydet i henhold til lov om folkehøjskoler, efterskoler,  

 husholdningsskoler og håndarbejdsskoler til personer, som, når støtten  

 modtages, opfylder aldersbetingelsen efter lov om social pension for at  

 modtage folkepension, som modtager eller får forskud på førtidspension, eller  

 som modtager invaliditetsydelse med bistands- eller plejetillæg.« 5. § 7 E, stk. 1, 1. pkt., affattes således:
»Tilskud ydet i henhold til § 16, stk. 1, i lov om bygningsfredning  

 og bevaring af bygninger og bymiljøer til bygningsarbejder på fredede og  

 bevaringsværdige bygninger medregnes ikke til modtagerens skattepligtige  

 indkomst.« 6. I § 7 E, stk. 2, indsættes efter »fredet«:  

 »eller bevaringsværdig«.
 7. § 7 F, stk. 1, nr. 2, affattes således:
 »2) ydelsesstøtte efter lov om byfornyelse § 62, stk. 1 og 2,  

 erstatning efter lov om byfornyelse § 62, stk. 3, støtte efter lov om  

 byfornyelse § 134, stk. 1, godtgørelse efter lov om byfornyelse § 145, stk.  

 3, § 148, § 149, § 150, § 151, stk. 2 og 5, og § 153, stk. 1 og 3, tilskud  

 efter lov om byfornyelse § 154, stk. 1, og § 161, stk. 1, godtgørelse efter  

 lov om byfornyelse § 168, stk. 4 og 5, og tilskud efter lov om byfornyelse §  

 169, stk. 1, og § 174, stk. 4,».
 8. § 7 F, stk. 1, nr. 3 og 4, ophæves.
 Nr. 5-13 bliver herefter nr. 3-11.
 9. I § 7 F, stk. 1, nr. 8, der bliver nr. 6, ændres »§  

 9, stk. 4« til: »§ 9, stk. 2«.
 10. I § 7 F, stk. 3, indsættes efter »lov om privat  

 byfornyelse § 6 a«: »eller i henhold til lov om byfornyelse §  

 106«.
 11. I § 7 G indsættes efter »saneringslovens § 64  

 c«: »eller lov om byfornyelse § 161, stk. 1«.
 12. § 7 H ophæves.
13. I § 7 K, stk. 1, 2. pkt., ændres »ved opholdet på  

 studiestedet.« til: »til kost, småfornødenheder og logi på  

 studiestedet, jf. stk. 2.« 14. § 7 K, stk. 2, affattes således:
»Stk. 2. Ligningsrådet fastsætter det i stk. 1, 1. pkt.,  

 omtalte beløb for sædvanlige udgifter til rejse.
For sædvanlige  

 meromkostninger til kost og småfornødenheder på studiestedet i udlandet  

 finder reglerne i § 9, stk. 6, tilsvarende anvendelse.
Hvis de dokumenterede  

 meromkostninger til kost og småfornødenheder er større end standardsatserne i  

 § 9, stk. 6, forøges beløbet, der kan modtages skattefrit, tilsvarende.  

 Standardsatserne i § 9, stk. 6, kan kun benyttes i de første 6 måneder af  

 opholdet på studiestedet.
Herefter skal meromkostningerne dokumenteres.  

 Udgifter til logi kan skattefrit dækkes af legater, i det omfang udgifterne  

 dokumenteres.« 15. I § 7 M indsættes som stk. 2:
»Stk. 2 . Godtgørelser, der udbetales af hjemmeværnet til  

 frivilligt ulønnet personel, der deltager i hjemmeværnets virksomhed, er  

 skattefrie for modtageren, når godtgørelsen ikke overstiger satser, der  

 fastsættes af Ligningsrådet.« 16. I § 8 N indsættes som stk. 2:
»Stk. 2. Ved opgørelsen af den skattepligtige indkomst kan  

 fradrages udgifter i forbindelse med ordningen med gratis rådgivning før  

 virksomhedsstart, i det omfang der ydes tilskud efter § 2 i lov om  

 erhvervsfremme.« 17. I § 9, stk. 5, 7. pkt., ændres », modtager ydelser  

 efter § 7, litra r, eller § 7 K,» til: »eller modtager ydelser  

 efter § 7, litra r,».
 18. I § 15, stk. 2, 2. pkt., ændres »hans« til:  

 »den pågældendes«.
 19. § 17 C affattes således:
»§ 17 C.
Udgifter til depotgebyrer, boksleje, kontooversigter  

 samt administration i øvrigt vedrørende værdipapirer og bankindeståender, der  

 er anvendt til at erhverve, sikre og vedligeholde kapitalindkomst, jf.  

 personskattelovens § 4, eller aktieindkomst, jf. personskattelovens § 4 a,  

 kan ikke fradrages ved opgørelsen af den skattepligtige indkomst.« 20. § 27, stk. 2, 2. pkt., ophæves.
§ 2 I lov nr. 305 af 24. april 1996 om ændring af lov om påligningen af  

 indkomst- og formueskat til staten (ligningsloven). (Ph.d.-studerendes  

 studierejser i udlandet m.v.) foretages følgende ændring:
 1. I § 2, stk. 2, indsættes som 2. pkt.:
»De nævnte bestemmelser har dog også virkning for beløb, der er ydet  

 med virkning for indkomstårene 1998-2001, såfremt beløbsmodtagerne den 31.  

 december 1997 har ph.d.-stipendium efter afsnit II i lov om statens  

 uddannelsesstøtte, jf. lovbekendtgørelse nr. 430 af 23. maj 1996, har opnået  

 kandidatgrad senest den 28. februar 1998 og opfylder betingelserne for at få  

 lønnet ph.d.-stipendium efter »Aftale om lønnede  

 ph.d.-stipendiater« mellem Finansministeriet og Akademikernes  

 Centralorganisation (AC), men undlader at overgå til lønnet  

 ph.d.-stipendium.' § 3 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997 og § 4 i lov nr. 1104 af 29. december 1997,  

 foretages følgende ændring:
 1. I § 4, stk. 1, nr. 1, indsættes efter  

 »ligningslovens § 6«: »og § 6 A«.
§ 4 I skattekontrolloven, jf. lovbekendtgørelse nr. 142 af 18. februar 1997,  

 som ændret senest ved § 2 i lov nr. 1106 af 29. december 1997, foretages  

 følgende ændringer:
 1. Efter § 8 U indsættes:
»§ 8 V . Hypotekbanken skal til brug for skatteligningen  

 hvert år foretage indberetning til de statslige told- og skattemyndigheder om  

 de i det foregående kalenderår modtagne indbetalinger af beløb som nævnt i 1) § 19 a, stk. 1, litra b og c, § 46, stk. 1, litra c, og § 46 a, stk. 1,  

 litra b, i lov om arbejderboliger på landet.
 2) § 9 i bekendtgørelse nr. 662 af 14. august 1997 om statshusmandsbrug  

 m.m. og jordrente.
Stk. 2 . Indberetningen skal indeholde oplysninger til  

 identifikation med CPR-nummer af den enkelte indbetaler.
Den, hvorom  

 indberetning skal foretages, skal oplyse Hypotekbanken om sin identitet,  

 herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Hypotekbanken skal senest den 1. februar i  

 indberetningsåret underrette den, hvorom indberetning er foretaget, om de til  

 de statslige told- og skattemyndigheder indberettede oplysninger om  

 denne.« 2. I § 9 A indsættes efter »§ 8 U«: », § 8  

 V«.
§ 5 I lov om investeringsfonds, jf. lovbekendtgørelse nr. 933 af 24. oktober  

 1996, som ændret ved § 8 i lov nr. 1219 af 27. december 1996 og § 16 i lov  

 nr. 1223 af 27. december 1996, foretages følgende ændring:
 1. I § 3, stk. 1, 1. pkt., ændres »samt dræningsanlæg  

 på jordbrugsbedrifter,» til: »dræningsanlæg på jordbrugsbedrifter  

 samt immaterielle aktiver som nævnt i ligningslovens § 16 E, stk. 1, nr. 1-3,  

 bortset fra udbyttekontrakter,».
§ 6 I lov nr. 980 af 17. december 1997 om ændring af lov om Arbejdsmarkedets  

 Tillægspension, lov om orlov, lov om arbejdsmarkedsuddannelser og forskellige  

 andre love. (Ændringer som følge af lov om social service, lov om aktiv  

 socialpolitik og lov om retssikkerhed og administration på det sociale  

 område) foretages følgende ændring:
 1. § 20, nr. 2, ophæves.
§ 7 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 2 og 3.
 Stk. 2. § 1, nr. 1, og § 3, nr. 1, har virkning fra og med  

 indkomståret 1994. § 1, nr. 5 og 6, har virkning for tilskud, der ydes fra og  

 med den 1. december 1997. § 1, nr. 7, 10 og 11, har virkning fra og med den  

 1. januar 1998. § 1, nr. 15, har virkning fra og med den 1. april 1999. § 1,  

 nr. 16, har virkning fra og med den 1. august 1997. § 4, nr. 1, har virkning  

 for betalinger, der modtages fra og med den 1. januar 1997. § 5 har virkning  

 for indkomståret 1998 og senere indkomstår.
 Stk. 3. § 1, nr. 13, 14 og 17, træder i kraft den 1. januar 2001.
