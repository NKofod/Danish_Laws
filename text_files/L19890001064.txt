 Ved noteveksling i Dar es Salaam den 21. september og den 6. oktober 1988  

 er der indgået en overenskomst mellem Danmark og Tanzania, ifølge hvilken den  

 danske regering yder et beløb på 42.250.000 kroner til forbedring af den  

 tanzanianske fødevareproduktion.
 Projektet gennemføres i samarbejde med Den Internationale Fond for  

 Landbrugsudvikling (IFAD), og beløbet, som stilles til rådighed gennem Den  

 Internationale Udviklingssammenslutning (IDA), anvendes til anskaffelse af  

 produktionsmidler, byggematerialer m.v. til tanzanianske landbrug i Iringa-,  

 Ruvuma-, Mbeya- og Rukwa-områderne.
 Hovedformålet med projektet, som forventes gennemført ved udgangen af  

 1991, er at støtte den igangværende udvikling i Tanzania til fremme af en  

 mere markedsorienteret økonomi med henblik på en produktionsforøgelse inden  

 for den tanzanianske landbrugssektor.
