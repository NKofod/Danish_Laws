Meddelelser  

 fra Søfartsstyrelsen L, fritidsfartøjers bygning og udstyr m.v., kapitel IV,  

 Udstyr, af 1. oktober 2006 Kapitel IV Udstyr Regel 1  


  

 Generelt 1 Ethvert fritidsfartøj skal være forsynet med  

 sikkerhedsudstyr i fornødent omfang under hensyntagen til årstidens  

 vejrforhold, fartøjets type og størrelse samt turens længde og varighed.
Regel 2  


  

 Redningsveste 1 Denne regel omfatter alle fritidsfartøjer  

 bortset fra badeudstyr, der udelukkende anvendes i strandkanten.
 2 Alle fritidsfartøjer, der ikke er fortøjet i  

 havn, skal medføre redningsveste eller svømmeveste til alle personer om bord.
 .1 Kapronings- og motionsroningsfartøjer  

 kan  

 i stedet følge  

 Dansk Forening for Rosports eller Dansk Kano og Kajak Forbunds  

 sikkerhedsbestemmelser.
 .2 Dykkere, som transporteres i fartøjer,  

 omfattet af denne regel,  

 kan  

 anvende de opstigningsveste, der  

 bruges  

 sammen med  

 dykkerudstyret, i stedet for redningsveste.
 .3 Fartøjer, der under opsyn anvendes i  

 lavvandede områder i forlystelsesparker og lignende,  

 kan  

 af Søfartsstyrelsen  

 fritages for at opfylde denne regel.
3 Rednings- og svømmeveste skal være  

 typegodkendt efter anerkendte normer og overensstemmelsesmærkede med enten  

 ratmærke  

 eller CE-mærke.
Redningsveste, der er varefaktamærkede efter den tidligere  

 gældende ordning,  

 kan  

 anvendes, indtil de udskiftes på grund af slid eller ælde.
 4 Anvisninger for brugen og vægtgrænser m.v.  

 af den enkelte rednings- eller svømmevest skal følges.
Bemærkninger  

 til kapitlet Generelt om sikkerhedsudstyr 1 Ejeren og føreren må skønne, hvilket  

 sikkerhedsudstyr der er passende.
Som vejledning henvises til anbefalingen i  

 kapitel VI, regel 1.2.
Formål og anvendelsesområde for reglen om  

 redningsveste 1 Formålet med reglen er at sikre, at alle,  

 som færdes på vandet, har mulighed for at iføre sig et personligt  

 opdriftsmiddel. »På vandet« skal forstås i bredeste forstand og omfatter  

 havet,  

 fjorde, havne, åer, indsøer, m.m.
 2 Reglen omfatter ikke badeudstyr såsom  

 luftmadrasser og badedyr, der anvendes i forbindelse med badning ved  

 stranden.  

 Når et fartøj er sikkert fortøjet i havn,  

 kan  

 der modtages  

 besøg om bord, uden at der behøver at være redningsveste til alle.
3 I kapronings- og motionsroningsfartøjer er  

 pladsen trang, ligesom den fysiske aktivitet gør det vanskeligt at bære  

 redningsvest.
Dansk Forening for Rosport og Dansk Kano og Kajak Forbund har  

 udarbejdet sikkerhedsbestemmelser, der stiller krav til roeres kunnen,  

 svømmefærdighed, fartøjets maksimale afstand fra land, følgebåd, m.m.
For  

 kapronings- og motionsroningsfartøjer  

 kan  

 man vælge at  

 følge disse sikkerhedsbestemmelser i stedet for bestemmelserne i reglen.
4 Både, der anvendes under opsyn i lavvandede  

 søer i forlystelsesparker og lignende,  

 kan  

 af  

 Søfartsstyrelsen fritages for at følge reglen.
En fritagelse forudsætter, at  

 Søfartsstyrelsen  

 ved syn har konstateret, at bådene anvendes under så betryggende forhold, at  

 redningsveste er unødvendige.
Særligt om redningsveste 1 Bestemmelsen om typegodkendelse skal sikre,  

 at redningsveste og svømmeveste har en vis kvalitet, og at der føres kontrol  

 med kvaliteten.
Veste, der er ratmærket eller mærket SOLAS-, DVN- eller  

 CE-typegodkendt samt DVN-varedeklareret,  

 kan  

 anvendes.
2 En redningsvest med fast opdrift og krave  

 vanskeliggør visse aktiviteter til søs, hvorfor reglen muliggør brugen af  

 mindre generende svømmeveste og oppustelige redningsveste, der indbyder til  

 at  

 blive båret hele tiden.
Dykkere  

 kan  

 anvende opstigningsveste, som de er fortrolige med.
Bæres en  

 redningsvest ikke, bør den være anbragt, så den er let tilgængelig.
3 Brugsanvisninger, der følger rednings- og  

 svømmeveste, skal følges.
Som eksempel på sådanne anvisninger  

 kan  

 nævnes, at veste almindeligvis  

 er godkendt til brug for personer inden for afgrænsede vægtgrupper, og at  

 brugen af svømmeveste forudsætter, at brugeren  

 kan  

 svømme.
4 Det anbefales, at veste har en farve, der  

 let ses i vandet, f.eks. orange, da en sådan farve gør det lettere for  

 redningsfolk at finde en forulykket person.
Det frarådes at anvende blå,  

 hvide,  

 camouflage- eller andre diskretfarvede veste.
Ejerens, førerens og de ombordværendes pligter 1 Det er fartøjets fører, som skal sørge for,  

 at der for hver person findes en godkendt redningsvest om bord.
Rederen, som  

 typisk vil være fartøjets ejer, skal sikre, at føreren har mulighed for at  

 opfylde  

 denne forpligtelse.
Endvidere påhviler det enhver ombordværende at  

 respektere de sikkerhedsforanstaltninger, som træffes om bord af hensyn til  

 deres sikkerhed.
Som eksempel kan nævnes, at rederen/ejeren af et  

 fritidsfartøj  

 skal sørge for, at der er redningsveste til alle om bord, når han er om bord  

 og  

 fører fartøjet.
Hvis han låner fartøjet ud og bliver gjort opmærksom på, at  

 der  

 ikke er redningsveste til alle om bord, skal han sørge for, at forholdet  

 bringes i orden inden afsejlingen.
2 Forholdene for fritidsfartøjer adskiller sig  

 normalt på forskellig vis fra forholdene for handels- og fiskeriflåden,  

 hvilket  

 kan  

 medføre, at muligheden for at lægge et egentligt ansvar hos rederen/ejeren  

 svækkes.
Som eksempel  

 kan  

 nævnes de lystfiskeriforeninger, der stiller både til rådighed for  

 deres medlemmer, og hvor bådene er placeret ved forskellige anløbssteder.
Her  

 vil det ikke være praktisk muligt for bestyrelsen eller andre at sikre, at  

 der  

 er redningsveste til stede, f.eks. fordi der ikke er mulighed for forsvarlig  

 opbevaring af vestene i aflåselige bådehuse.
En forening  

 kan  

 her opfylde  

 sin forpligtelse ved at instruere sine medlemmer om, at de selv skal  

 medbringe  

 redningsvest, når de vil anvende foreningens både.
Ansvaret for, at der  

 findes  

 redningsveste om bord, vil i sådanne tilfælde alene ligge hos føreren af  

 fartøjet.
3 Enhver fører af et fartøj er skibsfører i  

 sølovens forstand og har i alle tilfælde pligt til at sørge for, at der er  

 redningsveste til alle om bord.
Et fartøj må ikke afsejle, før redningsveste  

 i  

 korrekt størrelse til alle er til stede.
Redningsveste medbragt af de øvrige  

 ombordværende indgår naturligvis i fartøjets øjeblikkelige beholdning af  

 redningsveste.
