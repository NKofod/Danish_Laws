 Aftalegrundlaget  

 er Håndværksrådets standardforbehold, hvorefter indklagedes ansvar for  

 mangler  

 ophører 5 år efter arbejdets aflevering.
Problemerne  

 med tagkonstruktionen har resulteret i vandindtrængning ved ovenlysvinduerne  

 i  

 bygningen, og har efter omstændighederne været tilstrækkelig til at afbryde 5  

 års fristen.
Reklamationerne er over vandindtrængningen blev fremsat i 1994,  

 og  

 den forældelsesfrist, der herefter løber, udløb i 1999. Klageskrift er  

 indleveret til Voldgiftsnævnet i 2001 og dermed efter forældelsesfristens  

 udløb.
Klagerens krav er således forældet, og indklagede frifindes derfor.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører Håndværksrådets standardforbehold.
 Klagerens advokat har ved klageskrift af 25. januar 2001,  

 modtaget den 26. januar 2001, anmodet Voldgiftsnævnet om at nedsætte en  

 voldgiftsret til afgørelse af en tvist mellem ovennævnte parter om krav om  

 erstatning som følge af nedskridning i oplagte tagkassetter medførende pres  

 på  

 ydervægge med revnedannelse og risiko for sammenstyrtning til følge ved  

 opført  

 garageanlæg i forbindelse med administrations- og kundecenter.
 Voldgiftsnævnet har i anledning heraf vedtaget at nedsætte en  

 voldgiftsret i henhold til Regler for behandling af sager ved de af  

 Voldgiftsnævnet for bygge- og anlægsvirksomhed nedsatte voldgiftsretter  

 bestående  

 af landsdommer Lisbeth Parbo som eneste voldgiftsdommer.
 Spørgsmålet om reklamation og forældelse har været udskilt til  

 særskilt forhandling og afgørelse.
Ved syn og skøn, der har været afholdt i sommeren 1999, blev det  

 konstateret, at tagkassetterne, som danner garageanlæggets tag, var skredet  

 ca.  

 6 cm.
Det er under sagen ikke bestridt, at udskridningen har været årsag til  

 vandindtrængning omkring rytterlyset, der er placeret i den del af bygningen,  

 som anvendes til garagehal.
 Efter de forklaringer, der er afgivet af kontorchefen,  

 lagerforvalteren og arkitekten, lægges det til grund, at der blev konstateret  

 problemer med vandindtrængning i garageanlægget fra omkring begyndelsen af  

 1994. Der blev først konstateret vandindtrængning ved nogle ovenlysvinduer i  

 den del af anlægget, der anvendes til lager, og  ifølge kontorchefen og  

 lagerforvalterens forklaringer  lidt senere omkring rytterlyset i  

 garagehallen.
Efter de afgivne forklaringer lægges det til grund, at der blev  

 reklameret over vandindtrængning ved ovenlysvinduerne kort tid efter  

 konstateringen, og at indklagede i flere omgange foretog udbedringsarbejder.  

 Derimod er det ikke mod indklagedes benægtelse godtgjort, at der blev  

 reklameret over vandindtrængning omkring rytterlyset før tidligst i  

 sommeren/efteråret  

 1997. Ved afgørelsen heraf lægger voldgiftsretten bl.a. vægt på den  

 forklaring,  

 der er afgivet af arkitekten, hvorefter han ikke mindes, at der har været  

 drøftelser om vandindtrængning i garagehallen, før i forbindelse med at en  

 medarbejder hos indklagede ved hjælp af en lift deltog i besigtigelse af  

 inddækningen ved rytterlyset.
Besigtigelsen fandt sted kort før arkitektens  

 henvendelse  

 i brev af 10. oktober 1997 til den blikkenslager, som havde udført  

 inddækningen.
Byggeriet af garageanlægget blev afleveret den 13. maj 1992, og  

 for byggeriet gjaldt i henhold til parternes aftale Håndværksrådets  

 standardforbehold, hvorefter indklagedes ansvar for mangler ophører 5 år  

 efter  

 arbejdets aflevering.
Klageren har således reklameret efter ansvarsperiodens  

 udløb, medmindre reklamationerne vedrørende ovenlysvinduerne i lageret må  

 antages at have afbrudt 5 års fristen.
Der er mellem parterne tvist om, hvorvidt vandindtrængningen ved  

 ovenlysvinduerne har skyldtes tagkassetternes udskridning og dermed har haft  

 samme årsag som vandindtrængningen omkring rytterlyset.
Det er ikke ved det  

 afholdte syn og skøn fastslået, om vandindtrængningen ved ovenlysvinduerne og  

 rytterlyset har haft samme årsag.
Begge forhold må imidlertid betragtes som  

 problemer med tagkonstruktionen, der har resulteret i samme følgevirkning,  

 nemlig vandindtrængning.
På den baggrund findes klagerens reklamationer over  

 vandindtrængning ved ovenlysvinduerne efter omstændighederne at have været  

 tilstrækkelige til at afbryde 5 års fristen.
Reklamationerne over vandindtrængning ved ovenlysvinduerne er  

 efter de afgivne forklaringer fremsat fra engang i 1994, og den  

 forældelsesfrist, der herefter løber, udløb engang i 1999. Den omstændighed,  

 at  

 indklagede i tiden derefter foretog flere udbedringsforsøg, ændrer ikke ved  

 fristberegningen.
Det medfører heller ingen ændring, at årsagen til  

 vandindtrængningen omkring rytterlyset først blev klarlagt i forbindelse med  

 de  

 undersøgelser, som blev foretaget af et ingeniørfirma i slutningen af 1997.
Klageskrift er indleveret til Voldgiftsnævnet den 26. januar  

 2001 og dermed efter forældelsesfristens udløb.
Klagerens eventuelle krav mod  

 indklagede er som følge heraf forældet, og indklagede frifindes derfor.
 Thi bestemmes:
 Indklagede frifindes.
 Klageren skal inden 14 dage betale 20.000 kr. til indklagede.
 Klageren skal endvidere betale de udgifter, der har været  

 forbundet med voldgiftsrettens behandling af sagen efter opgørelse og påkrav  

 fra Voldgiftsnævnet.
