Retsforskriften vedrører følgende lovgivning: R LBK nr 829 af  

 01/10/1992 Retsforskriften administreres af: Senere ændringer: Ingen Spørgsmålet om fra hvilket tidspunkt en praksisændring skal tillægges  

 virkning afhænger af flere forhold.
 For det første afhænger det af om der er tale om praksisændring indenfor  

 områder, der har beroet på afklaring af tvivlsomme fortolkningsspørgsmål  

 eller på om den tidligere praksis har beroet på retsvildfarelser.
 For det andet om ansøgning er indgivet eller ankesag er rejst før eller  

 efter praksisændringen.
Tvivlsomme fortolknings-spørgsmål Ankestyrelsen har i SM O-55-85 behandlet spørgsmålet om fra hvilket  

 tidspunkt der skulle ske omberegning af bevilget kontanthjælp, efter  

 Ankestyrelsen havde truffet en afgørelse, der indebar en ændring af hidtidig  

 praksis om beregning til samboende.
Ankestyrelsen fandt, at  

 socialforvaltningens retsanvendelse var udtryk for afgørelse af et tvivlsomt  

 fortolkningsspørgsmål, og ansøgeren havde derfor først ret til at få  

 omberegnet hjælpen fra det tidspunkt, hvor fortolkningsspørgsmålet kunne  

 anses for afklaret, og hvor de myndigheder, der administrerede reglerne,  

 måtte antages at være orienteret herom.
Sagen iværksat før eller efter praksisændringen Ankestyrelsen har i SM O-2-87 behandlet spørgsmålet om en ansøgers ret til  

 kontanthjælp skulle ydes fra ansøgningstidspunktet eller først fra en given praksisæn-dring.
Ankestyrelsen fandt, at den  

 pågældendes ansøgning var modtaget i nævnet den 2. januar 1985, og at den  

 således ikke var foranlediget af Ankestyrelsens afgørelse om praksisændring,  

 der skete den 7. maj 1985. Praksisændringen fik for denne ansøger således  

 virkning allerede fra ansøgningstidspunktet, selvom praksisændringen først  

 skete efter dette tidspunkt.
Tidligere praksis har beroet på retsvildfarelse I det omfang en praksis har beroet på en egentlig retsvildfarelse vil der  

 kunne opstå situationer, hvor det påhviler myndigheden en omgørelsespligt.  

 Dette spørgsmål skal ikke nærmere behandles her, men der kan henvises til  

 »Anke og genoptagelse i principielle sociale sager« af Lis Sejr og  

 Jens Vedsted-Hansen, 1990.
Konklusion Det kan på denne baggrund konkluderes, at praksisændringer tillægges  

 virkning fra det tidspunkt, hvor fortolkningsspørgsmålet kan anses for  

 afklaret, og myndighederne, der administrerer reglerne, er underrettet herom.
Der vil kunne opstå tvivl om en given afgørelse er udtryk for en egentlig  

 praksisændring eller præcisering af gældende ret.
Hvis der ved  

 offentliggørelsen af en SM - Social Meddelelse - tilbagekaldes tidligere  

 SM'er, vil det ofte være udtryk for at der er tale om praksisændring, som kan  

 til-lægges selvstændig betydning, som det er belyst i de ovenfor nævnte  

 SM'er.
