 Justitsministeriet har den 12. december 1986 udsendt en ny bekendtgørelse  

 om anbringelse af beholdere og lignende genstande på vej.
 Bekendtgørelsen træder i kraft den 1. januar 1987. Samtidig ophæves den  

 hidtidige bekendtgørelse nr. 511 af 19. november 1985 om anbringelse af  

 beholdere og lignende genstande på vej.
Med udsendelsen af den nye bekendtgørelse er der sket en ajourføring af  

 henvisningerne i § 1 til vejlovgivningen og en mindre ændring i affattelsen  

 af straffebestemmelsen i § 6. Der er ikke i øvrigt foretaget  

 indholdsændringer.
Det bemærkes herved, at den ændrede ordlyd af  

 ikrafttrædelsesbestemmelsen i § 7 alene er en konsekvens af, at den  

 overgangsordning, der blev indført for gamle containere m.v. ved den  

 hidtidige bekendtgørelse, udløber den 31. december 1986.
 Opmærksomheden henledes derfor på, at fra den 1. januar 1987 skal alle  

 beholdere og lignende genstande, der anbringes på vej, herunder  

 affaldscontainere, være afmærket i overensstemmelse med den nye  

 bekendtgørelse uanset det tidspunkt, hvor de er blevet taget i brug.
 Justitsministeriets cirkulærer af 19. november 1985 og 4. januar 1979 er  

 endvidere fortsat gældende, idet det dog med hensyn til sidstnævnte cirkulære  

 bemærkes, at opdelingen af private fællesveje i klasser siden er bortfaldet.
 P.M.V.
 E.B.
Walsted Hansen Til politiet.
