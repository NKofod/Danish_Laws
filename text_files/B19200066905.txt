Justitsministeriet fastsætter herved følgende Bestemmelser angaaende  

 Smitstof, der er farligt for Menneskers Sundhed, jfr.
Lov om Foranstaltninger  

 mod smitsomme Sygdommes Udbredelse af 10de Maj 1915 § 29, 2det Stykke.
 § 1.  Eksperimentelt Arbejde med:
Pest, Kolera, gul Feber, Plettyfus, Kopper, Hundegalskab, Børnelamhed,  

 Recurrens-Spirochæter, de for Mennesker farlige Trypanosomer, Snive, Mund- og  

 Klovsyge maa kun foretages paa Universitetets Institut for almindelig Patologi,  

 Universitetets patologisk-anatomiske Institut, Universitetets hygiejniske  

 Institut, den kgl.
Veterinær- og Landbohøjskoles Forsøgslaboratoriums  

 bakteriologiske Afdeling og Serumlaboratorium samt paa Statens Seruminstitut  

 og kun i dertil særlig indrettede Lokaler.
Andre Universitetsinstitutter og andre under den kgl.
Veterinær- og  

 Landbohøjskole hørende Institutter kan henholdsvis det lægevidenskabelige  

 Fakultet og Undervisningsraadets Veterinærafdeling meddele Tilladelse til at  

 foretage nærmere angivne eksperimentelle Undersøgelsesrækker med de  

 ovennævnte Smitstoffer.
 Til andre Institutter kan en lignende Tilladelse gives af  

 Sundhedsstyrelsen.
 § 2.  Eksperimentelt Arbejde med andre for Mennesker  

 farlige Smitstoffer maa udenfor de i § 1 ommeldte Institutioner kun udføres  

 af autoriserede Læger og Dyrlæger, som er pligtige til at følge de  

 Forskrifter, som maatte blive givne af Sundhedsstyrelsen.
 Til andre Personer kan en lignende Tilladelse gives af Sundhedsstyrelsen.
 § 3.  Ind- og Udførsel af Smitstof, der er farligt for  

 Mennesker, er kun tilladt de i § 1, 1ste Stykke, ommeldte Institutioner.
 For andre Institutioners og Personers Vedkommende kræves Tilladelse af  

 Sundhedsstyrelsen.
Kokoppelymfe maa ind- og udføres af den kgl.
Vaccinationsanstalt.
Smitstof, som sendes pr.
Post, Jernbane eller paa anden Maade, skal være  

 forsvarligt emballeret i Overensstemmelse med de til enhver Tid gældende  

 Forskrifter.
§ 4.  Forhandling af Smitstof, som er farligt for  

 Mennesker, og som er bestemt til Behandling af Mennesker og Dyr, maa kun  

 finde Sted gennem Statens Seruminstitut og den kgl.
Veterinær- og  

 Landbohøjskoles Serumlaboratorium.
 Smitstoffer, der er bestemt til Udryddelse af Rotter, Mus o.l., og som  

 tillige kan virke smittende paa Mennesker, maa kun forhandles med  

 Sundhedsstyrelsens Tilladelse.
