Bekendtgørelse om godkendelse af og  

 statstilskud til private søfartsskoler, skipperskoler og  

 fiskeriskoler I medfør af § 2, stk. 2, § 3, stk. 2, § 12, stk. 2, og § 14 i lov  

 nr. 16 af 13. januar 1997 om søfartsuddannelse, som ændret ved  

 lov nr. 388 af 10. juni 1997, og efter bemyndigelse i bekendtgørelse  

 nr. 541 af 29. juni 1999 om henlæggelse af visse beføjelser til  

 Søfartsstyrelsen fastsættes:
Godkendelse § 1. En skole kan opnå  

 Søfartsstyrelsens godkendelse, når den skønnes at have  

 tilvejebragt grundlag for en forsvarlig undervisning, herunder kvalificerede  

 lærerkræfter samt fornødne lokaler og udstyr.
 § 2. Skolen skal følge  

 Søfartsstyrelsens bestemmelser om adgangsbetingelser, uddannelseskrav  

 til lærere, uddannelsesplaner, undervisningsplaner, eksamensordninger  

 og andre forhold vedrørende undervisningen.
Stk. 2. Skolen skal endvidere dokumentere, at  

 undervisningen afvikles og administreres i overensstemmelse med  

 Søfartsstyrelsens retningslinier for kvalitetsstyring af maritime  

 uddannelsesinstitutioner.
Kvalitetsstyringssystemet auditeres af  

 Søfartsstyrelsen.
 Stk. 3. Skolens vedtægter skal være godkendt  

 af Søfartsstyrelsen.
 § 3. En godkendelse kan tilbagekaldes, hvis  

 betingelserne for godkendelse ikke længere er opfyldt, eller hvis  

 skolen tilsidesætter bestemmelserne nævnt i § 2.
Tilskud § 4. Til en godkendt skole, herunder skoleskib,  

 kan der ydes statstilskud, hvis 1)	der efter Søfartsstyrelsens skøn er  

 tilstrækkeligt behov for undervisningen, og 2)	skolen er organiseret som en selvejende institution på et  

 betryggende økonomisk grundlag.
 § 5. Tilskuddet udbetales af  

 Søfartsstyrelsen.
 Stk. 2. Retningslinier for tilvejebringelse af  

 oplysninger om tilskudsgrundlag, regnskabsaflæggelse og revision  

 fastsættes af Søfartsstyrelsen.
 Stk. 3. Søfartsstyrelsen kan tilbagekalde  

 tilskuddet eller lade tilskuddet bortfalde, hvis skolen ikke overholder de  

 bestemmelser og retningslinier, der er fastsat af  

 Søfartsstyrelsen.
Tilskud til søfartsskoler § 6. Søfartsskoler, der modtager tilskud,  

 skal følge de bestemmelser, Søfartsstyrelsen fastsætter  

 om driften og de økonomiske og organisatoriske forhold.
 § 7. Det samlede tilskud til en skole ydes som et  

 grundtilskud til administration og bygningsdrift og som et tilskud pr.  

 årselev til direkte undervisningsudgifter.
Stk. 2. En årselev svarer til en elev undervist  

 på en skole i 40 uger.
For skoleskibe gælder dog, at en elev  

 på et skoleskibstogt tæller som 1/2 årselev.
 Stk. 3. Søfartsstyrelsen fastsætter  

 nærmere retningslinier for tilskudsberegningen.
 § 8. Skolen er kun berettiget til tilskud til det  

 antal årselever, som er godkendt af Søfartsstyrelsen.
Tilskud til skipperskoler § 9. For godkendte skipperskoler kan  

 Søfartsstyrelsen afholde alle godkendte driftsudgifter.
 § 10. Hvis en skipperskole modtager tilskud efter  

 § 9, er den forpligtet til at følge de til enhver tid gældende  

 bevillings- og regnskabsregler, der gælder for statsinstitutioner.
 § 11. Personalets løn- og  

 ansættelsesforhold fastsættes i overensstemmelse med de af  

 Finansministeriet fastsatte og aftalte vilkår.
Tilskud til fiskeriskoler § 12. Fiskeriskoler, der modtager tilskud, skal  

 følge de bestemmelser, Søfartsstyrelsen fastsætter om  

 driften og de økonomiske og organisatoriske forhold.
 § 13. Tilskuddet ydes som et 100%-tilskud til  

 gennemførelse af skoleuddannelsen til erhvervsfisker og til  

 gennemførelse af den af Søfartsstyrelsen foreskrevne uddannelse  

 til førere af fiskeskibe med en længde under 9 meter.
 Stk. 2. Tilskuddet ydes som et tilskud pr. hold.  

 Søfartsstyrelsen godkender for hvert skoleår det antal hold, som  

 skolen kan starte.
 Stk. 3. Skolen kan starte bevilgede hold, hvis der ved  

 start er tilmeldt og mødt minimum 12 elever.
 Stk. 4. Søfartsstyrelsen fastsætter  

 nærmere retningslinier for tilskudsberegningen.
Stk. 5. Tilskud til kost og logi ydes til elever på  

 de i stk. 1 nævnte uddannelser.
Dog skal elever, der modtager  

 løn under skoleopholdet, og elever, som er SU-berettigede, betale et  

 vederlag for kost og logi på 400 kr. pr. uge.
 Eksamenslokaler m.v.
§ 14. Skolerne skal stille passende lokaler til  

 rådighed i forbindelse med afholdelse af eksamen.
Det gælder  

 også eksamination af elever, der er forberedt til eksamen andre steder  

 end den pågældende uddannelsesinstitution.
 Stk. 2. Forstandere og lærere ved skoler, der  

 modtager tilskud, har mod et vederlag fastsat af Søfartsstyrelsen  

 pligt til at virke som eksaminatorer ved eksamination af privat indstillede  

 eksaminander.
 Ikrafttræden m.v.
 § 15. Bekendtgørelsen træder i kraft  

 den 15. april 2000 og har virkning fra finansåret 2000.
 Stk. 2. Bekendtgørelse nr. 117 af 4. marts 1996 om  

 godkendelse af og statstilskud til private søfartsskoler,  

 skipperskoler og fiskeriskoler ophæves.
