 Annoncering indeholdende sammenligning mellem 2 forsikringssystemer,  

 der var opbygget som henholdsvis individuel forsikring og gruppeforsikring,  

 ikke anset for at være i strid med god markedsføringsskik, da selskabernes  

 ydelser var identiske, og den forsikringstekniske forskel mellem de 2  

 systemer ikke betydelig.
 Et gruppeforsikringsselskab indrykkede i dagspressen en annonce om  

 bilforsikring, hvor der blev foretaget sammenligning med et andet selskabs  

 tilsvarende forsikring.
Annoncen havde følgende indhold Det selskab, der blev sammenlignet med, klagede over annonceringens form,  

 idet man anførte, at sammenligningen ikke kunne godtages, da det drejede sig  

 om to forskellige forsikringsformer, der bl.a. adskilte sig ved, at det ene  

 selskabs forsikring byggede på forsikringstagernes individuelle kørsel,  

 medens det annoncerende selskabs forsikring var afhængig af et  

 grupperesultat.
Endvidere blev det fremhævet, at annoncens udformning som  

 sådan var illoyal, idet de gengivne præmiebeløb ikke dækkede samme ydelser.
 Efter forhandling med parterne udtalte Forbrugerombudsmanden, at der efter  

 hans opfattelse ikke i markedsføringsloven var noget til hinder for, at der  

 blev foretaget en sammenligning i annoncering mellem to forsikringssystemer,  

 der var opbygget som henholdsvis en individuel forsikring og en  

 gruppeforsikring, idet de ydelser, som selskaberne leverede - kasko- og  

 ansvarsforsikring - var identiske, og den forsikringstekniske forskel mellem  

 de to systemer var ikke så betydelig, at en sammenligning ved reklamering af  

 den grund skulle være udelukket.
 Derimod var det Forbrugerombudsmandens opfattelse, at annoncen var  

 udformet på en sådan måde, at den var egnet til at vildlede læserne, idet man  

 umiddelbart af opsætningen fik det indtryk, at det ene selskabs ydelser var  

 billigere i alle tilfælde i forhold til det andet, men dette var ikke  

 korrekt.
 (* 1) Beretning fra Forbrugerombudsmanden 1977-78 s. 72.
