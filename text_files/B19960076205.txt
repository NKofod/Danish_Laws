I medfør af § 82, stk. 5, § 118, stk. 5 og stk. 7 og § 134 a, i færdselsloven, jf. lovbekendtgørelse nr. 735 af 24. august 1992, som senest ændret ved lov nr. 1123 af 20. december 1995, fastsættes:
Generelle bestemmelser § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
§ 2.  Vejtransport af farligt gods skal ske i  

 overensstemmelse med forskrifterne i denne bekendtgørelse med bilag og den  

 til enhver tid gældende udgave af ADR-konventionen med de særlige aftaler,  

 som Danmark måtte have indgået i henhold hertil.
National vejtransport af  

 farligt gods kan dog for visse køretøjer, der er registreret i Danmark ske  

 efter de i bilag 1 anførte afvigelser fra ADR-konventionen.
 Stk. 2.  Vejtransport af farligt gods, der udføres med  

 køretøjer, der er registreret i Danmark, skal ud over bestemmelserne i  

 ADR-konventionen opfylde de i bilag 2 anførte bestemmelser, jf. dog § 4.
 Stk. 3.  I tilfælde, hvor den samlede transport også  

 indebærer sø- eller lufttransport, kan national vejtransport finde sted med  

 gods, der er klassificeret, emballeret og etiketteret i overensstemmelse med  

 de internationale krav til sø- eller lufttransport.
 Stk. 4.  Forskrifterne i denne bekendtgørelse finder  

 ikke anvendelse for vejtransport af eksplosive stoffer og genstande (klasse  

 1), der udføres med køretøjer, som tilhører de danske væbnede styrker, eller  

 som disse er ansvarlige for samt for vejtransport af farligt gods, der  

 udføres af køretøjer, som tilhører udenlandske væbnede styrker, eller som  

 disse er ansvarlige for.
Stk. 5.  Forskrifterne i denne bekendtgørelse finder  

 endvidere ikke anvendelse på køretøjer belæsset med farligt gods, der  

 henstilles (parkeres) i mere end 48 timer i sammenhæng, dog 60 timer i  

 sammenhæng på en godsterminal.
Det farlige gods betragtes herefter som et  

 oplag.
§ 3.  ADR-konventionen og de særlige aftaler, Danmark  

 måtte have indgået i tilknytning hertil, indføres ikke i Lovtidende, jf.  

 anordning nr. 79 af 2. marts 1984, men en dansk oversættelse af  

 ADR-konventionen kan købes ved henvendelse til Beredskabsstyrelsen.  

 ADR-konventionen og de særlige aftaler ligger til gennemsyn på  

 politistationerne og hos Beredskabsstyrelsen.
Det samme gælder en fortegnelse  

 over de lande, der har tiltrådt ADR-konventionen.
 § 4.  Farligt gods, som i henhold til bilag A og B i  

 ADR-konventionen er udelukket fra transport eller, som ikke kan transporteres  

 på de betingelser, som er angivet i disse bilag, må kun transporteres, hvis  

 Beredskabsstyrelsen eller Statens Institut for Strålehygiejne skriftligt  

 meddeler tilladelse hertil og på de viklår, der måtte være fastsat i  

 tilladelsen.
 Stk. 2.  Særlig tilladelse efter stk. 1 kan kun gives  

 til national vejtransport i forbindelse med fremme af den tekniske og  

 industrielle udvikling og under forudsætning af, at sikkerheden ikke  

 forringes.
 § 5.  Ved spild eller udslip af farligt gods skal  

 redningsberedskabet omgående alarmeres ved opkald til alarmeringscentralen  

 (112), medmindre spildet eller udslippet umiddelbart kan fjernes eller  

 uskadeliggøres.
 § 6.  Ved af- og pålæsning af kolli med farligt gods  

 på offentlig vej i forbindelse med distribution kræves ingen særlig  

 tilladelse.
Dokumenter § 7.  De dokumenter og beviser, der er foreskrevet for  

 transport i henhold til ADR, skal medbringes under transporten og på  

 forlangende forevises politiet, jf. dog § 20 c.
 Stk. 2.  Såfremt transporten foregår efter en særlig  

 tilladelse, jf. § 4, stk. 1, skal udover de i stk. 1, nævnte dokumenter  

 medbringes kopi af denne særlige tilladelse under transporten og på  

 forlangende forevises politiet.
 Stk. 3.  Såfremt transporten foregår efter bestemmelser  

 i en særlig aftale indgået i henhold til ADR-konventionen, skal udover de i  

 stk. 1 nævnte dokumenter medbringes kopi af denne særlige aftale under  

 transporten og på forlangende forevises politiet.
 Stk. 4.  Såfremt en national vejtransport foregår efter  

 en eller flere af de særlige bestemmelser i bilag 1, jf. § 8 og § 10, skal  

 den nationale godkendelsesattest medbringes under transporten og på  

 forlangende forevises politiet.
 Stk. 5.  Ved national vejtransport af farligt gods kan  

 transportdokumentet og mærkning af kolli være affattet på et sprog, såfremt  

 det er enten på dansk, norsk eller svensk.
Køretøjer, tanke, tankcontainere og beholderbatterier § 8.  Følgende køretøjer må ikke benyttes til  

 vejtransport af farligt gods, før de er synet og godkendt af Statens  

 Bilinspektion, og der er udstedt ADR-attest eller national godkendelsesattest  

 til transport af farligt gods, som anført i §§ 9 og 10 eller i bilag 1:
 Stk. 2.  Bestemmelserne i stk. 1 finder ikke anvendelse  

 for køretøj registreret i udlandet, traktor, der i medfør af færdselslovens §  

 74 og § 75 er fritaget for registrering, samt påhængskøretøj hertil.
 Stk. 3.  De i stk. 1, litra a), b) og d) sammenholdt med  

 stk. 2 nævnte køretøjer, der tilhører de danske væbnede styrker, synes og  

 godkendes af myndigheder udpeget af Forsvarsministeriet.
§ 9.  Til de i § 8, stk. 1, nævnte køretøjer, undtagen  

 registreringspligtig traktor, påhængskøretøj hertil og køretøjer tilhørende  

 de danske væbnede styrker, udsteder Færdselsstyrelsen ADR-attest med  

 angivelse af, hvilke stoffer køretøjet må transportere, samt oplysning om de  

 randnumre køretøjet skal opfylde.
Endvidere angives i attesten termin for  

 periodisk prøvning af tanken.
Attesten har en gyldighedsperiode på et år.
 Stk. 2.  Attestens gyldighed kan forlænges ved syn hos  

 Statens Bilinspektion.
§ 10.  For registreringspligtig traktor og  

 påhængskøretøj hertil udsteder Beredskabsstyrelsen en national  

 godkendelsesattest med angivelse af, hvilke stoffer køretøjet må  

 transportere, samt oplysning om de randnumre køretøjet skal opfylde.  

 Endvidere angives i attesten termin for periodisk prøvning af tanken.
Statens  

 Bilinspektion påtegner attesten med køretøjsdata og dato for godkendelse.
Den  

 nationale godkendelsesattest har en gyldighedsperiode på et år.
 Stk. 2.  Attestens gyldighed kan forlænges ved syn hos  

 Statens Bilinspektion.
Stk. 3.  De i stk. 1 nævnte køretøjer, der tilhører de  

 danske væbnede styrker, godkendes af en af Forsvarsministeriet udpeget  

 myndighed.
Attesterne kan forlænges ved syn hos en af Forsvarsministeriet  

 udpeget myndighed.
 Stk. 4.  Forsvarsministeriet eller den myndighed  

 Forsvarsministeriet måtte bemyndige hertil fastsætter retningslinier for  

 ansøgning og udstedelse af national godkendelsesattest for køretøjer  

 tilhørende de danske væbnede styrker.
 § 11.  Tanke til de i § 8, stk. 1, nævnte køretøjer  

 skal være forsynet med mærkeplade efter bestemmelserne herom i  

 ADR-konventionen og skal med deres udstyr være godkendt af  

 Beredskabsstyrelsen.
 Stk. 2.  Tryktanke skal tillige være  

 konstruktionsgodkendt i henhold til Arbejdstilsynets bestemmelser herom.
 § 12.  Trafikministeriet fastsætter retningslinier for  

 ansøgning og udstedelse af ADR-attest og af national godkendelsesattest.
Chaufføruddannelse § 13.  Førere af køretøjer, der udfører vejtransport  

 af farligt gods, skal opfylde de uddannelseskrav, som følger af  

 ADR-konventionen.
 Stk. 2.  Erhvervsuddannelsesbeviser, der er udstedt i  

 henhold til Justitsministeriets bekendtgørelse nr. 566 af 24. juni 1992 om  

 uddannelse af førere af transporter af farligt gods ad vej, § 3, samt  

 forlængelse heraf, jf. § 5, i samme bekendtgørelse, er gyldige indtil de  

 udløber, hvorefter de kan forlænges i henhold til reglerne i  

 ADR-konventionen.
 Stk. 3.  Foreløbige erhvervsuddannelsesbeviser, der er  

 udstedt udelukkende til national transport i henhold til Justitsministeriets  

 bekendtgørelse nr. 566 af 24. juni 1992 om uddannelse af førere af  

 transporter af farligt gods ad vej, § 4, forbliver gyldige til den 31.  

 december 1996.
 Stk. 4.  Erhvervsuddannelsesbeviser for tanktransport,  

 der er udstedt i medfør af Justitsministeriets bekendtgørelse nr. 162 af 26.  

 april 1985 om international transport af farligt gods ad vej og § 19 i  

 Justitsministeriets bekendtgørelse nr. 2 af 2. januar 1985 om national  

 vejtransport af farligt gods, før den i stk. 2 nævnte bekendtgørelse trådte i  

 kraft, kan fortsat anvendes indtil udløbet af deres gyldighedsperiode, dog  

 senest indtil den 1. juli 1997.
§ 14.  Beredskabsstyrelsen fastsætter nærmere regler  

 om udstedelse og fornyelse m.v. af uddannelsesbeviser samt godkender og  

 kontrollerer de udbudte kurser og uddannelsesinstitutioner m.v.
For så vidt  

 angår radioaktive stoffer fastsætter Beredskabsstyrelsen bestemmelserne efter  

 samråd med Sundhedsstyrelsen, Statens Institut for Strålehygiejne.  

 Beredskabsstyrelsen varetager endvidere udarbejdelsen af eksamensopgaverne og  

 udarbejder en generel eksamensvejledning, der sendes til de godkendte  

 uddannelsesinstitutioner.
 Stk. 2.  Beredskabsstyrelsen kan bemyndige  

 uddannelsesinstitutionerne m.v. til på nærmere angivne vilkår at udstede og  

 forny uddannelsesbeviser.
Tvangsruter § 15.  Politimesteren (Politidirektøren) kan efter  

 forelæggelse for de relevante kommunale myndigheder bestemme, at vejtransport  

 af farligt gods med de i bilag 3 nævnte undtagelser skal føres ad bestemte  

 ruter (tvangsruter) i tættere bebygget område.
Rigspolitichefen fastsætter de  

 overordnede generelle retningslinier for, i hvilket omfang der bør fastsættes  

 tvangsruter.
For så vidt angår radioaktive stoffer sker fastsættelsen af  

 retningslinierne efter samråd med Sundhedsstyrelsen, Statens Institut for  

 Strålehygiejne.
 Stk. 2.  Bestemmelser om tvangsruter fastsættes og  

 offentliggøres i en lokal bekendtgørelse.
Stk. 3.  Politimesteren (Politidirektøren) sender et  

 eksemplar af den lokale bekendtgørelse om tvangsruter til Rigspolitichefen,  

 der årligt udarbejder en oversigt over de fastsatte tvangsruter.
Et eksemplar  

 af oversigten ligger til gennemsyn hos politiet og ved grænseovergangene.
 Stk. 4.  Hvor kørsel med farligt gods efter stk. 1 skal  

 ske af de fastsatte tvangsruter, må disse kun fraviges med forudgående  

 tilladelse af politiet efter indhentet udtalelse fra det kommunale  

 redningsberedskab.
 Stk. 5.  Såfremt der uden for tættere bebygget område  

 foreligger et særligt behov for at regulere vejtransport af farligt gods, kan  

 politiet efter forudgående forelæggelse for Trafikministeriet træffe  

 afgørelse herom.
 Kontrol, straf m.v.
 § 16.  Politiet kan standse et køretøj, der udfører  

 vejtransport af farligt gods, og lade det undersøge med henblik på at  

 kontrollere, at transporten opfylder reglerne i denne bekendtgørelse,  

 herunder om forskrifterne om uddannelse af chaufførerne samt om mærkning,  

 emballering, sammenpakning, sammenlæsning, sikkerhedsudstyr og angivelser i  

 transportdokumentet er opfyldt.
Stk. 2.  Politiets kontrol sker med udgangspunkt i den i  

 bilag 4 optrykte checkliste.
Politiet overdrager føreren af køretøjet et  

 eksemplar af checklisten eller en attestation med resultatet af kontrollen.  

 Checklisten eller attesten skal fremvises på forlangende.
 Stk. 3.  I særlige tilfælde kan politiet foretage  

 kontrol, der ikke tager udgangspunkt i checklisten, herunder foretage  

 yderligere kontrol.
 § 17.  Overtrædelse af bekendtgørelsens § 2, stk. 1, 2  

 og 3, § 4, stk. 1, § 5, § 7, § 8, stk. 1 og 3, § 11, § 13, stk. 1, § 16, stk.  

 2, 3. pkt., og bilag 2, straffes med bøde, medmindre højere straf er  

 forskyldt efter anden lovgivning.
 Stk. 2.  Overtrædelse af de af politiet fastsatte  

 bestemmelser om tvangsruter, jf. § 15, straffes i henhold til færdselslovens  

 § 118, stk. 1, nr. 3.
 Ikrafttrædelse m.v.
 § 18.  Bekendtgørelsen træder i kraft den 1. januar  

 1997, jf. dog stk. 4, og § 13, stk. 2, 3 og 4. Vejtransport af farligt gods  

 kan dog fra den 1. september 1996 ske i overensstemmelse med forskrifterne i  

 denne bekendtgørelse med bilag og den gældende udgave af ADR-konventionen med  

 de særlige aftaler, Danmark har indgået i henhold hertil.
 Stk. 2.  Samtidig ophæves Justitsministeriets  

 bekendtgørelse nr. 2 af 2. januar 1985 om vejtransport af farligt gods, som  

 senest ændret ved bekendtgørelse nr. 565 af 24. juni 1992,  

 Justitsministeriets bekendtgørelse nr. 162 af 26. april 1985 om international  

 transport af farligt gods ad vej samt Justitsministeriets bekendtgørelse nr.  

 566 af 24. juni 1992 om uddannelse af førere af transporter af farligt gods  

 ad vej og tekniske forskrifter af januar 1990 udarbejdet af Sundhedsstyrelsen  

 (Statens Institut for Strålehygiejne) for vejtransport af radioaktive stoffer  

 (klasse 7).
 Stk. 3.  Herudover ophæves den 1. januar 1997 følgende:
 Tekniske forskrifter af maj 1985 udarbejdet af Statens Brandinspektion (nu  

 Beredskabsstyrelsen) for vejtransport af komprimerede, fordråbede eller under  

 tryk opløste luftarter (klasse 2) med undtagelse af kapitel 9, der fortsat  

 finder anvendelse.
 Tekniske forskrifter af maj 1987 udarbejdet af Statens Brandinspektion (nu  

 Beredskabsstyrelsen) for vejtransport af brandfarlige væsker (klasse 3) med  

 undtagelse af kapitel 9, der ophæves den 1. januar 2010.
 Tekniske forskrifter af maj 1985 udarbejdet af Statens Brandinspektion (nu  

 Beredskabsstyrelsen) for vejtransport af giftige stoffer (klasse 6.1) med  

 undtagelse af kapitel 9, der ophæves den 1. januar 2010.
 Tekniske forskrifter af maj 1985 udarbejdet af Statens Brandinspektion (nu  

 Beredskabsstyrelsen) for vejtransport af ætsende stoffer (klasse 8) med  

 undtagelse af kapitel 9, der ophæves den 1. januar 2010.
 Stk. 4.  Nationale godkendelsesattester, der er udstedt  

 efter de hidtidige regler, er gyldige indtil 1. januar 1997. Såfremt  

 køretøjet efter 31. december 1996 fortsat ønskes anvendt til national  

 transport af farligt gods, skal køretøjet opfylde bestemmelserne i  

 ADR-konventionen med de i Bilag 1 anførte undtagelser, og der skal inden 1.  

 januar 1997 udstedes ny national godkendelsesattest.
Stk. 5.  Gyldigheden af nationale godkendelsesattester  

 fastsættes for 1 år ad gangen.
For tanke, som er godkendt til national  

 vejtransport af farligt gods i klasserne 3, 6,1 og 8, kan gyldigheden af de  

 nationale godkendelsesattester højst forlænges i indtil 20 år fra tankens  

 fabrikationsår, dog længst indtil 2010. For registreringspligtig traktor og  

 påhængskøretøj hertil samt køretøjer tilhørende de væbnede styrker finder  

 bestemmelsens 2. og 3. pkt. ikke anvendelse.
Overgangsbestemmelser § 19.  Bilag 1, kapitel I og II, indeholder  

 overgangsbestemmelser for køretøjer, der inden den 1. januar 1997 er godkendt  

 til national vejtransport af farligt gods.
 § 20.  Følgende undtagelser fra ADR-konventionen, kan  

 ved national vejtransport tillades frem til den 1. januar 2003:
Stk. 2.  Trykflasker til klasse 2 og beholdere med  

 F-gas, der er taget i brug inden den 1. januar 1997, kan indtil den 31.  

 december 1998 fortsat transporteres nationalt ad vej.
Det er en forudsætning,  

 at trykflaskerne og beholderne til stadighed opfylder de tekniske forskrifter  

 af maj 1985, udstedt af Statens Brandinspektion (nu Beredskabsstyrelsen), for  

 vejtransport af komprimerede, fordråbede eller under tryk opløste luftarter.
Trafikministeriet, den 20. august 1996 Jan Trøjborg / Mogens Funch Bilag 1 Særlige bestemmelser for national vejtransport af farligt gods Køretøjer godkendt til national vejtransport af farligt gods inden dem 1.  

 januar 1997, der fortsat ønskes anvendt til national vejtransport af farligt  

 gods, skal opfylde bestemmelserne i ADR-konventionen med de i dette bilags  

 kapitel I og II anførte undtagelser.
Der vil for disse køretøjer blive  

 udstedt en ny national godkendelsesattest som anført i dette bilags kapitel  

 III.
Den nationale godkendelsesattest kan alene anvendes ved national  

 vejtransport af farligt gods.
Overgangsbestemmelser for tanke Klasse 2:
Tryktanke, som er godkendt til national vejtransport af stoffer i klasse 2  

 inden den 1. januar 1997, kan fortsat anvendes til national vejtransport af  

 de stoffer, som tanken er godkendt til ved bekendtgørelsens ikrafttræden.
Det  

 er dog en forudsætning, at tankene til stadighed opfylder de regler efter hvilke de  

 er fremstillet, og de regler efter hvilke de senest er godkendt forud for den  

 1. januar 1997, samt de regler efter hvilke de skal periodisk kontrolleres.
 Klasse 3, 6.1 og 8:
 Stk. 2.  Tanke, som er godkendt til national  

 vejtransport af farligt gods inden den 1. januar 1997, kan dog fortsat  

 anvendes efter den i stk. 1 anførte frist, såfremt de kan godkendes efter  

 kravene i ADR-konventionen, som er gældende på ansøgningstidspunktet.
Overgangsbestemmelser for køretøjer Køretøjer godkendt til vejtransport af farligt gods første gang i perioden  

 1. juli 1993 til 1. januar 1997 kan undlade at opfylde randnr. 10 221 (2) og  

 (3) i ADR-konventionen for så vidt angår retardersystem.
 Transporterende enheder med tanke (faste eller aftagelige), som  

 transporterer dieselolie, gasolie eller fyringsolie (FN-nr. 1202), der er  

 godkendt til vejtransport af farligt gods første gang før den 1. januar 1997,  

 skal ikke opfylde dette randnr.
 For køretøjer, der er godkendt til vejtransport af farligt gods første  

 gang før den 1. januar 1993, gælder følgende:
 Køretøjer, der er godkendt til vejtransport af farligt gods første gang  

 før den 1. januar 1993, kan undlade at opfylde kravet om elektrisk  

 sikkerhedsbarriere til fartskriver.
Konvertering af nationale  

 godkendelsesattester - Ejer (bruger) sender kopi af eksisterende godkendelsesattest og kopi af  

 registreringsattest til Beredskabsstyrelsen.
 - Beredskabsstyrelsen konverterer attesten til en ny national  

 godkendelsesattest, og sender denne til ejer (bruger).
 - Ejer (bruger) sender kopi af eksisterende godkendelsesattest og kopi af  

 registreringsattest til Statens Bilinspektion.
 - Statens Bilinspektion konverterer attesten til en ny national  

 godkendelsesattest, og sender denne til ejer (bruger).
Bilag 2 Supplerende bestemmelser for erhvervsmæssig vejtransport af farligt gods, der udføres med køretøjer registreret i Danmark Alle klasser Farligt gods må ikke anbringes i passagerrum, førerhus eller på steder,  

 som har direkte forbindelse til passager- eller førerhus.
 Der gælder følgende undtagelser:
Klasse 2 Ved transport af ammoniak i tanke skal der yderligere medbringes:
 * Handsker af gummi eller andet egnet materiale.
 * Tætsluttende beskyttelsesbriller.
 * En flaske til øjenskylning.
 * Dunk med 10 l rent vand.
 Beholdere med en kapacitet på mere end 80 kg ammoniak, der transporteres  

 med køretøjer registreret i Danmark, skal på holdbar og tydelig måde være  

 forsynet med påskriften »AMMONIAK« med mindst 10 cm høje bogstaver.
For køretøjer med tank, bortset fra tankcontainere, gælder ved fuld last, Køretøjer registreret første gang den 1. januar 1999 eller senere skal  

 alene opfylde ADR-konventionens regler.
Klasse 3, 4.1, 6.1, 8 og 9 Benyttes køretøjet/vogntoget til transport af blandet last af væsker  

 hørende til litra (a), (b) eller (c), skal køretøjets/vogntogets rørsystem  

 være konstrueret således, at der kan etableres et selvstændigt rørsystem for  

 væsker hørende til litra (a) og (b). Betjeningsventiler, åbningsgear,  

 udløbsstudse, slangekoblinger til pumpe og slangepistoler skal på tydelig  

 måde være markeret med farver og/eller plomberede skilte, der angiver arten  

 af de væsker, hvortil de anvendes, således at blandingen af væsker hørende  

 til litra (a) og (b) er udelukket.
Sker påfyldning gennem domerne, skal disse  

 under påfyldningen være mærket på tilsvarende måde.
Pumpen må kun benyttes  

 til udlevering af enten væsker hørende til litra (a) og (b) eller væsker  

 hørende til litra (c).
 Slangeforbindelse mellem bil og påhængsvogn skal udføres således, at der  

 ikke er mulighed for forkert forbindelse mellem rørsystemerne og derved for  

 blanding af de forskellige væsker.
 Køretøjer, hvis rørsystemer er udført som angivet ovenfor, skal på tydelig  

 og holdbar måde være mærket »Godkendt til transport af blandet  

 last«.
 * De indvendige emballager skal pakkes i plast- eller ståltromler godkendt  

 til pakkegruppe III (Z-mærket emballage).
 * Den enkelte indvendige emballage må højst indeholde 5 kg eller 5 liter.
* Tromler skal lukkes forsvarligt i henhold til instruktion og mærkes med  

 »Miljøfarligt affald (husstandsindsamlet)».
Etiketten skal have  

 normalformat A5 liggende (210x148 mm). Etiketten skal være orange med sort  

 tekst og have en 5 mm bred kant ligeledes i sort.
 * De indvendige emballager skal pakkes i plast- eller ståltromler godkendt  

 til pakkegruppe I (X-mærket emballage).
 * Den enkelte indvendige emballage må højst indeholde 5 kg eller 5 liter.
 * Tromler skal lukkes forsvarligt i henhold til instruktion og mærkes med  

 »Miljøfarligt affald (indsamlet fra laboratorier og klinikker)».  

 Etiketten skal have normalformat A5 liggende (210x148 mm). Etiketten skal  

 være orange med sort tekst og have en 5 mm bred kant ligeledes i sort.
Bilag 3 Vejtransporter af farligt gods, der er undtaget for at følge tvangsruter Transporter, der er undtaget fra de af politet fastsatte tvangsruter, jf.  

 bekendtgørelsens § 15:
 1. Transport af farligt gods i emballage i mængder  

 indtil de i ADR-konventionens Bilag B randnr. 21 321 (for stoffer i punkt  

 7(a) og 8(a) dog (efter 1. januar 1997 klasse 2, pkt. 3.A.) 10.000 kg), 31  

 321, 41 321, 42 321, 43 321, 51 321, 52 321, 61 321, 62 321, 81 321 og 91 321  

 angivne mængder.
 Såfremt det til stoffet hørende punktnummer og/eller litra ikke er opført  

 i ovenfor nævnte randnumre, er der ikke krav om transport af tvangsruter.
 2. Ved transport af blandet last, hvor der efter  

 ADR-konventionen, bilag B, kapitel 2, randnr. xx 321, gælder forskellige  

 grænser, beregnes den maksimalt tilladte mængde for hvert stof/stofgruppe på  

 følgende måde:
a.
Den samlede virkelige mængde for hvert stof/stofgruppe, multipliceres  

 med den faktor, der er angivet nedenfor:
 3. Transport af indtil 1.000 kg (NEM) af stoffer og  

 genstande hørende til klasse 1, punkterne 1 til 45 og 48 til 50, samt  

 transport af stoffer og genstande hørende under punkterne 46, 47 og 51 uanset  

 mængde.
 4. Køretøjer, der transporterer farligt gods i faste  

 tanke, aftagelige tanke eller tankcontainere med et samlet rumfang på indtil  

 3.000 liter (3 m3).
 5. Lastbil med tank med højst 3 aksler, der  

 transporterer F-gas hørende til klasse 2, pkt. 3 (b) eller 4 (b) (efter 1.  

 januar 1997, klasse 2, pkt. 2 F) eller brandfarlige væsker hørende til klasse  

 3, som ikke har sekundære risici.
 6. Lastbil med tank med 4 aksler, hvoraf de 3 er  

 styrende, der højst kan indeholde 23.000 liter + 5% ekspansionsvolumen  

 eksklusive domers rumfang, og hvor intet tankrum er større end 6.000 liter +  

 5% ekspansionsvolumen eksklusiv domens rumfang, og som anvendes til forsyning  

 af forbrugs- og salgstankanlæg (benzinstationer).
 Hvor tilkørselsforhold o.lign. ikke er tilfredstillende, kan det lokale  

 politi og redningsberedskab dog bestemme, at kun 3-akslede køretøjer må  

 forsyne tankanlæggene.
 7. Transport af dieselsolie, gasolie og let  

 fyringsolie under FN-nr. 1202.
 8. Slamsugere med højst 3 aksler og tankvogn med højst  

 3 aksler, der transporterer LPG hørende til klasse 2.
 9. Køretøjer med tomme og rensede tanke (faste tanke,  

 aftagelige tanke, beholderbatterier og tankcontainere).
Bilag 4 CHECKLISTE Dokumenter, der skal medbringes (* 1) Bekendtgørelsen indeholder bestemmelser, der gennemfører Rådets  

 direktiv 94/55/EF, EF-Tidende 1994 L 319, side 1, samt Rådets direktiv  

 95/50/EF, EF-Tidende 1995 L 249, side 35.
