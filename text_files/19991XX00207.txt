Skriftlig fremsættelse (16. december  

 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af forskellige  

 skattelove. (Elselskabers overgang til almindelig skattepligt m.v.  

 elreformen).
(Lovforslag nr.
L 155).
Lovforslaget er en del af opfølgningen på  

 aftalen af 3. marts 1999 samt tillægsaftalen af 17. november 1999  

 mellem Regeringen, Venstre, Det Konservative Folkeparti, Socialistisk  

 Folkeparti og Kristeligt Folkeparti om en lovreform for elsektoren.  

 Lovforslaget skal således ses i sammenhæng med lov nr. 375 af 2.  

 juni 1999 om elforsyning samt forslag til lov om ændring af lov om  

 elforsyning (Kraftværkernes økonomiske forhold m.v.) (L 139)  

 fremsat den 7. december 1999. Der er ikke taget endelig stilling til den del  

 af aftalen, der vedrører indførelsen af en særlig  

 avanceskat ved førstegangsafståelse af aktier m.v. i  

 elselskaber.
Lovforslaget indeholder derfor ikke særlige regler  

 herom.
Efter aftalen om en lovreform for elsektoren skal alle  

 elselskaber - også de kommunale - gøres skattepligtige på  

 linie med aktieselskaber.
Efter lovforslaget indføres der skattepligt  

 for alle selskaber m.v., i hvis aktiviteter indgår produktion,  

 transport, handel eller levering af elektricitet.
Der er særlige regler  

 om skattepligten for kommuners aktivitet med netvirksomhed eller elproduktion  

 ved affaldsforbrænding, som ikke skal udskilles i et særskilt  

 selskab.
Der foreslås indgangsværdier, således at de under  

 miljø- og energiministeren aftalte principper for sektorens  

 åbningsbalancer, også kan være udgangspunktet for de  

 skattemæssige afskrivningsgrundlag.
Endvidere foreslås regler,  

 hvorefter de omstruktureringer, der skal ske som følge af elreformen,  

 kan ske efter fusionsskattelovens successionsprincip.
Af hensyn til  

 myndighederne og virksomhedernes ressourceanvendelse og for at skabe  

 sikkerhed for lige vilkår ved overgang til skattepligt foreslås  

 generel skattefritagelse for tiden før 31. december 1999,  

 således at den igangværende undersøgelse af elsektorens  

 overholdelse af gældende skatteregler ikke videreføres.  

 Lovforslaget indeholder endelig regler, der under hensyn til miljø- og  

 energiministerens forslag til lov om ændring af lov om elforsyning  

 (Kraftværkernes økonomiske forhold mv.) (L 139) fremsat den 7.  

 dec. 1999, sikrer, at tab som følge af visse hæftelser er  

 skattemæssigt fradragsberettiget, og tilførsel af midler til  

 sikring af kraftværkernes økonomi ikke har skattemæssige  

 konsekvenser.
Det er forbundet med meget stor usikkerhed at  

 skønne over provenuvirkningen som følge af overgangen til  

 skattepligt for selskaber i elsektoren.
Det skyldes bl.a. at et eventuelt  

 skatteprovenu vil afhænge både af de fremtidige elpriser og af  

 den fremtidige struktur i elsektoren, ejerforhold, konkurrenceforhold, omfang  

 af nyinvesteringer, reguleringer, åbningsbalancernes værdi m.v.  

 Der skønnes samlet set ikke at fremkomme noget  

 nævneværdigt provenu af lovforslaget de nærmest kommende  

 år.
For produktionssektoren skønnes en beskeden indtjening samt  

 store skattemæssige afskrivninger og rentebetalinger således ikke  

 at udløse skatteprovenu de første 8-10 år.
På  

 længere sigt kan der dog blive tale om et provenumæssigt  

 potentiale.
Reguleringen af især forsyningspligtige virksomheder og  

 net-/distributionsvirksomhederne vil formentlig kun medføre en  

 begrænset mulighed for at skabe et skattepligtigt overskud, der med den  

 nuværende ejerstruktur formentligt vil blive kanaliseret tilbage til  

 forbrugerne i form af lavere priser.
 I det jeg i øvrigt henviser til  

 bemærkningerne i lovforslaget, skal jeg anbefale det til Folketingets  

 velvillige behandling.
