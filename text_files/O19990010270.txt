Resumé  



  

 Med et medicinalfirma som sponsor gennemførte en overlæge en undersøgelse  

 af forekomsten af depressioner hos ældre mennesker.
Den regionale  

 videnskabsetiske komité meddelte at projektet efter komitéens opfattelse var  

 anmeldelsespligtigt.
Overlægen fik imidlerid først anmeldt projektet på  

 korrekt  

 vis efter at projektet stort set var afsluttet.
Sagen blev overgivet til behandling i Den Centrale  

 Videnskabsetiske Komité der traf afgørelse om at projektet var  

 anmeldelsespligtigt.
Komitéen udtrykte sin misbilligelse over at projektet  

 ikke  

 var blevet anmeldt rettidigt, og fastsatte som sanktion at projektet ikke  

 måtte  

 offentliggøres, medmindre der blev gjort opmærksom på at projektet ikke var  

 godkendt af det videnskabsetiske komitésystem.
Ombudsmanden mente ikke han kunne kritisere at Den Centrale  

 Videnskabsetiske Komité havde fundet projektet anmeldelsespligtigt.  

 Ombudsmanden mente derimod ikke at Den Centrale Videnskabsetiske Komité havde  

 hjemmel til at pålægge overlægen at gøre opmærksom på at projektet ikke var  

 godkendt.
Ombudsmanden henstillede på den baggrund at den pålagte sanktion  

 blev  

 trukket tilbage. (J.nr. 1997-2335-72).
Det videnskabsetiske komitésystem.
Hjemmel til sanktion.  

 Efterfølgende godkendelse af anmeldelsespligtigt projekt Det fremgik af sagen at der i  

 1996 med overlæge A som koordinator og medicinalfirmaet B som sponsor blev  

 gennemført en undersøgelse af forekomsten af depressioner i tre populationer  

 (hjemmeplejen, plejehjemssektoren og ældre i en baggrundspopulation). Der  

 blev  

 anvendt screeningsredskabet Geriatrisk Depressions Skala (GDS).  

 Sådan som jeg  

 forstod det, var GDS en ja/nej-test der bestod af 30 spørgsmål og nogle  

 anonyme  

 stamdata, bl.a. køn, alder, tilknytning til plejehjem eller hjemmepleje, og  

 om der er stillet en depressionsdiagnose af en læge.
Den 30. april 1996 blev en  

 regional videnskabsetisk komité kontaktet af redaktøren for avisen C.  

 Redaktøren oplyste at han havde kontaktet B med en forespørgsel om  

 GDS-projektet ikke burde have været anmeldt til den regionale komité, men at  

 B  

 havde afvist at noget sådant var nødvendigt.
Det var redaktørens egen  

 opfattelse at projektet burde have været anmeldt.
Han sendte desuden et  

 eksemplar  

 af det spørgeskema som havde været brugt ved undersøgelsen.
 Formanden for den regionale  

 komité skrev den 15. maj 1996 bl.a. således til A:
 Jeg kan ikke ud fra det  

 fremsendte spørgeskema gennemskue, om der blot er tale om en  

 registerundersøgelse eller der er tale om et egentligt biomedicinsk  

 forskningsprojekt, men i begge tilfælde er det min umiddelbare vurdering, at  

 de  

 spørgsmål, som er angivet på spørgeskemaet, er af en sådan karakter, at  

 undersøgelsen bør anmeldes.
Jeg skal derfor anmode om  

 dine kommentarer hertil samt om at der såfremt undersøgelsen falder ind under  

 Lov nr. 503 af 24. juni 1992, indsendes en forsøgsprotokol til  

 sekretariatet. Den 20. maj 1996 svarede A  

 følgende:
 ...
I forbindelse med  

 påbegyndelse af ovennævnte projekt diskuterede jeg med (B), om det skulle  

 anmeldes.
Vi enedes om, at det ikke var nødvendigt, fordi der ikke indgik  

 nogen  

 form for persondata i undersøgelsen, idet det allerede fra udfyldelsen af  

 skemaet var fuldt anonymiseret, og desuden fuldstændig frivilligt.
 I forbindelse med henvendelse  

 fra lokalredaktøren, har vi endnu engang drøftet dette, og endnu engang været  

 enige om, at det ikke faldt ind under de videnskabsetiske komitéers område.
Jeg er naturligvis villig til  

 at overveje dette endnu engang, men desværre mangler en væsentlig partner,  

 nemlig den projektansvarlige fra (B) som er bortrejst.
Han vender tilbage  

 efter  

 pinse, og jeg vil straks tage spørgsmålet op med ham med henblik på, om vi  

 for  

 at berolige, ikke vor samvittighed, men avisen (C) bør indsende  

 projektbeskrivelse, selv om vi som nævnt ikke har fundet, at dette var  

 nødvendigt.
I ovenstående ligger ikke, at vi ikke kan tage fejl. Den regionale komité modtog  

 den 5. juli 1996 en anmeldelse af projektet i form af en projektbeskrivelse.  

 Den 16. juli 1996 bekræftede komitéen modtagelsen af anmeldelsen.
Komitéen  

 opkrævede i den forbindelse et gebyr på 5.500 kr. og bad om at der blev  

 udarbejdet  

 en patientinformation som skulle sendes til komitéen.
 A sørgede for indbetaling af  

 gebyret, men fremsendte ikke patientinformation.
Den 25. september 1996  

 rykkede den regionale komité for svar vedrørende patientinformationen.
A  

 meddelte imidlertid at projektet stort set var tilendebragt på det tidspunkt.
 De 8. oktober 1996 skrev A  

 følgende til den regionale komité:
Jeg har efter samtale med  

 den videnskabsetiske komités formand forstået, at vi, in casu jeg, ikke har  

 håndteret indberetning af GDS-projekt på forsvarlig vis.
Jeg beklager dette  

 overordentlig meget.
 Jeg skal i det følgende  

 forsøge at beskrive, hvorfor sagen er endt så ulykkeligt.
GDS-projektet startede med  

 baggrund i et kursus i almen depressionslære, ældredepressioner og  

 GDS-skalaen. (B) har leveret dette kursus til plejehjem og  

 hjemmesygeplejersker  

 indenfor hjemmeplejen.
I forbindelse med kursus indgik GDS-skalaen, og man  

 aftalte,  

 at man efter motivering af beboere kunne anvende GDS-skalaen til en  

 undersøgelse af forekomsten af depressive symptomer hos ældre i hjemmepleje  

 og  

 på plejehjem.
Dette fremgår af projektbeskrivelsen.
(B) kontaktede undertegnede  

 med henblik på, om jeg ville stå som koordinator for undersøgelsen.
Vi  

 drøftede, om undersøgelsen burde tilmeldes de videnskabsetiske komitéer, men  

 fandt ikke, at den opfyldte betingelserne for at være et biomedicinsk  

 forskningsprojekt med spørgeskemaundersøgelse, eftersom der ikke indgik nogen  

 form for behandling, ligesom besvarelserne var fuldt anonyme og deltagelse  

 frivillig, med andre ord at undersøgelsen foregik på samme måde som en  

 almindelig markedsanalyse, hvor et firma kan fremsende spørgeskemaer til  

 forbrugere for at få belyst deres købevaner og lignende.
 I overensstemmelse med disse  

 forestillinger blev projektet sat i værk fra januar 1996. I foråret fik vi en  

 henvendelse fra avisen (C), hvor man med udgangspunkt i et PRIME MD projekt i  

 Jylland forespurgte til GDS-projektet.
Journalisten henvendte sig til  

 Den Videnskabsetiske Komité, hvorfra jeg modtog et elskværdigt brev fra  

 formanden.
Formanden anførte, at projektet efter hans mening burde  

 indberettes.  

 Der blev derfor fremsendt projektbeskrivelse.
 I brev af 16. juli 1996 blev  

 der foretaget opkrævning af kr. 5.500. På grund af travlhed bemærkede jeg  

 ikke,  

 og jeg må desværre påtage mig hele ansvaret herfor, at man også udbad sig en  

 patientinformation.
Brevet blev af undertegnede  

 straks videresendt til (B), der indbetalte det ønskede beløb, men heller ikke  

 bemærkede kravet om patientinformation.
Som følge af fremsendelsen råder jeg  

 ikke over originalen af brevet af 16. juli 1996.
Såfremt jeg havde bemærket,  

 at man ønskede en patientinformation, havde jeg allerede da kontaktet  

 komitéen  

 og gjort klart, at vi som følge af vor grundlæggende antagelse havde iværksat  

 projektet uden indberetning, fordi vi ikke mente, det skulle indberettes.
Jeg  

 ville også have gjort rede for, at vi faktisk var færdige med  

 dataindsamlingen.
 Jeg var ikke på noget  

 tidspunkt opmærksom på, at projektet burde have været stoppet i forbindelse  

 med  

 formandens brev eller brev af 16. juli 1996. Dette skal jeg dybt beklage.
 Projektets aktuelle status:
De fleste GDS-scoringer er i  

 anonym form ankommet til mit kontor, hvor de befinder sig i min  

 skrivebordsskuffe.
Der er ikke foretaget nogen form for behandling, idet  

 dette  

 var udsat, til de sidste var ankommet.
Der vil heller ikke blive foretaget  

 nogen form for behandling af GDS-skemaerne, medmindre komitéen fremsender en  

 godkendelse af projektet.
Såfremt komitéen ikke kan godkende projektet,  

 tilbyder vi at fremsende samtlige besvarelser til destruktion ved den  

 videnskabsetiske komité.
 Jeg beklager dybt, at vi ikke  

 har været tilstrækkeligt forudseende og omhyggelige i forløbet.
Som det fremgår af  

 projektbeskrivelsen, er alle, der har udfyldt et GDS-skema, blevet informeret  

 herom ganske svarende til, hvad man gør ved en markedsundersøgelse.
For god  

 ordens skyld fremsendes, desværre post festum, et patientinformation og  

 samtykkeerklæring som bilag til projektbeskrivelsen. Herefter blev behandlingen  

 af sagen overladt til Den Centrale Videnskabsetiske Komité. Det fremgik ikke  

 klart af sagens akter på hvilket grundlag dette skete.
Den Centrale Videnskabsetiske  

 Komité drøftede sagen på et møde den 23. januar 1997. I brev af 18. marts  

 1997  

 fik A meddelelse om hvad der var blevet besluttet på mødet.
Af brevet fremgik  

 følgende:
 ...
 Der var i komitéen enighed om  

 at projektet klart er anmeldelsespligtigt, både efter den gamle lov om et  

 videnskabsetisk komitésystem og behandling af biomedicinske  

 forskningsprojekter (nr. 503/1992), der var gældende på det tidspunkt  

 projektet iværksattes, og ændringsloven (nr. 499/1996), da der ikke ses at  

 foreligge en ren spørgeskemaundersøgelse over for det særlige  

 patientklientel,  

 men strukturerede interviews på grundlag af trykte spørgeskemaer.
 Også Den Centrale  

 Videnskabsetiske Komité misbilliger, at forskerne efter at være gjort  

 opmærksom  

 på forholdet ikke bragte sagen i orden og fremsendte den ønskede  

 patientinformation,  

 men fortsatte dataindsamlingen.
 Skulle forskerne trods det  

 ukorrekte forløb og den deraf afledte misbilligelse søge de hidtidige data  

 publiceret, stiller komitesystemet som krav at det af publikationen fremgår  

 at  

 undersøgelsen  

  

 ikke  

  

 er godkendt af det  

 videnskabsetiske komitesystem, selvom dette har gjort opmærksom på at  

 projektet  

 falder ind under lov nr. 503, der var gældende da undersøgelsen påbegyndtes.
... I brev af 15. juli 1997  

 klagede A til mig.
I den anledning bad jeg den 3. oktober 1997 Den Centrale  

 Videnskabsetiske Komité om en udtalelse og om udlån af sagens akter.
Jeg  

 skrev  

 bl.a. følgende:
Jeg har - på baggrund af  

 klagen og en telefonsamtale med (A) - forstået at han er særlig utilfreds med  

 at myndighederne har fundet projektet anmeldelsespligtigt.
Endvidere kan han  

 ikke forstå at der kan træffes afgørelse om at projektet ikke må  

 offentliggøres  

 uden en bemærkning om, at det ikke forinden er godkendt.
Dette betyder at han  

 vil få svært ved at få eventuelle resultater offentliggjort.
 Til brug for min behandling  

 af sagen skal jeg bede om en udtalelse særligt vedrørende følgende punkter:
 Det fremgår af afgørelsen af 18. marts 1997 fra Den  

 Centrale Videnskabsetiske Komité at der ikke er tale om en ren  

 spørgeskemaundersøgelse.  

 Jeg beder om at der i udtalelsen gives en uddybende begrundelse herfor samt  

 oplysninger om nævnets praksis og en angivelse af hvilke oplysninger i  

 projektbeskrivelsen der i den forbindelse er blevet tillagt vægt.
 Jeg beder endvidere om nærmere oplysninger om  

 hjemmelsgrundlaget for nævnets påbud om at projektet ikke må offentliggøres,  

 uden at det fremgår, at projektet ikke er godkendt.
Jeg har forstået på (A) at  

 nævnet ikke efterfølgende over for ham har taget stilling til om projektet  

 kan  

 godkendes.
I den forbindelse beder jeg komitéen oplyse, hvorfor der ikke er  

 taget stilling til en eventuel efterfølgende godkendelse.
Ved min afsluttende  

 behandling vil jeg tage stilling til om komitéens brev af 18. marts 1997 er  

 en  

 afgørelse, jf. forvaltningsloven, og i givet fald om denne opfylder  

 begrundelseskravet i §  

 24. Den 5. december 1997 modtog  

 jeg Den Centrale Videnskabsetiske Komités udtalelse af 24. november 1997. Af  

 udtalelsen fremgik bl.a. følgende:
 Overlæge (A) spørger i sit  

 brev til Ombudsmanden om følgende, idet han anfører at være usikker på, om  

 reglerne overhovedet er overtrådt:
Hører projektet overhovedet hjemme under det videnskabs-etiske  

 komitésystem? Kan de videnskabsetiske komitéer selv definere deres  

 arbejdsområde, for klageren at se uden dækning i lovens tekst? Hvem er ankeinstans? Den Centrale Videnskabsetiske  

 Komité har til overlæge (A)s spørgsmål følgende svar:
 Da GDS-Projekt blev  

 udformet i foråret 1996 var det videnskabsetiske komitesystems retsgrundlag  

 stadig lov om et videnskabsetisk komitesystem og behandling af biomedicinske  

 forskningsprojekter (nr. 503 af 24. juni 1992). Det fremgår af lovens § 6,  

 stk.  

 1 og 2 at anmeldelsespligten også gælder spørgeskemaundersøgelser og  

 registerforskning.  

 Udgangspunktet er følgelig, at en undersøgelse der har til formål at  

 undersøge  

 prævalensen af depressive symptomer hos ældre tilknyttet hjemmepleje, i  

 plejesektor og en baggrundspopulation burde have været anmeldt til den  

 regionale videnskabsetiske komité for, da denne regionale komité er kompetent  

 fsv angår den koordinerede projektleders arbejdssted.
 Det ville herefter være  

 komiteens opgave at bedømme, om det konkrete projekt kan kaldes  

 biomedicinsk  

 forskning eller om der er tale om en markedsføringsundersøgelse,  

 således som  

 overlæge (A) selv har anset undersøgelsen for at være.
 Det videnskabsetiske  

 komitesystems opgaver defineres af komiteloven og ikke af komitesystemet  

 selv.  

 Det beror imidlertid på et skøn, om et konkret projekt efter sit formål og  

 med  

 hensyn til sin metodik repræsenterer god videnskabelig standard, jf. lovens §  

 8, stk. 1, nr. 5. Et projekt kan ikke godkendes, hvis betingelserne i denne  

 bestemmelse ikke er opfyldt.
 Det fremgår klart af  

 komitelovens § 7, stk. 4, jf. § 11, nr. 3, og § 12, at Den Centrale  

 Videnskabsetiske Komité er ankeinstans for projekter, hvor der ikke er  

 enighed  

 om bedømmelsen i en regional komité eller i tilfælde hvor en forsker ønsker  

 at  

 indbringe et afslag på godkendelse til Den Centrale Videnskabsetiske Komité.
 I medfør af § 11, stk. 2 kan  

 Den Centrale Videnskabsetiske Komités afgørelser ikke indbringes for anden  

 administrativ myndighed, dvs komiteens afgørelser er endelige.
 Ombudsmanden har i sit brev  

 af 3.10.1997 bedt om en udtalelse særligt vedrørende følgende punkter:
 ...
 Til det første punkt kan den  

 Centrale Videnskabsetiske Komité anføre følgende:
Henvendelsen til ældregruppen  

 foretoges af repræsentanter for sundhedsvæsenet, i projektbeskrivelsen  

 benævnt  

 lokale sygeplejersker, hvilket komitesystemet i sin forvaltning  

 af lovene om  

 et videnskabsetisk komitesystem lægger afgørende vægt på.
Der var dermed også  

 tale om en direkte kontakt til de ældre, der var potentielle deltagere,  

  

 ikke  

  

 om tilsendelse af et spørgeskema.  

 Som det også fremgår af Den Centrale Videnskabsetiske Komités svar, havde  

 kontakten karakter af et struktureret interview med ja/nej mulighed for svar.  

 Komiteen fandt, at svarene angik væsentlige spørgsmål for deltagerne og et  

 frit  

 afgivet informeret samtykke burde baseres på en skriftlig patientinformation,  

 især hvis undersøgelsen skulle foretages af det lokale plejepersonale, med  

 den  

 ufrihed der kunne tænkes at foreligge ved plejehjemsbeboernes stillingtagen  

 til  

 deltagelse i en sådan undersøgelse.
 Det skal her understreges, at  

 bemærkninger om at undersøgelsen foregik på samme måde som en  

 almindelig  

 markedsanalyse slet ikke kan anerkendes som argument af komiteen - især  

 ikke,  

 da undersøgelsens resultater planlagdes offentliggjort i Ugeskrift for Læger  

 og Nordisk Psykiatrisk Tidsskrift.
 Til det andet punkt har Den  

 Centrale Videnskabsetiske Komité følgende kommentarer:
Den internationale  

 sammenslutning af redaktører for de mest betydende samfundsvidenskabelige  

 tidsskrifter stiller som et fælles krav, at offentliggørelse af forsøg, hvori  

 mennesker er indgået, fordrer at manuskriptet indeholder en beskrivelse af en  

 forudgående videnskabsetisk komitebedømmelse.
Bl.a.
Ugeskrift for Læger  

 følger dette krav.
Da der i Danmark eksisterer  

 lovgivning på området, ønskede Den Centrale Videnskabsetiske Komité - som den  

 mildeste af de drøftede sanktioner - at den manglende komitéanmeldelse skulle  

 nævnes i en eventuel publikation i bl.a.
Ugeskrift for Læger, så man undgik  

 en  

 situation, hvor en forudgående komitebedømmelse kunne opfattes som implicit  

 overholdt.
Komiteen finder, at et sådant påbud er i overensstemmelse med  

 lovens pålæg til komiteen om en opfølgende kontrolfunktion.
Den sanktion der  

 ifølge komitélovens § 17, stk. 1, skal anvendes i tilfælde, hvor et  

 biomedicinsk forskningsprojekt er iværksat uden forudgående komitébedømmelse  

 er  

 politianmeldelse og straf i form af bøde eller hæfte.
Den Centrale Videnskabsetiske  

 Komité tog alene stilling til anmeldelsespligten, men foretog  

  

 ikke  

  

 en videnskabsetisk bedømmelse af  

 det indsendte projekt.
En eventuel bedømmelse af projektet skulle være  

 foregået  

 i den regionale komité før iværksættelsen, men tidspunktet for denne bidrog  

 forskergruppen selv til at forpasse.
Havde gruppen - som andre forskere -  

 forespurgt komitesystemet, om projektet var anmeldelsespligtigt, havde svaret  

 uden forsinkelse kunnet lede sagen på ret spor.
Komiteen har også noteret  

 sig,  

 at undersøgeren, selv om han tidligere pr. brev har erkendt at undersøgelsen  

 burde have været anmeldt først har reageret, da denne manglende anmeldelse  

 har  

 vist at indebære konsekvenser for en eventuel publikation.
Den Centrale Videnskabsetiske  

 Komité foretog således ikke nogen realitetsbehandling af projektet, men havde  

 alene en drøftelse af det formelle spørgsmål om anmeldelsespligten.
Den  

 afgørelse som komiteen har truffet angår derfor kun det formelle spørgsmål,  

 mens der ikke er taget stilling til selve projektet og under hvilke  

 omstændigheder det ville have været videnskabeligt acceptabelt. I brev af 9. januar 1998  

 fremsatte A bl.a. disse bemærkninger til Den Centrale Videnskabsetiske  

 Komités  

 udtalelse:
 Som det fremgår af mit  

 spørgsmål, om projektet overhovedet hører hjemme under Det Videnskabsetiske  

 Komitésystem, tillader jeg mig at anfægte, at alle spørgeskemaundersøgelser  

 hører hjemme under lov om et Videnskabsetisk Komitésystem og behandling af  

 biomedicinske forskningsprojekter.
 ...
 Det centrale i mit spørgsmål er, om undersøgelsen er et biomedicinsk  

 forskningsprojekt, og hvem der kan definere dette.
 Henvendelsen til de  

 pågældende undersøgte personer foregik ved henvendelse fra en dem bekendt  

 person, der udspurgte dem sv.t. til et helt struktureret skema, hvor  

 spørgsmålene indebar ja og nej-svar.
Svarene i GDS-skemaet er,  

 efter mit skøn, ikke af en sådan karakter, at de må betegnes som væsentlige  

 spørgsmål for deltagerne.
Spørgsmål der stilles i forbindelse med et Gallup  

 eller Vilstrup-interview, f.eks. politisk meningsmåling, anser jeg for at  

 være  

 af lige så væsentlig betydning for deltagerne, som spørgsmålene i GDS-skalaen  

 (kopi vedlægges).
 Af denne grund anså vi ikke,  

 at projektet havde en sådan karakter, at det opfyldte lovens betingelser for  

 at  

 være et biomedicinsk forskningsprojekt.
 Den Centrale Videnskabsetiske  

 Komité anfører endvidere, at et projekt skal repræsentere en god,  

 videnskabelig  

 standard for at godkendes.
Implicit i svaret ligger, at  

 projektet ikke indebar en god videnskabelig standard.
Det sidste kan jeg ikke  

 protestere imod, idet det, ikke var tænkt som et videnskabeligt projekt i  

 gængs  

 forstand.
GDS-skalaen siger ikke, om den udspurgte er deprimeret eller ej.  

 Den  

 udsiger alene om den udspurgte har triste følelser og tanker, og den kan  

 dermed  

 alene udsige noget om mængden af depressive symptomer hos en udspurgt pt.  

 eller, in casu, hos udspurgte beboere på plejehjem eller borgere plejet i  

 eget  

 hjem ved hjemmeplejen.
Som det fremgår af projektbeskrivelsen  

 var det centrale i projektet, at  

  

 uddanne  

  

 hjemmepleje og plejehjemspersonale i at  

  

 observere  

  

 depressive symptomer hos borgere og beboere mhp. i fremtiden at øge de  

 pågældende personalegruppers opmærksomhed på sådanne symptomer.
Formålet  

 hermed  

 er, at denne øgede opmærksomhed kan medføre henvendelse til egen læge,  

 således  

 at denne kan vurdere, om den pågældende patient har behov for behandling.
Der er lavet undersøgelser i  

 udlandet, der viser, at der er betydeligt øget forekomst af depressive  

 symptomer hos beboere på plejehjem og lignende institutioner.
Men for at en  

 sådan undersøgelse skal have værdi, skal den indsamles langt mere præcist,  

 end  

 det er tilfældet i den herværende undersøgelse.
Undersøgelsen skal indsamles  

 af et fåtal af mennesker, der har udført samrating og erhvervet sikker og  

 etableret viden om, hvad den enkelte undersøger gør, således at undersøgelsen  

 er såvel reliabel, som valid.
Reliabilitet og validitet kan  

 ikke opnås ved den her anvendte undersøgelsesmetode.
Undersøgelsen kan derfor  

 alene give et indtryk af, hvor mange depressive symptomer, der måtte findes  

 ved  

 anvendelse af den pågældende undersøgelsesteknik på danske plejehjem og i  

 dansk  

 hjemmepleje.
Det kunne senere hen give anledning til en egentlig undersøgelse  

 med videnskabelig standard.
I første række var projektet, som tidligere  

 anført, alene tænkt som  

  

 uddannelse,  

 undervisning  

  

 og  

  

 orientering  

  

 om  

 problemets størrelse, uden mulighed for videnskabelig sandhed.
Det gjorde imidlertid ikke  

 noget, da projektet ikke var anset som et videnskabeligt projekt.
Som det  

 fremgår, har det hele tiden været vor holdning.
 Det fremgår forhåbentlig af  

 ovennævnte bemærkninger, at jeg stadig stiller mig tvivlende om Den Centrale  

 Videnskabsetiske Komité ud fra lovens tekst kan definere, hvad der er  

 projekter, der hører hjemme under Den Centrale Videnskabsetiske Komité.
Med den fortolkning Den  

 Centrale Videnskabsetiske Komité har anvendt, synes jeg talrige  

 spørgeskema-undersøgelser om tandpastavaner, politisk stillingtagen, kommende  

 valg-analyser osv., må henvises til Den Centrale Videnskabsetiske Komités  

 vurdering med forudgående patientinformation. Jeg bad den 26. januar 1998  

 om Den Centrale Videnskabsetiske Komités eventuelle bemærkninger til det A  

 havde anført.
Komitéen fremsatte disse bemærkninger i brev af 27. januar 1998  

 som jeg modtog den 9. februar 1998:
 ...
 Med henvisning til Den  

 Centrale Videnskabsetiske Komités brev af 24. november 1997 er det komiteens  

 opfattelse, at GDS-Projekt  

 1996  

 burde have været anmeldt til det videnskabsetiske komitesystem i medfør af §  

 6,  

 stk. 1 og 2 i lov om et videnskabsetisk komitésystem og behandlingen af  

 biomedicinske forskningsprojekter (lov nr. 503 af 24. juni 1992).
Bestemmelsen omfatter alle  

 biomedicinske forskningsprojekter, uanset hvilket menneskeligt materiale de  

 udføres på.
Komitebedømmelsen omfatter også forskningsprojekter, hvoraf  

 biomedicinsk forskning udgør en væsentlig bestanddel, ligesom  

 komitebedømmelsen  

 omfatter spørgeskemaundersøgelser og registerforskning inden for det  

 biomedicinske  

 område.
For alle disse projekter gælder en anmeldelsespligt, som efter § 7  

 betyder, at de ikke må iværksættes eller iværksættes med væsentlige  

 ændringer,  

 jf. § 7, stk. 2, uden at de er godkendt af den kompetente komité/myndighed.  

 Iværksættelse i strid med disse regler er sanktioneret med straf af bøde  

 eller  

 hæfte i lovens § 17, stk. 1.
Ved fortolkningen af om en  

 spørgeskemaundersøgelse er anmeldelsespligtig i medfør af komitelovens § 6,  

 stk. 1 og 2, er det videnskabsetiske komitesystem, herunder Den Centrale  

 Videnskabsetiske Komité, ikke kun henvist til lovens bogstav, men også  

 bemærkningerne  

 til lovforslaget inddrager i bedømmelsen.
Det fremgår af bemærkningerne til  

 lovforslagets §§ 5-6 (svarende til lovens §§ 6 og 7), at begrebet  

 biomedicinske  

 forskningsprojekter udover udforskningen af somatiske sygdomme, tillige  

 omfatter psykiatriske og klinisk-psykologiske sygdomme og tilstandsformer.
 I den konkrete situation var  

 det Den Centrale Videnskabsetiske Komités opfattelse, at selve undersøgelsens  

 formål: undersøge prævalensen af depressive symptomer hos ældre  

 tilknyttet  

 hjemmepleje, i plejesektor og en baggrundspopulation kombineret med et  

 spørgeskema,  

  

 hvorfra  

  

 svarene  

 evalueres efter Geriatrisk Depressions Skala,  

  

 hvor  

  

 henvendelsen til de ældre skulle foretages af repræsentanter  

 for sundhedssektoren,  

  

 hvor  

  

 patienter  

 for hele landet inddrages i undersøgelsen, og  

  

 hvor  

  

 overlæge (A) står som koordinerende projektleder for de 12  

 regionale projektledere (alle overlæger eller afdelingslæger) har et sådant  

 element af biomedicinsk forskning, at projektet er omfattet af komiteloven og  

 dermed anmeldelsespligtigt.
Det fremgår desuden af side  

 3,3. nye afsnit i (A)s brev af 14. ds., at den øgede opmærksomhed  

 kan medføre  

 henvendelse til egen læge, således at denne kan vurdere om den pågældende  

 patient har behov for behandling.
Det forekommer Den Centrale  

 Videnskabsetiske  

 Komité åbenbart, at en sådan undersøgelse er omfattet af komiteloven, og at  

 den  

 ikke kan sidestilles med Gallup- eller Vilstrup-interviews, om fx politiske  

 meningsmålinger, forbrugsmønstre i supermarkeder m.v., tandpastavaner,  

 kommende valg-analyser mv. - områder som klart ligger uden for komitelovens  

 område.
 Det er Den Centrale  

 Videnskabsetiske Komités opgave ifølge lov om et videnskabsetisk komitesystem  

 bl.a. at vurdere, om et projekt er omfattet af lovens bestemmelser og dermed  

 er  

 anmeldelsespligtigt og der er denne opgave, komiteen har løst.
... Jeg bad den 15. juni 1998 Den  

 Centrale Videnskabsetiske Komité om en supplerende udtalelse.
Om baggrunden  

 herfor skrev jeg således:
 ...
 Jeg bad i forbindelse med  

 brevet af 3. oktober 1997 Den Centrale Videnskabsetiske Komité oplyse,  

 hvorfor  

 der ikke var blevet taget stilling til en eventuel efterfølgende godkendelse  

 af  

 det pågældende projekt inden man vedtog påbudet om at projektet ikke måtte  

 offentliggøres uden at det fremgik at projektet ikke var godkendt.
 ...
 Ud fra udtalelsen er det ikke  

 helt klart for mig hvorvidt der efter komiteens opfattelse er mulighed for at  

 godkende et projekt efter at det er blevet påbegyndt, herunder evt.  

 afsluttet.  

 Jeg beder derfor komiteen oplyse mig herom, samt hvis en sådan mulighed  

 eksisterer oplyse mig om hvorfor der ikke er blevet taget stilling til  

 efterfølgende  

 godkendelse, inden meddelelsen af det omtalte påbud.
... Jeg bad komitéen tilbagesende  

 sin udtalelse gennem Forskningsministeriets departement således at  

 ministeriet  

 kunne få lejlighed til at afgive sine eventuelle bemærkninger.
 I udtalelse af 26. august  

 1998 oplyste Den Centrale Videnskabsetiske Komité bl.a. følgende:
 GDS-Projekt  

 1996  

 blev udformet i foråret 1996, og  

 det videnskabsetiske komités retsgrundlag var stadig lov om et  

 videnskabsetisk  

 komitésystem og behandling af biomedicinske forskningsprojekter (Lov nr. 503  

 af  

 24. juni 1992). Projektet burde have været anmeldt til den regionale  

 videnskabsetiske komité, og den regionale komité skulle have foretaget en  

 videnskabsetisk bedømmelse af projektet i medfør af lovens § 7, stk. 1.  

 Forskningsprojekter, der er omfattet af disse bestemmelser i lov om et  

 videnskabsetisk komitesystem og behandling af biomedicinske  

 forskningsprojekter  

 må ikke iværksættes, før den regionale komité har givet tilladelse hertil.  

 Det  

 bemærkes, at ifølge loven kan den regionale videnskabsetiske komité og den  

 centrale komité kræve ændringer i projektet og i øvrigt yde råd og vejledning  

 med hensyn til dettes udformning.
 Ved bedømmelsen af et anmeldt  

 biomedicinsk forskningsprojekt skal den bedømmende komité ifølge komitélovens  

 §  

 8, stk. 1 ligeligt varetage følgende formål:
- Beskyttelse af raske  

 forsøgspersoner, patienter, og andre, der medvirker i biomedicinske  

 forskningsprojekter.
Dette varetages dels gennem en afvejning af fordele og  

 risici både i forhold til forsøgspersonerne og for den gruppe personer, som  

 vil kunne have gavn af projektet, dels gennem iagttagelse af et krav om fuld  

 mundtlig og skriftlig information og skriftligt samtykke, jf. § 8, stk. 1,  

 nr.  

 1 og 2. Hvis forsøgspersonerne som følge af en mental tilstand eller andre  

 lignende grunde er afskåret fra selv at forstå den ønskede information og  

 selv  

 give samtykke, kan der ifølge § 8, stk. 1, nr. 3, gives et stedfortrædende  

 samtykke fra nærmeste pårørende, værge eller donor.
 - Sikre at projekterne har  

 den ønskelige kvalitet, dvs. at de efter deres formål og metodik opfylder  

 kravene til god videnskabelig standard.
Ifølge bemærkningerne til  

 ovenstående bestemmelser i forslag til lov om et videnskabeligt komitesystem  

 og  

 behandling af biomedicinske forskningsprojekter (L 59/1991) blev der med  

 indførelse af bestemmelser om anmeldelse og godkendelse, jf. §§ 6, stk. 1 og  

 7, stk. 1, indført en juridisk bindende anmeldelsespligt for de af loven  

 omfattede projekter.
Dette fik ifølge bemærkningerne den virkning, at de ikke  

 må iværksættes uden at være godkendt af den kompetente komité. Iværksættelse  

 i  

 strid med disse regler er sanktioneret med straf af bøde eller hæfte i lovens  

 §  

 17, stk. 1.
 Det fremgår desuden af  

 bemærkningerne til lovforslagets § 16, stk. 1 (lovens § 17, stk. 1) at reglen  

 skal ses i sammenhæng med den praksis, der har udviklet sig for at få  

 forskningsrådsstøtte, ligesom støtte fra private fonde i vid udstrækning også  

 betinges af komitegodkendelse, samt at publikation i anerkendte  

 videnskabelige  

 tidsskrifter ikke står åben for projekter, der ikke er godkendt af en  

 videnskabsetisk komité.
 Den Centrale Videnskabsetiske  

 Komité har fortolket loven og bemærkningerne således, at der ikke er mulighed  

 for at godkende et projekt, der er afsluttet, idet komiteen ikke kan varetage  

 de opgaver, som er pålagt den ifølge § 8, stk. 1. I den konkrete situation  

 meddelte overlæge (A) at projektet var afsluttet, samtidig med at  

 patientinformationen blev fremsendt.
Hvis en forsker, som har  

 påbegyndt et biomedicinsk forskningsprojekt uden at foretage en anmeldelse  

 til det  

 videnskabsetiske komitesystem, bliver opmærksom på dette og anmelder  

 projektet  

 med bemærkning om, hvad der er sket, vil den regionale komité normalt anmode  

 forskeren om at standse projektet, indtil den videnskabsetiske bedømmelse  

 foreligger, jf. § 8, stk. 1. Beskyttelse af forsøgspersonerne og bedømmelsen  

 af forskningsprojektets videnskabelige kvalitet, vil da kunne ske.
Eventuelle  

 ændringer i protokollen vil kunne foretages, medmindre protokollen anses for  

 så  

 mangelfuld, at en helt ny protokol skal udarbejdes og anmeldes til den  

 regionale komité. Denne mulighed bidrog overlæge (A) selv til at  

 forpasse. Ved brev af 30. september  

 1998 sendte A til min orientering den afsluttende rapport vedrørende  

 GDS-undersøgelsen.
 Forskningsministeriet fremkom  

 med bl.a. disse bemærkninger i brev af 7. oktober 1998:
 Hverken komitélovens tekst  

 eller lovens bemærkninger omtaler retsstillingen i situationer, hvor  

 biomedicinske forsøg iværksættes eller gennemføres uden anmeldelse til det  

 videnskabsetiske komitésystem.
Lovens § 7, stk. 1, kan til  

 gengæld klart siges at forudsætte en  

  

 forudgående  

  

 anmeldelse af forskningsprojekter, som skal ses i sammenhæng med det i § 1,  

 stk. 2, fremhævede formål for det videnskabsetiske komitésystem om  

 beskyttelsen af forsøgspersoner, der deltager i biomedicinske  

 forskningsprojekter.
Lovens § 8, stk. 1, konkretiserer dette formål i  

 en række  

 opgaver for komitésystemet, der ifølge bemærkningerne til loven først og  

 fremmest afspejler hensynet til forsøgspersoners beskyttelse, og først  

 dernæst  

 til projektets opretholdelse af god videnskabelig standard (sp 1142).
I situationer, hvor  

 biomedicinske forskningsprojekter gennemføres og  

  

 afsluttes  

  

 uden anmeldelse til komitésystemet, vil det ikke være  

 muligt for komitéerne at varetage de ovennævnte lovfæstede hensyn til  

 beskyttelse af forsøgspersoner.
Som udgangspunkt bør forsøg da ikke kunne  

 godkendes i disse situationer.
Det selvsamme hensyn til  

 forsøgspersoner bør dog også medføre, at komitésystemet ikke kategorisk  

 udelukker sig fra en etisk vurdering af afsluttede forskningsprojekter, som  

 er  

 vurderet anmeldelsespligtige.
Komitésystemet bør kunne kritisere projekter,  

 der har været afviklet uden anmeldelse, og bør herunder f.eks. kunne påbyde  

 projektansvarlige at iværksætte information over for de personer, som deltog  

 i  

 forsøget, hvorved hensynet til beskyttelsen af forsøgspersoner rettes.
For projekter, der er  

  

 påbegyndt, men ikke afsluttede  

  

 , inden  

 komitésystemet opnår kendskab hertil, vil komitéerne ud fra en konkret  

 vurdering kunne afgøre, hvorvidt det fremskredne forsøg stadig tillader  

 komitéernes opgavevaretagelse, jf. § 8, stk. 1. I modsætning til den  

 foregående situation vil det her undertiden være muligt for komitésystemet at  

 beskytte forsøgspersonerne ved hjælp af den i § 7, stk. 1, hjemlede beføjelse  

 til at kræve ændringer i projektet og i øvrigt yde råd og vejledning  

 med  

 hensyn til dettes udformning.
Komitésystemet bør her således som  

 udgangspunkt  

 kunne realitetsbehandle og godkende forskningsprojekter.
Det bemærkes, at ovenstående  

 bemærkninger alle støtter sig på bestemmelser i loven, som ikke har været  

 omfattede af ændringslove.
Ministeriets udtalelse kan således siges at rettet  

 sig både mod den nugældende lov om et videnskabsetisk komitésystem (nr.  

 460/1997) og den gamle komitélov (nr. 503/1992) hvoraf sidstnævnte iflg.  

 CVK's  

 brev af 18. marts 1997 til (A) var gældende for bedømmelsen af  

 GDS-Projekt  

 1996. Den 27. oktober 1998 sendte  

 jeg rapporten vedrørende GDS-projektet til Den Centrale Videnskabsetiske  

 Komité  

 og til Forskningsministeriet med anmodning om eventuelle bemærkninger.
Jeg  

 sendte endvidere kopi af komitéens og ministeriets udtalelser til A.
A  

 fremsatte i et brev som jeg modtog den 11. november 1998, bl.a. disse  

 kommentarer  

 til udtalelserne:
Det centrale i min klage er  

 at Den Centrale Videnskabsetiske Komité tilsyneladende selv kan og vil  

 bestemme  

 hvad et biomedicinsk forsøg er.
Efter læsning af loven mente vi ikke at  

 projektet var et biomedicinsk forsøg.
Denne mening har jeg i øvrigt stadig.
Alene formanden for den regionale  

 videnskabsetiske komités forslag formuleret i afslappet tonefald, fik os til  

 at  

 anmelde projektet for at undgå vrøvl. Den Centrale Videnskabsetiske  

 Komité meddelte i brev af 8. december 1998, som jeg modtog den 21. december  

 1998, at man ikke fandt anledning til at ændre sin afgørelse.
Jeg fremsendte  

 brevet til A til orientering den 28. december 1998.
Ombudsmandens udtalelse GDS-projektet blev gennemført i perioden januar til september 1996.  

 Anmeldelsen af projektet blev foretaget i juli 1996. De spørgsmål som sagen  

 rejser, skal derfor bedømmes efter lov om et videnskabsetisk komitésystem og  

 behandling af biomedicinske forskningsprojekter som den var udformet før den  

 blev ændret ved lov nr. 499 af 12. juni 1996, idet lovændringen først trådte  

 i kraft den 1. oktober 1996. Lov nr. 503 af 24. juni 1992 (hovedloven)  

 indeholder bl.a. følgende bestemmelser:
 § 1.  

  

 Loven har til formål at fastlægge de retlige rammer for den videnskabsetiske  

 bedømmelse af forskningsprojekter.
 Stk. 2.  

  

 Det videnskabsetiske komitésystems opgave er at sikre beskyttelsen af  

 forsøgspersoner, der deltager i biomedicinske forskningsprojekter, samtidig  

 med at der skabes mulighed for udvikling af ny, værdifuld viden.
 ...
§ 6.  

  

 Ethvert biomedicinsk forskningsprojekt, der indebærer forsøg  

 på levendefødte menneskelige individer, menneskelige kønsceller, der agtes anvendt til  

 befrugtning, menneskelige befrugtede æg, fosteranlæg og fostre, væv, celler og arvebestanddele fra mennesker, fostre og  

 lignende, og afdøde, skal anmeldes til den regionale komité for det område, hvori  

 den projektansvarlige har sit virke Stk. 2.  

  

 Det samme gælder forskningsprojekter, hvori biomedicinsk  

 forskning som nævnt i stk. 1 udgør en væsentlig bestanddel af det samlede  

 projekt samt spørgeskemaundersøgelser og registerforskning vedrørende de  

 nævnte  

 områder.
 ...
 § 7.  

  

 Projekter, der er omfattet af § 6, må ikke iværksættes, før  

 der er foretaget en videnskabsetisk bedømmelse heraf og givet tilladelse af  

 den regionale komité til iværksættelsen, jf. dog § 14. Den regionale  

 videnskabsetiske komité og den centrale komité kan kræve ændringer i  

 projektet  

 og i øvrigt yde råd og vejledning med hensyn til dettes udformning.
 Stk. 2.  

  

 Projekter, der er tilladt efter stk. 1, må ikke iværksættes  

 og gennemføres med væsentlige ændringer uden komitéens tilladelse.
 ...
 Stk. 4.  

  

 Kan der ikke i en regional komité opnås enighed om bedømmelsen  

 af et projekt, eller finder komiteen, at projektet rejser spørgsmål af  

 principiel karakter, forelægges projektet for den centrale komité, jf. § 11.
 ...
§ 8.  

  

 I bedømmelsen påser komiteerne især, at de risici, der kan være forbundet med at gennemføre  

 projektet, er nøje vurderet og hverken i sig selv eller i forhold til  

 projektets  

 forudselige fordele har et uforsvarligt omfang, de patienter eller raske forsøgspersoner, der deltager  

 i projektet, skriftlig og mundtligt vil blive orienteret om dettes indhold,  

 forudselige risici og fordele, og at deres frie og udtrykkelige samtykke vil  

 blive indhentet og givet skriftligt, jf. dog stk. 3, information vil blive givet til og samtykke indhentet  

 fra nærmeste pårørende, værge eller donor i de tilfælde, hvor forsøget  

 udføres  

 under omstændigheder, som udelukker information og indhentelse af samtykke  

 efter nr. 2, det klart fremgår af informationen, at patienter og  

 raske forsøgspersoner eller pårørende, værge eller donor på ethvert tidspunkt  

 kan tilbagekalde sit samtykke, og projektet efter sit formål og med hensyn til sin  

 metodik repræsenterer god videnskabelig standard, samt at der er  

 tilstrækkelig  

 grund til at gennemføre projektet.
 ...
 § 9.  

  

 Komitéen påser, at projekter udføres i overensstemmelse med  

 den meddelte tilladelse, jf. § 7.
Stk. 2.  

  

 En komité kan følge enkelte projekters forløb og herunder  

 forlange, at den afsluttende forskningsrapport eller publikation sendes til  

 komiteen.
Komiteen kan afkræve den projektansvarlige en begrundet redegørelse  

 i  

 tilfælde, hvor projektet ikke fuldføres.
 ...
§ 11.  

  

 Den centrale komité har til opgave at ...
 3)  

 	  

 behandle  

 forskningsprojekter, som er forelagt komiteen efter § 7, stk. 4, § 12 og §  

 14.
 Stk. 2.  

  

 Den centrale komités afgørelse kan ikke indbringes for  

 anden administrativ myndighed.
 § 12.  

  

 En forsker, der ikke har fået en regional komités tilladelse  

 til at iværksætte et projekt, kan indbringe afgørelsen for den centrale  

 komité.  

 Et projekt kan ligeledes indbringes for den centrale komité af enhver, der  

 har  

 en særlig interesse heri.
 ...
§ 17.  

  

 Den, der iværksætter et projekt i strid med § 6, § 7, § 14,  

 stk. 2, 3, 4 og 5, og 15, kan straffes med bøde eller hæfte. Ved min gennemgang af sagen  

 har jeg valgt at koncentrere mig om følgende spørgsmål:
Er GDS-projektet anmeldelsespligtigt? Er der hjemmel til den pålagte sanktion om ikke at  

 måtte offentliggøre projektet uden samtidig at gøre opmærksom på at  

 undersøgelsen  

 ikke er godkendt af det videnskabsetiske komitésystem? Er det muligt at godkende projektet, selv om det er  

 afsluttet? 1. Er GDS-projektet anmeldelsespligtigt? Lovens gyldighedsområde er  

 biomedicinske forskningsprojekter, jf. § 1 og § 6, stk. 1. Projekter inden  

 for  

 lovens gyldighedsområde skal anmeldes til den regionale komité, jf. § 6, stk.  

 1. Forsøgene, jf. § 6, må ikke iværksættes uden at de er godkendt af den  

 kompetente komité. Iværksættelse i strid med disse regler er sanktioneret med  

 straf af bøde eller hæfte, jf. lovens § 17.
Den regionale komité skal i  

 henhold til lovens § 7 foretage en videnskabsetisk bedømmelse af projekter  

 omfattet af loven.
I § 8 er beskrevet hvilke forhold komitéerne skal påse i  

 forbindelse med den videnskabsetiske bedømmelse.
Komitéerne kan desuden  

 foretage en efterfølgende kontrol af projekter der er givet tilladelse til  

 efter § 7, jf. § 9. Komitéernes reaktionsmuligheder i forbindelse med  

 manglende  

 overholdelse af lovens regler, herunder bl.a. anmeldelsespligten i lovens §  

 6,  

 er fastlagt i § 17. De regionale komitéer kan forelægge et projekt som rejser  

 spørgsmål af principiel karakter, for Den Centrale Videnskabsetiske Komité,  

 jf.  

 § 7, stk. 4.
 Sådan som jeg forstår Dem,  

 anfægter De at Den Centrale Videnskabsetiske Komité selv kan tage stilling  

 til  

 om et projekt er omfattet af loven og dermed af komitéens kompetence.
 Jeg må gå ud fra at den  

 regionale komité i medfør af lovens § 7, stk. 4, har overladt bedømmelsen af  

 projektet til Den Centrale Videnskabsetiske Komité. Den Centrale  

 Videnskabsetiske Komité har herved fået overladt de beføjelser som normalt  

 tilkommer den regionale komité.
Spørgsmålet om en sag er  

 omfattet af en myndigheds kompetenceområde, afgøres i første omgang af  

 myndigheden selv med mulighed for at få afgørelsen efterprøvet af en eventuel  

 højere administrativ myndighed eller af domstolene, jf.
Carl Aage Nørgaard og  

 Jens Garde, Forvaltningsret, Sagsbehandling, 4. udgave (1995), s.  

 39f.
Det giver mig bl.a. derfor ikke  

 anledning til bemærkninger at Den Centrale Videnskabsetiske Komité vurderede  

 spørgsmålet om hvorvidt projektet var anmeldelsespligtigt eller ej.
Som nævnt ovenfor er det kun  

 projekter der kan betegnes som biomedicinske forskningsprojekter  

 der er  

 anmeldelsespligtige.
I forarbejderne er der anført følgende om hvad der  

 nærmere skal forstås herved (Folketingstidende 1991-92, tillæg A, sp. 1138):
 ...
 I § 5 fastslås det  

 grundlæggende princip i lovforslaget, at den videnskabsetiske  

 komitébedømmelse  

 omfatter alle biomedicinske forskningsprojekter, uanset hvilket menneskeligt  

 materiale de udføres på. (...) Komitébedømmelsen omfatter også  

 forskningsprojekter,  

 hvoraf den nævnte forskning udgør en væsentlig bestanddel samt  

 spørgeskemaundersøgelser og registerforskning inden for det biomedicinske  

 område.
 ...
Anmeldelsespligten efter § 5  

 gælder som nævnt biomedicinske forskningsprojekter.
Herved forstås primært  

 forskning inden for de lægevidenskabelige fag, den kliniske og den  

 socialmedicinsk-epidemiologiske forskning.
Begrebet omfatter, ud over  

 udforskningen  

 af de somatiske sygdomme, tillige de psykiatriske og de klinisk-psykologiske  

 sygdomme og tilstandsformer.
Herudover inddrages tilsvarende odontologisk og  

 farmaceutisk forskning under begrebet.
Omvendt omfatter begrebet ikke  

 situationer, hvor lægevidenskabelig forskning anvendes til støtte for anden  

 forskning, der intet har med medicinsk forskning at gøre, for eksempel  

 arkæologisk forskning.
 Endelig omfatter begrebet  

 spørgeskemaundersøgelser og registerforskning vedrørende de nævnte emner, jf.  

 § 5, stk. 2.
 Ved forskning forstås en  

 planlagt virksomhed, som har til formål systematisk at erhverve viden om  

 sygdommes opståen og om forebyggelse, diagnostik og behandling heraf.  

 Virksomheden skal være planlagt, og formålet skal være systematisk  

 videnserhvervelse.
... Ifølge reglerne for ombudsmandens  

 virksomhed kan jeg kun i begrænset omfang tage stilling til afgørelser der  

 helt eller delvis bygger på særlig fagkyndig viden.
En kontrol af de  

 lægefagkyndige  

 vurderingers rigtighed - som er af afgørende betydning for vurderingen af  

 om et projekt kan betegnes som et biomedicinsk forskningsprojekt - kræver en  

 fagkundskab som ombudsmanden ikke har.
Jeg har derfor måttet  

 begrænse min undersøgelse af spørgsmålet om projektet er anmeldelsespligtigt  

 til  

 at omfatte de juridiske spørgsmål i sagen - som f.eks. om sagen har været  

 tilstrækkeligt  

 oplyst, om alle relevante forhold er inddraget osv.
Jeg har ved min  

 undersøgelse  

 af disse spørgsmål ikke fundet anledning til at kritisere Den Centrale  

 Videnskabsetiske  

 Komités afgørelse af at GDS-projektet måtte betragtes som et biomedicinsk  

 forskningsprojekt og dermed var anmeldelsespligtigt.
2. Hjemmel til den pålagte sanktion Ifølge lovens § 17, stk. 1,  

 kan den der iværksætter et projekt i strid med bl.a. § 6, straffes med bøde  

 eller hæfte.
Der er ikke i loven indsat andre sanktionsmuligheder.
I  

 forarbejderne til bestemmelsen er anført følgende (Folketingstidende 1991-92,  

 tillæg A, sp. 1149-50):
 ...
 I § 16 (den nuværende § 17;  

 min bemærkning) hjemles straf af bøde eller hæfte for overtrædelse af  

 bestemmelserne  

 i §§ 5, 6, 13, stk. 2, 3, 4 og 5 og § 14.
 Reglen skal ses i sammenhæng  

 med den praksis, der har udviklet sig for at få forskningsrådstøtte, ligesom  

 støtte fra private fonde i vid udstrækning også betinges af  

 komitégodkendelse,  

 samt at publikation, i anerkendte videnskabelige tidsskrifter i realiteten  

 ikke står åben for projekter, der ikke er godkendt af en komité.
... Den Centrale Videnskabsetiske  

 Komité har i sin udtalelse til mig af 24. november 1997 skrevet at man finder  

 at den pålagte sanktion om ikke at måtte offentliggøre resultaterne af  

 projektet uden samtidig at gøre opmærksom på at projektet ikke er godkendt,  

 er  

 i overensstemmelse med lovens pålæg til komitéen om en opfølgende  

 kontrolfunktion.  

 Sådan som jeg forstår komitéen, finder den at den når den har hjemmel til at  

 politianmelde med henblik på idømmelse af straf i form af bøde eller hæfte,  

 også som det mindre i det mere må have mulighed for at bestemme  

 at  

 resultaterne af undersøgelsen ikke må offentliggøres uden at der samtidig  

 gøres opmærksom på at projektet ikke er godkendt.
Ifølge legalitetsprincippet  

 skal forvaltningens virksomhed være legitimeret i en lov eller en anden  

 anerkendt retskilde.
Jo dybere en afgørelse griber ind i borgernes  

 interessesfære, des sikrere må den retskildemæssige hjemmel være.
Typisk  

 kræves  

 det at en afgørelse der pålægger borgeren en betydelig byrde, skal have  

 utvetydig hjemmel i en lovbestemmelse, jf.
Jon Andersen mfl., Forvaltningsret  

 (1994), s. 209ff, Jens Garde mfl., Forvaltningsret, Almindelige Emner (1997),  

 3. udg., s. 148ff, og Bent Christensen, Forvaltningsret, Opgaver, Hjemmel,  

 Organisation (1997), 2. udg., s. 104ff.
Beslutningen om at resultatet  

 af GDS-projektet ikke må offentliggøres uden samtidig at gøre opmærksom på at  

 projektet ikke er godkendt, har karakter af en sanktion.
Sanktionen begrænser  

 i  

 realiteten Deres muligheder for frit at kunne offentliggøre resultaterne af  

 projektet.
Det følger af legalitetsprincippet at Den Centrale  

 Videnskabsetiske  

 Komité ikke uden sikker lovhjemmel kan træffe en sådan afgørelse.
Da der ikke  

 består en sådan lovhjemmel, finder jeg ikke at Den Centrale Videnskabsetiske  

 Komité har kunnet pålægge Dem ved offentliggørelse af resultaterne af  

 GDS-projektet at gøre opmærksom på at projektet ikke var godkendt.
I øvrigt  

 bemærker jeg at en opfattelse hvorefter bestemmelse om en klausul i  

 forbindelse  

 med offentliggørelse skulle udgøre det mindre i det mere i  

 forhold til  

 politianmeldelse, i sig selv forekommer uklar når det tages i betragtning at  

 klausulen, som i dette tilfælde, i realiteten udelukker offentliggørelse i  

 anerkendte faglige tidsskrifter.
 Jeg har på den baggrund  

 henstillet til Den Centrale Videnskabsetiske Komité at trække den pålagte  

 sanktion tilbage.
I grundlovens § 77 om  

 ytringsfrihed findes et forbud mod at indføre censur eller andre  

 forebyggende  

 foranstaltninger.
Ved min gennemgang af denne del af sagen har jeg  

 overvejet  

 hvorvidt et pålæg om ikke at måtte offentliggøre et projekt uden samtidig at  

 gøre opmærksom på at det ikke er godkendt, efter omstændighederne kunne  

 tænkes  

 at udgøre en anden forebyggende foranstaltning i grundlovens §  

 77s  

 forstand, og at en sådan sanktion derfor ikke ville kunne idømmes, uanset om  

 der var hjemmel i loven til det eller ej.
Jeg har dog ikke fundet anledning  

 til  

 at tage nærmere stilling til dette spørgsmål.
3. Efterfølgende godkendelse Sådan som jeg forstår Den  

 Centrale Videnskabsetiske Komité, er det komitéens opfattelse at der ikke er  

 mulighed for at godkende et projekt som er afsluttet inden anmeldelse til  

 komitésystemet. Årsagen hertil er at komitésystemet - når et projekt er  

 afsluttet - ikke har mulighed for at varetage de hensyn som komitésystemet i  

 henhold til lovens § 8 skal varetage i forbindelse med en godkendelse af et  

 projekt (bl.a. hensyn til forsøgspersonernes beskyttelse og til projektets  

 opretholdelse af god videnskabelig standard). Forskningsministeriet har  

 delvis  

 tilsluttet sig denne opfattelse.
Derimod finder myndighederne  

 at der efter omstændighederne er mulighed for at godkende et projekt som er  

 påbegyndt inden anmeldelsen, men som endnu ikke er afsluttet.
Et sådant  

 projekt vil kunne godkendes hvis det stadig er muligt at nå at varetage de  

 ovennævnte hensyn.
Deres projekt blev anmeldt  

 inden det var afsluttet.
De afsluttede dog projektet uden at have indsendt de  

 oplysninger som komitésystemet havde krævet for at kunne bedømme projektet  

 (bl.a. patientinformation). Den Centrale Videnskabsetiske Komité har  

 sidestillet dette med en situation hvor et projekt afsluttes inden  

 anmeldelse.  

 Dette kan ikke give mig anledning til bemærkninger.
En manglende godkendelse kan  

 ifølge Den Centrale Videnskabsetiske Komités egne oplysninger og  

 forarbejderne  

 til bestemmelsen i lovens § 17 (som er citeret ovenfor) bl.a. have som  

 konsekvens at man ikke kan få publiceret sine resultater i anerkendte  

 tidsskrifter,  

 og at man vil have vanskeligt ved at få økonomisk støtte til sit projekt.
Der  

 er således tale om ganske indgribende konsekvenser.
Ud over muligheden for at  

 pålægge en sanktion er det ikke reguleret i loven eller omtalt i  

 forarbejderne  

 hvorledes komitésystemet skal forholde sig i relation til projekter som er  

 afsluttet inden de anmeldes.
Der er ikke fastsat regler om hvorvidt sådanne  

 projekter vil kunne godkendes.
Det er imidlertid korrekt som  

 anført af Forskningsministeriet at lovens § 7 som udgangspunkt forudsætter en  

 forudgående anmeldelse og godkendelse af forskningsprojekter.
En forudgående  

 anmeldelse indebærer at komitésystemet - f.eks. gennem krav om ændringer i  

 projektet - kan sikre sig at de hensyn der er nævnt i lovens § 8, bliver  

 påset.
 Det overordnede formål med  

 loven er bl.a. at sikre beskyttelsen af forsøgspersoner der deltager i  

 biomedicinske forskningsprojekter, samtidig med at der skabes mulighed for  

 udvikling af ny værdifuld viden, jf. § 1, stk. 2.
På trods af det ovennævnte  

 udgangspunkt om forudgående anmeldelse mener jeg ikke at det kan udelukkes at  

 et projekt der er gennemført uden en forudgående anmeldelse og godkendelse,  

 kan  

 opfylde lovens formål om at sikre beskyttelsen af forsøgspersoner.
Det kan  

 således være tilfældet hvis de hensyn som komitésystemet i forbindelse med  

 godkendelsesproceduren  

 skal påse, jf. § 8, klart må anses for varetaget i tilstrækkelig grad ved  

 projektets  

 udformning.
Jeg er enig med Forskningsministeriet i at komitésystemet ikke  

 kategorisk er afskåret fra at foretage en etisk vurdering af afsluttede  

 forskningsprojekter.  

 Men dette må efter min opfattelse tillige indebære at komitésystemet i  

 særlige  

 tilfælde vil være beføjet til at nå frem til en efterfølgende godkendelse.
Det følger heraf at Den  

 Centrale Videnskabsetiske Komité, når et afsluttet projekt foreligger til  

 bedømmelse, efter omstændighederne bør overveje om projektet undtagelsesvis  

 kan godkendes, altså foretage en vurdering af om de hensyn som komitéen efter  

 loven skal varetage i forbindelse med bedømmelsen og godkendelsen af et  

 projekt,  

 er varetaget ved projektets udformning.
Denne opfattelse udelukker på ingen  

 måde at nævnet samtidig udtrykker sin misbilligelse og eventuelt oversender  

 sagen til politiet med henblik på at der fastsættes en sanktion i henhold til  

 §  

 17.
Sammenfattende er det således  

 min opfattelse at det ikke er fuldstændig udelukket at foretage en  

 efterfølgende  

 godkendelse (eller en efterfølgende kritik) af et afsluttet projekt, og at  

 komitésystemet, når et sådant projekt foreligger til bedømmelse, derfor efter  

 omstændighederne bør overveje om en efterfølgende vurdering med henblik på  

 kritik eller eventuel godkendelse kan finde sted.
Jeg har gjort Den Centrale  

 Videnskabsetiske Komité og Forskningsministeriet bekendt med min opfattelse.
Jeg finder dog ikke  

 tilstrækkeligt grundlag for at kritisere at Den Centrale Videnskabsetiske  

 Komité ikke i denne sag vurderede om projektet kunne godkendes.
Jeg har  

 herved  

 bl.a. lagt vægt på at De over for den regionale komité havde tilkendegivet at  

 der ikke var tale om en videnskabelig undersøgelse, men om en undersøgelse på  

 linie med en almindelig markedsundersøgelse.
Patienterne havde  

 derfor kun  

 modtaget information svarende til det man får ved en markedsundersøgelse.
Det  

 var derfor åbenbart at de hensyn som komitésystemet skal påse i forbindelse  

 med en godkendelse, ikke var varetaget i projektet.
 I mit brev af 3. oktober 1997  

 til Den Centrale Videnskabsetiske Komité - hvoraf De har modtaget kopi - har  

 jeg tilkendegivet at jeg i forbindelse med min afsluttende behandling af  

 sagen  

 vil tage stilling til om komitéens brev af 18. marts 1997 er en afgørelse,  

 jf.  

 forvaltningsloven, og i givet fald om denne opfylder begrundelseskravet i §  

 24. Som følge af den måde jeg har afgrænset min undersøgelse af sagen på, har  

 jeg alligevel ikke fundet anledning til at tage stilling til dette spørgsmål.
Jeg foretager mig herefter ikke  

 mere i anledning af Deres henvendelse. Den 2. september 1999 modtog  

 jeg fra Den Centrale Videnskabsetiske Komité kopi af komitéens brev af 26.  

 august 1999 til A hvoraf fremgik at sanktionen om ikke at måtte offentliggøre  

 projektet uden at gøre opmærksom på at det ikke var godkendt af  

 komitésystemet,  

 blev trukket tilbage.
