Rette indkomstmodtager - bestyrelseshonorarer Spørgsmål Er SKAT enig i,  

 at A kan indtægtsføre bestyrelseshonorarer i sit konsulentselskab, B  

 Management  

 ApS? Svar Ja, se  

 sagsfremstilling og begrundelse.
Beskrivelse af de faktiske forhold Sagsfremstilling A er stifter og  

 ejer af selskabet B Management ApS.
 Selskabet blev  

 oprindeligt stiftet med det formål at investere i C Holding, men i december  

 2005 blev selskabets vedtægter ændret/udvidet, således at vedtægterne nu også  

 omfatter at yde rådgivning og udføre professionelt bestyrelsesarbejde.
A er tidligere  

 koncernchef i C Holding og har i flere år beskæftiget sig med topledelse.  

 Hans  

 selskab beskæftiger sig i dag med ledelsesrådgivning, primært rettet mod  

 topledelser i virksomheder, der står over for et salg eller netop er blevet  

 overtaget.
I forbindelse hermed er der ofte også tale om bestridelse af  

 bestyrelsesposter, som igen kan være forbundet med, at B Management ApS  

 erhverver  

 en mindre aktiepost i de pågældende selskaber.
A forventer, at der vil være  

 tale om 5-10 bestyrelsesposter.
De  

 konsulentaftaler, som B Management ApS normalt indgår, omfatter oftest både  

 egentlig ledelsesrådgivning samt bestridelse af bestyrelsesposter.  

 Bestyrelsesarbejdet er typisk en integreret del af ledelsesrådgivningen.
Det  

 samlede honorar for B Management ApS's konsulentydelser dækker såvel  

 ledelsesrådgivning som bestyrelsesarbejde.
Der kan dog også blive tale om  

 deciderede bestyrelsesposter.
Det  

 bestyrelsesarbejde, som A udfører, udgør således en integreret del af den  

 ledelsesrådgivning, han i øvrigt yder de pågældende virksomheder.  

 Ledelsesrådgivning og bestyrelsesarbejde vil ofte hænge uløseligt sammen.
Den  

 rådgivning, han yder, skal helst manifestere sig i ændret ledelsesadfærd.  

 Dette  

 er han selv med til at sikre, idet han deltager i de pågældende  

 bestyrelser.
Henvisning til  

 lovregler og praksis Fra praksis kan bl.a. henvises til  


  

 SKM2004.434.LR  


,  

 hvor Ligningsrådet revurderer deres afgørelse i  


  

 SKM2004.90.LR  


.  

  

    

  

 Ligningsrådet  

 når frem til, at et koncernselskab er rette indkomstmodtager af  

 bestyrelseshonorarer modtaget fra andre koncernselskaber, når honoraret er et  

 led i de ansattes arbejde.
Den hidtidige praksis, hvor bestyrelseshonorar kun  

 kunne udbetales til personer, er således ikke længere gældende.
Der  

 henviser også til  


  

 SKM2002.108.LR  


,  

 hvor Ligningsrådet fandt, at en professionel virksomhedskonsulent kunne  

 indtægtsføre bestyrelseshonorarer i sit konsulentselskab.
Sagen angik en  

 fysisk  

 person, som havde udøvet ledelses-rådgivning igennem sit  

 konsulentanpartsselskab.  

 Sideløbende hermed havde den pågældende skatteyder siddet i bestyrelsen for  

 et  

 antal af de selskaber, som han havde ydet ledelsesrådgivning.
Ligningsrådet  

 lagde til grund, at det omhandlede bestyrelsesarbejde havde indgået som et  

 integreret led i udførelsen af konsulent-virksomheden, hvorfor  

 bestyrelseshonorarerne kunne indtægtsføres i selskabet.
At bestyrelseserhverv  

 efter de selskabsretlige regler (anpartsselskabsloven § 19) skal varetages af  

 fysiske personer, kunne efter Ligningsrådets opfattelse ikke føre til andet  

 resultat, henset til at den selskabsretlige regulering tilsigter at varetage  

 andre hensyn end den skatteretlige regulering.
Sidstnævnte  

 afgørelse vedrører forhold, der nøje svarer til forholdene for A og B  

 Management ApS.
A udøver også ledelsesrådgivning via sit anpartsselskab, og  

 bestyrelsesarbejde indgår som en integreret del af konsulentvirksomhedens  

 ydelser.
Dette kommer bl.a. også til udtryk ved, at bestyrelseshonoraret er  

 indeholdt i det samlede konsulenthonorar, B Management modtager.
SKM2002.108.LR  


  

 er kommenteret af fuldmægtig Sune Hein Bertelsen, Told- og Skattestyrelsen, i  

 TfS 2002, 267. Vedrørende udstrækningen af Ligningsrådets afgørelse anføres  

 det, at når en person udøver bestyrelsesarbejde som et integreret led i  

 udførelsen af professionel konsulentvirksomhed, kan personen vælge at  

 indtægtsføre  

 bestyrelseshonoraret i konsulentselskabet, når det mellem konsulenten,  

 selskabet og evt. øvrige selskabsdeltagere er aftalt, at bestyrelseshonorarer  

 skal tilfalde selskabet.
Dette svarer til retstilstanden for advokater, og en  

 konsulent må antages at skulle kvalificeres på linie med advokater.
Heri  

 ligger  

 ikke et krav om en formel uddannelse mv., men at konsulentydelsen har et  

 professionelt/fagmæssigt præg.
SKATs indstilling og begrundelse Det fremgår af  

 sagsfremstillingen, at A ejer selskabet, B Management ApS, som er et  

 konsulentselskab.
Selskabet blev oprindeligt stiftet med det formål at  

 investere i C Holding, hvor A i en årrække har været ansat som koncernchef.  

 Vedtægterne for B Management ApS blev ændret/udvidet i december 2005 til også  

 at omfatte rådgivning og professionelt bestyrelsesarbejde.
Det oplyses, at  

 det er meningen, at B Management ApS primært skal beskæftige sig med  

 rådgivning  

 af topledelser i virksomheder, der står over for et salg eller netop er  

 blevet  

 overtaget.
I forbindelse hermed vil der også blive tale om bestridelse af  

 bestyrelsesposter, som forventes at blive på 5-10 bestyrelsesposter.
Det oplyses, at  

 de konsulentaftaler, som B Management ApS forventer at indgå, omfatter både  

 ledelsesrådgivning  

 samt bestridelse af bestyrelsesposter og at bestyrelsesarbejdet typisk er en  

 integreret del af ledelsesrådgivningen.
Honoraret dækker i disse tilfælde  

 både  

 ledelsesrådgivning og bestyrelsesarbejde.
Ifølge sagsfremstillingen kan der  

 dog  

 også blive tale om deciderede bestyrelsesposter.
 Det fremgår af  

 de indsendte kontrakter, at det er A, som indtræder i de forskellige  

 bestyrelser.
 Som udgangspunkt  

 beskattes honorarer for bestyrelsesarbejde som personlig indkomst, da  

 bestyrelsesmedlemmer  

 efter de selskabsretlige regler (aktieselskabslovens § 52 og  

 anpartsselskabslovens  

 § 19) skal være personer.
Det har dog  

 siden det blev muligt for advokater at drive advokatvirksomhed i selskabsform  

 været anerkendt, at honorarer for advokaters bestyrelsesarbejde kan anses for  

 selskabsindkomst, da bestyrelsesarbejde indgår som et naturligt led i  

 advokatvirksomhed.
Der henvises til TfS 1996, 337, hvor Ligningsrådet  

 udtalte,  

 at advokaters bestyrelseshonorarer kunne anses for at være selskabsindkomst,  

 når det mellem advokaten, selskabet og de øvrige selskabsdeltagere var  

 aftalt,  

 at bestyrelseshonorarerne skulle tilfalde selskabet.
I TfS 2004, 835  

 (  


  

 SKM2004.434.LR  


  

 )  

 kom Ligningsrådet frem til, at et datterselskab kunne udbetale  

 bestyrelseshonorarer  

 til det norske moderselskab for bestyrelsesarbejde udført af moderselskabets  

 ansatte uden skattemæssige konsekvenser for de ansatte.
Der blev i afgørelsen  

 lagt vægt på, at de ansatte havde givet afkald på at modtage honorarer, da de  

 havde indgået aftale med moderselskabet om, at bestyrelseshonorarerne skulle  

 tilfalde moderselskabet.
I TfS 2002, 262  

 LR (  


  

 SKM2002.108.LR  


  

 )  

 anerkendte Ligningsrådet, at en konsulent, som udførte ledelsesrådgivning og  

 bestyrelsesarbejde kunne indtægtsføre honorarer for bestyrelsesarbejdet i sit  

 selskab, idet Ligningsrådet vurderede, at bestyrelsesarbejdet havde indgået  

 som  

 et integreret led i udførelsen af konsulentvirksomheden.
Modsat blev  

 bestyrelsesarbejde i TfS 2003, 957 LR ikke anset for et integreret led i  

 udførelsen  

 af en konsulentvirksomhed, hvor det primære formål var bestyrelsesarbejde og  

 enkelte konsulentopgaver.
 Sune Hein  

 Bertelsen, SKAT, har i TfS 2002,267 kommenteret Ligningsrådets afgørelse i  

 TfS  

 2002, 262. Han konkluderer, at formuleringen om, at bestyrelsesarbejdet  

 indgår  

 som et integreret led i udførelsen af konsulentvirksomheden må antages at  

 være  

 udtryk for, at der skal være en ikke ubetydelig sammenhæng mellem den  

 professionelle konsulentvirksomhed og varetagelsen af  

 bestyrelseshvervet.
 A forventer, at  

 der bliver tale om 5 - 10 bestyrelsesposter med samtidig konsulentrådgivning,  

 men at der også kan blive tale om virksomheder med deciderede  

 bestyrelsesarbejde.
For at  

 bestyrelseshonorarer kan indtægtsføres i et selskab, er det en betingelse, at  

 der  

 er tale om erhvervsmæssig virksomhed.
Ud fra det oplyste om karakteren og  

 omfanget af det forventede bestyrelsesarbejde i B Management ApS, vurderes  

 det,  

 at der er tale om erhvervsmæssig virksomhed.
Det vurderes  

 ligeledes, at arbejdsopgaverne i B Management ApS ikke umiddelbart adskiller  

 sig meget fra advokatvirksomhed.
Bestyrelsesarbejde er en vigtig del af  

 advokaters arbejdsområde og det er anerkendt, at advokater indtægtsfører  

 bestyrelseshonorarer i deres selskaber.
Forskellen på advokaten og A er, at  

 advokaten deltager i bestyrelsen i kraft af et stort juridisk kendskab,  

 hvorimod A deltager i kraft af et stort kendskab til topledelse.
Ud fra det  

 oplyste om omfanget af virksomheder, som B Management ApS/A forventer at  

 udføre  

 kombinerede konsulent- og bestyrelsesopgaver for, mener SKAT at  

 bestyrelseshonorarer kan indtægtsføres i B Management ApS, da  

 bestyrelsesarbejdet anses for at indgå som en integreret del af  

 konsulentvirksomheden.
Der henvises i denne forbindelse til TfS 2002, 262.
Da  

 bestyrelsesarbejde i B Management ApS (udført af A) ikke antages at adskille  

 sig væsentligt fra advokatvirksomhed, taler dette ligeledes for at  

 bestyrelseshonorarer kan indtægtsføres i selskabet.
Der henviser til TfS  

 1996,  

 337.
På baggrund af  

 ovennævnte indstiller SKAT, at spørgsmålet besvares  

 bekræftende.          &nbsp  

 ; Skatterådets afgørelse og begrundelse Skatterådet  

  

 tiltræder  

 indstillingen.
