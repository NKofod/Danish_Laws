 Bing & Grøndal A/S nedlagde indsigelse mod registrering af en  

 ansøgning om mønsterbeskyttelse af en dekorationsfigur til et sæt.
Indsigelsen blev støttet på mønterlovens § 4, nr. 2 c, idet den var  

 egnet til at opfattes som noget, der krænkede indsigernes ophavsret til en  

 porcelænsfigur forestillende et dansende børnepar.
Ligeledes blev der henvist  

 til lov om ophavsretten til litterære og kunstneriske værker §§ 1, 2 og 3,  

 samt markedsføringslovens § 1.
Udtalt, at det ansøgte mønster adskilte sig væsentligt fra indsigernes  

 figur, idet mønstret ikke som indsigernes figur viste et dansende par, og  

 idet klædedragt, frisurer og holdning var ganske forskellig fra nævnte figur.  

 Direktoratet kunne ikke tage stilling til, om der forelå en krænkelse af en  

 eventuel ophavsret, da dette var et domstolsanligggende.
Indsigelsen blev  

 derfor ikke taget til følge.
Hofman-Bang & Boutard A/S, København.
24 okt 1986 Vedr.: Indsigelse mod mønsteransøgning MA 1033 1984.
 I medfør af bestemmelsen i mønsterlovens § 18 stk. 2, har De på vegne Bing  

 & Grøndal A/S, ved skrivelse af 14 jan 1986, nedlagt indsigelse mod  

 registreringen af det under MA 1033 1984 løbenummer 3 ansøgte mønster for en  

 dekorationsfigur til et sæt.
Indsigelsen støttes på mønsterlovens § 4 stk. 2 c, idet mønstret hævdes at  

 indeholde elementer, der er egnet til at opfattes som krænkende for  

 indsigernes ophavsret til en sådan figur.
Det anføres, at man på indsigernes  

 virksomhed i sin tid skabte en porcelænsfigur, der forestiller et dansende  

 børnepar, som det fremgår af det med ansøgers skrivelse indsendte bilag nr.  

 1. Det anføres, at figuren utvivlsomt er resultat af en kunstnerisk skabende  

 proces, hvorved der er frembragt netop en figur af en sådan originalitet, at  

 den klart nyder beskyttelse efter ophavsretsloven.
Som følge af den  

 indsigerne tilkommende ophavsret henstilles det derfor, at løbenummer 3  

 afslås fra registrering, jfr. ophavsretslovens §§ 1 og 2. Endvidere finder  

 De, at der ved produktion af de ansøgte mønstre sker en krænkelse af den  

 indsigerne tilkommende Droit Moral, og at den under løbenr. 3 i mønstret  

 gengivne figur tillige er en krænkelse ifølge markedsføringslovens § 1.
Ansøgerne har i skrivelse af 17 mar 1986 imødegået indsigelsen.
Det  

 anføres, at de ansøgte mønstre er selvstændige kunstindustriprodukter, der  

 som et sæt illustrerer kærlighed i alle aldersgrupper og at de intet har med  

 dansefigurer at gøre.
Det bestrides, at indsigernes ophavsret skulle være  

 krænket.
Det anføres, at figurerne adskiller sig væsentligt fra indsigernes,  

 og der påpeges en række forskelle mellem løbenr. 3 og indsigernes dansefigur.
I skrivelse af 17 jul 1986 har De fastholdt indsigelsen.
Med skrivelsen er  

 indsendt en brochure, som viser en række af indsigernes procelænsfigurer.
Det  

 anføres, at det naturligvis er korrekt, som udtalt af ansøger, at der ikke  

 opnås eneret til at fremstille figurer og heller ikke figurer, der  

 illustrerer kærlighed.
Det fastholdes dog, at indsigernes ophavsret er  

 krænket, da de ansøgte mønstre lægger sig tæt op af indsigernes velkendte  

 danske porcelænsfigurer.
Det indrømmes, at der er forskel i udformningen af  

 indsigernes produkter og de ansøgte mønstre, men De anfører, at det jo altid  

 er typisk, at efterligninger er af en ringere kvalitet og kunstnerisk  

 udformning end originalerne.
Både løbenr. 2 og løbenr. 3 anser De for at være  

 platte gengivelser af de velkendte figurer forestillende kysset på  

 dansegulvet, og pigen der kysser drengen.
 Det er Deres opfattelse, at det er direktoratets pligt at afslå  

 registrering, når der er et sandsynliggjort moment i at en ophavsret er  

 krænket, og at mønsteransøgningen derfor bør afslås under henvisning til  

 mønsterlovens § 4 stk. 2 c.
I skrivelse af 07 aug 1986, hvoraf kopi vedlægges, har ansøgerne påny  

 tilbagevist indsigelsen.
Vedrørende løbenr. 2 anføres det, at påstanden om  

 lighed mellem dette mønster og indsigernes figur med den lille pige, der  

 kysser drengen, er absurd.
Endvidere bestrides det forsat at en eventuel ophavsret skulle være  

 krænket.
Det hævdes, at der er tale om selvstændige indutriprodukter.
 Sagen er herefter taget op til afgørelse.
Der må gives ansøgerne medhold i, at de ansøgte mønstre, herunder  

 løbenumrene 2 og 3, adskiller sig væsentligt fra de af Dem fremdragne  

 figurer.
Vedrørende løbenr. 3 er der især lagt vægt på, at dette mønster ikke  

 som indsigernes figur viser et dansende par, og at klædedragt, frisurer og  

 holdning er ganske forskellig fra nævnte figur.
Direktoratet kan ikke tage stilling til hvorvidt der foreligger en  

 krænkelse af en eventuel ophavsret, bl.a fordi der ikke er givet oplysning om  

 ophavsmanden til indsigernes figurer.
Om sådan krænkelse foreligger, må  

 afgøres af domstolene.
 Indsigelsen kan derfor ikke tages tilfølge.
Denne afgørelse kan De i medfør af mønsterlovens § 22, jfr. § 1 stk. 2 i  

 bekendtgørelse nr. 14 af 24 sep 1970 inden 2 måneder fra dato indbringe for  

 Mønsterankenævnet, Nyropsgade 47, København V.
Samtidig med klagen må den  

 fastsatte klageafgift på 500,- kr. indbetales.
 P.D.V.
