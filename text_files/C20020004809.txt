 Cirkulære om udbetaling af statstilskud  

 i 2002  

 til øget aktivitet på sygehusområdet m.v.
(Til alle amtsråd, bestyrelsen for Hovedstadens  

 Sygehusfællesskab, Københavns Borgerrepræsentation og  

 kommunalbestyrelsen i Frederiksberg Kommune) I medfør af § 5 c og § 15 i lov om sygehusvæsenet,  

 jf. lovbekendtgørelse nr. 687 af 16. august 1995, som ændret  

 senest ved lov nr. 143 af 25. marts 2002 og Finanslov 2002,  

 tekstanmærkning nr. 52 ad § 16.51.72, fastsættes:
Kapitel 1 Tilskudsramme og fordeling § 1. Indenrigs- og Sundhedsministeriet udbetaler  

 for 2002 efter bestemmelserne i dette cirkulære tilskud til  

 amtskommunerne til finansiering af meraktivitet i sygehusvæsenet inden  

 for en ramme på i alt 1.438 mio. kr.
 Stk. 2. Reglerne i dette cirkulære om amtskommuner  

 gælder også for Hovedstadens Sygehusfællesskab.
 § 2. Tilskudsrammen efter § 1 fordeles mellem  

 amtskommunerne på grundlag af værdien af deres beregnede forbrug  

 af de af tilskuddet omfattede sygehusydelser ved et landsgennemsnitligt  

 køns- og aldersbetinget forbrug, jf. stk. 2.
 Stk. 2. Det køns- og aldersbetingede forbrug efter  

 stk. 1 beregnes for hver amtskommune på grundlag af den samlede  

 værdi af det i § 4 anførte forbrug, der pr. 22. marts 2002  

 er opgjort for hver køns- og 1-års aldersgruppe for perioden 1.  

 juli 2000 til 30. juni 2001, samt amtskommunernes og København og  

 Frederiksberg kommuners befolkningstal pr. 1. januar 2002.
Stk. 3. Værdien af forbruget efter stk. 1-2  

 opgøres i DRG- og DAGS-takster (diagnoserelaterede grupper og dansk  

 ambulant grupperingssystem), jf.
Indenrigs- og Sundhedsministeriets  

 Takstsystem 2002 Vejledning, samt takster med udgangspunkt i  

 sygesikringsoverenskomsten.
Kapitel 2 Meraktivitet, der udløser tilskud § 3. Tilskud efter dette cirkulære ydes i  

 det omfang, værdien opgjort i DRG- og DAGS-takster samt takster med  

 udgangspunkt i sygesikringsoverenskomsten af det samlede forbrug af ydelser,  

 der er omfattet af tilskuddet, i en amtskommune i 2002 overstiger et i  

 henhold til § 5 beregnet forbrugsniveau (baseline).
§ 4. Tilskuddet omfatter al elektiv somatisk,  

 herunder kirurgisk og medicinsk sygehusbehandling, der foregår ambulant  

 eller under indlæggelse, og som finansieres af en amtskommune ved egne  

 eller fremmede sygehuse, klinikker m.v. i medfør af sygehuslovens  

 §§ 5, stk. 1-2, 5d og 5g, jf. § 3, stk. 1-3. Ved elektiv  

 behandling under indlæggelse forstås behandlinger, hvor  

 henvisningsdatoen ifølge Sundhedsstyrelsens Landspatientregister  

 ligger før indlæggelsesdatoen.
Ved elektiv ambulant behandling  

 forstås ambulante patientbesøg, hvor henvisningsdatoen  

 ifølge Landspatientregisteret ligger før datoen for det  

 aktuelle besøg.
Tilskuddet omfatter endvidere ikke-akutte patienter  

 henvist og indlagt/behandlet samme dag, hvor henvisning er sket direkte fra  

 almen praktiserende læge eller praktiserende speciallæge.
Stk. 2. Sygehusopgaver, der udføres af et af de i  

 § 5, stk. 3, i lov om sygehusvæsenet nævnte private  

 specialsygehuse m.v. inden for de i medfør af denne lovs § 5,  

 stk. 4, fastsatte rammer, indgår ikke ved opgørelsen af  

 tilskuddet.
Følgende behandlingsformer indgår ikke i  

 opgørelsen:
 1)	Fertilitetsbehandling og refertilisation m.v. med følgende  

 aktionsdiagnoser: DZ311, DZ312, DZ313, DZ314, DZ318, DZ319, DN970, DN971,  

 DN972, DN973, DN974, DN978, DN978A, DN978B, DN978C, DN978D, DN978E, DN978F,  

 DN979, DN469, DN469A, DN469B og DN469C eller med procedurekoderne BJFL0,  

 BJFL00, BJFL01, BJFL09, BJFL3, BJFL30, BJFL31, KLAA10, KLAA11, KLAA20,  

 KLCA30.
 2)	Sterilisationer med aktionsdiagnose DZ302 eller en af  

 følgende procedurekoder: KKFD46, KLGA, KLGA00, KLGA10, KLGA11, KLGA20,  

 KLGA21, KLGA22, KLGA96, KLGA97 og KLGA98.
 3)	Alternativ og eksperimentel behandling på private sygehuse og  

 klinikker m.v.
 4)	Behandling for alkoholmisbrug efter § 16 i lov om  

 sygehusvæsenet.
 Stk. 3. Indenrigs- og sundhedsministeren udarbejder en  

 oversigt over ydelser, som i henhold til lov om offentlig sygesikring og lov  

 om sygehusvæsenet kan udføres i speciallægepraksis, og som  

 kan medregnes som merforbrug efter stk. 1.
 Stk. 4. Merforbrug efter stk. 3, der inden for  

 Hovedstadens Sygehusfællesskabs andel af den samlede pulje er  

 finansieret af Københavns og Frederiksberg kommuner som  

 sygesikringsydelser, refunderes de to kommuner af Hovedstadens  

 Sygehusfællesskab efter aftale mellem parterne.
 Stk. 5. Indenrigs- og sundhedsministeren træffer i  

 tvivlstilfælde afgørelse om afgrænsningen efter  

 § 4.
Kapitel 3 Beregning af meraktivitet § 5. For hver amtskommune beregnes et  

 forbrugsniveau for 2002 (baseline), der er udgangspunkt for beregningen af  

 amtskommunens meraktivitet, der udløser tilskud efter dette  

 cirkulære.
 Stk. 2. Baseline udgør for hver amtskommune den samlede  

 værdi af det i § 4 anførte forbrug, der pr. 22. marts 2002  

 er registreret for perioden 1. juli 2000 til 30. juni 2001, opgjort i DRG- og  

 DAGS-takster og takster med udgangspunkt i sygesikringsoverenskomsten med de  

 korrektioner, der følger af stk. 3-5. Den samlede værdi  

 efter 1. pkt. korrigeres for forskelle i amtskommunernes registrering i  

 basisperioden og for kodeændringer pr. 1. januar 2002 inden for  

 radiologi, hæmatologi og onkologi.
 Stk. 3. Der kan efter en konkret vurdering i Sundhedsstyrelsen  

 frem til og med 5. april 2002 foretages korrektioner i baseline efter  

 stk. 2, som er begrundet i konkrete, dokumenterbare fejl i  

 indberetninger til Sundhedsstyrelsens Landspatientregister eller til  

 Sundhedsstyrelsens Register for ydelser i den primære sundhedssektor.  

 Såfremt der efterfølgende konstateres væsentlige og  

 systematiske fejl i forudsætningerne for de korrektioner, der er  

 nævnt i stk. 2, 2. pkt., kan baseline efter forhandling med  

 amtskommunerne korrigeres herfor også efter 5. april 2002.
Stk. 4. Det samlede forbrug efter stk. 2 og 3, dog  

 undtaget forbrug, der følger af § 4, stk. 1, på  

 private og udenlandske sygehuse samt forbrug, der følger af § 4,  

 stk. 3-5, forhøjes med 3,75 pct. til korrektion for ændret  

 registreringspraksis og forudsat produktivitetsstigning.
Forbrug efter  

 stk. 2 og 3, der følger af § 4, stk. 3-5, opregnes til  

 det i henhold til sygesikringsoverenskomsten på  

 speciallægeområdet aftalte takstniveau pr. 1. april 2002.
 Stk. 5. Det efter stk. 4 beregnede beløb  

 forhøjes med hver amtskommunes andel af 443 mio. kr., som fordeles  

 på samme måde som den samlede tilskudsramme i ordningen, jf.  

 § 2.
Kapitel 4 Indberetning og dokumentation af aktivitet § 6. Forbrug efter § 4, stk. 1-2,  

 på sygehuse, der indberettes til Sundhedsstyrelsens  

 Landspatientregister, dokumenteres gennem dette register.
Forbrug efter  

 § 4, stk. 3-4, i speciallægepraksis, der indberettes til  

 Sundhedsstyrelsens register for ydelser i den primære sundhedssektor,  

 dokumenteres gennem dette register.
Stk. 2. Amtskommunerne sikrer gennem deres aftaler med private  

 sygehuse og klinikker i Danmark, at forbruget på disse indberettes til  

 Sundhedsstyrelsens Landspatientregister i henhold til Sundhedsstyrelsens  

 "Fællesindhold for basisregistrering af sygehuspatienter  

 2002" og dokumenteres gennem dette register.
Forbrug af ydelser, som i  

 henhold til lov om offentlig sygesikring kan udføres i  

 speciallægepraksis, og som ikke allerede indberettes til  

 Sundhedsstyrelsens register for ydelser i den primære sundhedssektor,  

 skal indberettes til dette register, og dokumenteres gennem dette register.  

 Amtskommunerne sikrer, at øvrigt forbrug efter § 4, herunder  

 behandling i udlandet og behandling i speciallægepraksis efter lov om  

 sygehusvæsenet, indberettes på individniveau ved anvendelse af  

 oplysninger til gruppering i DRG- eller DAGS-grupper, blandt andet  

 ICD10-koder og nordiske operationskoder, til Sundhedsstyrelsen på  

 særligt modul på internettet og dokumenteres herigennem.
 Stk. 3. Amtsrådene meddeler Indenrigs- og  

 Sundhedsministeriet alle nødvendige, herunder personhenførbare,  

 oplysninger om opgørelse og registrering af den aktivitet, der  

 indberettes i henhold til stk. 1 og 2.
 Stk. 4. Indenrigs- og sundhedsministeren udsteder en  

 særlig revisionsinstruks til brug for amtsrådenes dokumentation  

 af aktivitet, der finansieres gennem ordningen, samt administration af  

 ordningen.
Kapitel 5 Udbetaling af tilskud § 7. Indenrigs- og Sundhedsministeriet udbetaler  

 den 10. i hver måned et tilskud til hver amtskommune.
Tilskuddet  

 udgør 1/12 af amtskommunens tilskudsramme, jf. § 2, med eventuelt  

 fradrag eller tillæg for den registrerede meraktivitet fra 1. januar  

 2002 til udgangen af den 3. seneste måned før  

 udbetalingsmåneden, jf. § 8.
 Stk. 2. Ved første udbetaling pr. 10. april 2002  

 udbetales tilskuddet for månederne januar til april 2002.
 Stk. 3. Udbetaling af tilskud pr. 10. maj 2002 efter  

 stk. 1 forudsætter, at der senest pr. 10. maj 2002 foreligger en  

 af indenrigs- og sundhedsministeren godkendt bestemmelse om amtskommunens  

 administration af ordningen, jf. § 9. Der sker i modsat fald yderligere  

 tilbagebetaling af første udbetaling pr. 10. april 2002.
Stk. 4. Amtsrådene anviser konto i pengeinstitut,  

 hvortil tilskud skal indbetales.
Amtsrådene anviser CVR-nummer til  

 Indenrigs- og Sundhedsministeriet.
§ 8. Indenrigs- og Sundhedsministeriet beregner  

 på grundlag af den indberettede aktivitet med fradrag af den beregnede  

 baseline, jf. §§ 5-6, værdien af hver amtskommunes meraktivitet  

 opgjort i DRG- og DAGS-takster samt takster med udgangspunkt i  

 sygesikringsoverenskomsten, jf. § 3. Værdien af meraktiviteten  

 beregnes hver måned, for perioden fra 1. januar 2002 til udgangen af  

 den 3. seneste måned inden beregningen.
Værdien beregnes  

 første gang pr. 10. april 2002.
 Stk. 2. Baseline efter stk. 1 sæsonkorrigeres,  

 så fordelingen heraf over året svarer til hver måneds  

 procentvise andel af den samlede, årlige produktion i amtet.  

 Fordelingen sker på grundlag af oplysninger for 2000 og 2001.
Stk. 3. Såfremt den beregnede værdi af  

 meraktiviteten er mindre eller større end den pågældende  

 amtskommunes tilskudsramme for den samme periode, jf. § 7,  

 nedsættes eller forhøjes udbetalingen i beregningsmåneden  

 tilsvarende.
En eventuel tilbagebetaling kan ikke overstige summen af  

 tidligere måneders tilskud.
Den samlede udbetaling i året kan  

 ikke overstige amtskommunens samlede tilskudsramme, jf. § 2.
 Stk. 4. Afregning vedrørende det samlede tilskud sker  

 pr. 1. april 2003.
 Stk. 5. Amtsrådene afgiver senest 15. august 2003 til  

 indenrigs- og sundhedsministeren en revisionspåtegnet  

 redegørelse for meraktiviteten efter § 6 og for amtsrådenes  

 administration af ordningen efter § 9.
 Stk. 6. Amtsrådene afgiver senest 1. september 2002 til  

 indenrigs- og sundhedsministeren en redegørelse for amtsrådenes  

 administration af ordningen efter § 9 for perioden 1. januar 2002 til 1.  

 august 2002.
 Stk. 7. Indenrigs- og sundhedsministeren kan kræve for  

 meget udbetalt tilskud tilbagebetalt.
Kapitel 6 Amternes administration af tilskuddet § 9. Amtsrådet fastlægger efter  

 indenrigs- og sundhedsministerens nærmere bestemmelse vilkår for,  

 hvordan budgettet for de enheder i amtskommunens sygehusvæsen, der har  

 bidraget til amtskommunens meraktivitet efter § 8, øges med det i  

 § 7 nævnte tilskud eller andele heraf.
Enhederne kan f.eks.  

 omfatte sygehuse, kliniske afdelinger, funktionsbærende enheder,  

 hjælpefunktioner m.v.
 Stk. 2. Indenrigs- og sundhedsministeren udarbejder en  

 oversigt over de oplysninger, der som minimum skal indgå i  

 vilkårene efter stk. 1.
Stk. 3. De af amtsrådet fastlagte vilkår godkendes  

 af indenrigs- og sundhedsministeren.
Indenrigs- og sundhedsministeren kan  

 herunder godkende bestemmelser, der fraviger bestemmelserne i kapitel V i lov  

 om kommunernes styrelse.
Stk. 4. Indenrigs- og sundhedsministeren kan bestemme, at den  

 enkelte amtskommune skal indgå i en evaluering af den af  

 cirkulæret omhandlede ordning.
Evalueringen kan bl.a. omfatte  

 produktion, ventetid, produktivitet og effektivitet, styre- og  

 afregningsformer, arbejdstilrettelæggelse, kvalitet og service m.v.
 Stk. 5. Amtsrådene meddeler indenrigs- og  

 sundhedsministeren alle nødvendige oplysninger til sikring af, at  

 betingelserne for udbetaling af tilskud efter stk. 1 er opfyldt.
