Bilka Lavprisvarehuse A/S klagede over, at A/S Ernst Voss Fabrik havde  

 nægtet levering af gas- og elkomfurer til Bilka.
Som begrundelse for  

 leveringsnægtelsen angav Ernst Voss Fabrik at de selv ønsker at bestemme  

 samhandelspartnerne, og at man i forvejen havde et fuldt udbygget net af  

 forhandlere.
Endvidere anførtes, at Bilka-varehusenes indretning og salgsform  

 ikke var lagt an på tilstrækkelig individuel vejledning og betjening af  

 kunderne, samt at Bilka ikke havde den fornødne erhvervsmæssige interesse i  

 direkte levering, idet det fremhævedes, at Bilka i foråret 1989 havde nedlagt  

 hvidevareafdelingerne som følge af manglende omsætning.
Monopoltilsynet meddelte Ernst Voss Fabrik pålæg om at optage  

 leverancer af deres produkter til Bilka.
Tilsynet fandt, at Bilka havde den  

 fornødne væsentlige erhvervsmæssige interesse i at få leveret, idet det var  

 af betydning for Bilka at kunne markedsføre velkendte og velrenommerede  

 mærkevarer, ligesom kunderne måtte forvente at kunne købe disse produkter hos  

 Bilka, når de kunne købes hos konkurrenten OBS! Det var tilsynets opfattelse,  

 at Bilka og Obs! hverken med hensyn til indretning eller forretningskoncept  

 adskilte sig så væsentligt fra hinanden, at dette kunne betinge forskellen i  

 samhandelen med selskabet.
Endelig fandt tilsynet det ikke af betydning, at  

 Bilka midlertidigt havde stoppet salget af hårde hvidevarer, når årsagen  

 hertil netop var leveringsnægtelser fra bl.a.
 Ernst Voss Fabrik.
 Ernst Voss Fabrik indbragte tilsynets pålæg for Monopol-ankenævnet.
 Ankenævnet fandt heller ikke, at leveringsnægtelsen var sagligt  

 begrundet, og stadfæstede pålægget under forudsætning af, at Bilka's  

 afdelinger for hårde hvidevarer, når de på ny etableredes, ikke havde en  

 ringere standard med hensyn til indretning, betjening og service mv. end den,  

 der var konstateret ved monopoltilsynets undersøgelse.
År 1989, den 29. september, blev i sagen j.nr. 88-29.146, A/S Ernst Voss  

 Fabrik ctr.
Monopoltilsynet, afsagt sålydende KENDELSE:
 1. I skrivelse af 1. juli 1988 har A/S Ernst Voss Fabrik (Voss) klaget  

 over en af Monopoltilsynet ved skrivelse af 20. juni 1988 truffen afgørelse,  

 hvorefter tilsynet i medfør af monopollovens § 12, stk. 3, har meddelt Voss  

 pålæg om at optage leverancer af gas- og elkomfurer til Bilka Lavprisvarehus  

 A/S (Bilka).
 Klagerne har påstået leveringspålægget ophævet.
 Monopoltilsynet har påstået afgørelsen stadfæstet.
 2. Afgørelsen er indeholdt i sålydende skrivelse af 20. juni 1988 fra  

 tilsynet til klagerne:
 »Monopolrådet behandlede i mødet den 18. maj 1988 sagen vedrørende  

 leverancer af gas- og elkomfurer fra A/S Ernst Voss Fabrik til Bilka  

 Lavprisvarehus A/S.
Monopoltilsynet fandt, at der i medfør af monopollovens § 11, stk. 1,  

 skulle optages forhandlinger med A/S Ernst Voss Fabrik med henblik på  

 leverancer til Bilka Lavprisvarehus A/S.
Såfremt forhandling ikke førte til  

 noget resultat ville tilsynet kunne anvende bestemmelsen i monopollovens §  

 12, stk. 3, om leveringspålæg. ...
 Direktoratet har herefter forhandlet med A/S Ernst Voss Fabrik den 13.  

 juni 1988.
Ved den indkaldte § 11-forhandling i tilsynet tilkendegav A/S Ernst Voss  

 Fabrik, at man ikke ønskede at levere til Bilka Lavprisvarehus A/S.
Der  

 henvistes i den forbindelse bl.a. til Bilka-varehusenes salgsform samt, at  

 samhandel med Bilka ville betyde tab af markedsandele.
 Heroverfor henviste direktoratet til, at der ikke var erhvervsmæssig  

 ligestilling mellem Bilka-varehusene og tilsvarende afsætningskanaler.
 Monopoltilsynet skal herefter i medfør af monopollovens § 12, stk. 3,  

 meddele A/S Ernst Voss Fabrik følgende pålæg:
 I medfør af monopollovens § 12, stk. 3, pålægges det A/S Ernst Voss Fabrik  

 senest 1. august 1988 at optage leverancer af gas- og elkomfurer til Bilka  

 Lavprisvarehus A/S.
 Tilsynet lægger herved til grund, at forhandling i henhold til  

 monopollovens § 11, stk. 1, med henblik på leverancer til Bilka-varehusene  

 ikke har ført til noget resultat.
Pålægget vil blive indført i A/S Ernst Voss Fabriks offentligt  

 tilgængelige sagsmappe i monopolregistret (reg.nr. 2471) samt tilstillet  

 Statstidende til bekendtgørelse. ...« 3. Sagens baggrund.
Bilka, der driver 5 lavprisvarehuse beliggende i henholdsvis Alborg,  

 Odense, Arhus, Ishøj og Hundige samt varehuset A-Z i Esbjerg, etablerede sig  

 gennem en årrække som et lavprisvarehus med lav service og lave priser.
I  

 samtlige varehuse var der indtil april 1989 indrettet afdelinger for hårde  

 hvidevarer.
Af hensyn til konkurrencen med andre varehuse herunder ikke mindst FDB's  

 OBS-varehuse, og af hensyn til imødekommelse af kundernes forventning om en  

 velassorteret afdeling for hårde hvidevarer, fandt Bilka det af afgørende  

 betydning, at kunne markedsføre Voss' gas- og elkomfurer, som er de ledende  

 produkter på markedet.
Bilka var endvidere af den opfattelse at selskabets  

 hvidevareafdelinger med hensyn til indretning, betjening, produktsortiment og  

 service var fuldt på højde med, hvad der findes i andre detailforretninger,  

 herunder OBS-varehusene.
 På den baggrund klagede Bilka i begyndelsen af 1988 til Monopoltilsynet  

 over, at Voss havde nægtet at levere selskabets sortiment af gas- og  

 elkomfurer til Bilka.
 Sagen blev forelagt Monopolrådet på dets møde den 18. maj 1988. Rådet  

 fandt, at der var grundlag for i medfør af monopollovens § 11, stk. 1, at  

 optage forhandlinger med henblik på levering af gas- og elkomfurer til Bilka  

 og til om fornødent at meddele pålæg herom i medfør af lovens § 12, stk. 3.
 Rådet lagde ved afgørelsen vægt på, at der ikke var erhvervsmæssig  

 ligestilling mellem Bilka og tilsvarende afsætningskanaler, særligt  

 OBS-varehusene.
 Da forhandlingerne i henhold til monopolloven ikke førte til noget  

 resultat meddelte tilsynet herefter i medfør af lovens § 12, stk. 3, Voss  

 pålæg om at optage leverancer af el- og gaskomfurer til Bilka.
Bilka medddelte den 11. april 1989, at selskabet midlertidigt havde  

 indstillet salget af hårde hvidevarer, idet afdelingerne ikke var  

 konkurrencedygtige og økonomisk rentable uden bl.a.
Voss' produkter.
Såfremt  

 leveringspålægget stadfæstes vil salget blive genoptaget med samme  

 indretning, betjening m.v. som før.
4. Klagernes anbringender Klagerne har anført, at deres produkter ikke egner sig til Bilka's  

 salgsform.
Bilka's salgsform er for en væsentlig del lagt an på, at  

 forbrugerne selv henter varerne og transporter dem hjem.
Det vil sige, at et  

 komfur meget nemt kan blive transporteret hjem på en tagbagagebærer, hvilket  

 ikke er en transportform, som komfuret er beregnet til.
Voss' salgspolitik og  

 garantiforpligtelser er baseret på, at forhandlerne som en naturlig ting  

 leverer varerne sikkert hos forbrugerne.
 Klagerne har yderligere anført, at Bilka's salgspolitik efter deres  

 opfattelse er at sælge og fremhæve egne importerede varer og udelukkende  

 anvende mærkevarerne til støtte for og sammenligning med egne mærker.
Da konkurrenceforholdene inden for komfurmarkedet i de seneste år er  

 blevet væsentligt skærpet på det danske marked, finder klagerne, at det er af  

 væsentlig betydning at opretholde en troværdighed og tillid til deres  

 produkter, hvilket ikke kan ske, såfremt de forhandles af Bilka.
Klagerne  

 finder, at såfremt deres produkter sælges fra Bilka, vil det koste store  

 markedsandele og dermed arbejdspladser.
 Klagerne har henvist til, at OBS-varehusene i modsætning til Bilka  

 udelukkende sælger mærkevarer og har et bredt sortiment af disse.
Klagerne har videre henvist til, at de som et pilotprojekt etablerede et  

 samarbejde med Bilka's A-Z Marked.
I tidsrummet fra 13. marts 1987 til 31.  

 december 1987 solgte A-Z Markedet Voss-produkter for kr. 70.293. Denne  

 omsætning er så beskeden, at de ca. 700 el-installatører, der sælger  

 klagernes produkter, stort set alle har en større omsætning.
Pilotprojektet  

 med A-Z Markedet har efter klagernes opfattelse været en fiasko.
 Klagerne har endvidere påpeget, at de i Danmark har en fuld dækkende  

 distribution af komfurer igennem bl.a. specialforretninger, og handelen med  

 Bilka vil efter deres opfattelse ikke kunne forøge markedet for  

 Voss-produkter, men derimod gøre det vanskeligere at bibeholde distributionen  

 gennem faghandlen.
5. Monopoltilsynets anbringender Monopoltilsynet har anført, at Voss har været anmeldt og registreret i  

 henhold til monopollovens § 6, stk. 2, siden 1967 for produktion og salg af  

 el- og gaskomfurer.
Det er tilsynets opfattelse, at selskabet har en sådan  

 placering på markedet, at det udøver eller vil kunne udøve den i  

 monopollovens § 2, stk. 1, omtalte væsentlige indflydelse på  

 konkurrenceforholdene inden for branchen.
Tilsynet finder, at Bilka har den fornødne væsentlige erhvervsmæssige  

 interesse i at få leveret fra Voss, idet det er af betydning for Bilka at  

 kunne markedsføre velkendte og velrenommerede mærkevarer som Voss inden for  

 hvidevareområdet.
Kunderne må ligeledes kunne forvente at købe disse hos  

 Bilka, når de kan købes hos konkurrenten OBS.
Ved vurderingen af Bilka's  

 erhvervsmæssige interesse i at opnå levering skal omsætningen af hvidevarer  

 efter tilsynets opfattelse ikke sættes i forhold til Bilka's samlede  

 omsætning, men i forhold til omsætningen i den pågældende afdeling i  

 varehuset.
Tilsynet har i den forbindelse henvist til ankenævnets kendelse  

 vedrørende Louis Poulsen & Co.
A/S (Kendelser og Domme 1986 s. 258), hvor  

 ankenævnet stadfæstede et af tilsynet givet pålæg om levering uanset, at  

 omsætningen af belysningen kun udgjorde en beskeden del af den samlede  

 omsætning.
Tilsynet finder, at det vil medføre en væsentlig  

 omsætningsforøgelse i hvidevareafdelingen såfremt Bilka kan forhandle  

 Vossprodukterne.
Tilsynet har ved udstedelsen af leveringspålægget tillagt det vægt, at  

 Bilka's nærmeste konkurrent OBS-varehusene kan sælge Voss-produkterne.
For at  

 foretage en sammenligning mellem Bilka og OBS har tilsynet ladet sine  

 inspektører besøge samtlige såvel Bilka- som OBS-varehuse samt A-Z-varehuset.  

 På baggrund af disse inspektørbesøg har tilsynet konstateret, at indretning,  

 kundebetjening, personaleuddannelse m.v. i OBS-varehusene ikke på væsentlige  

 områder adskiller sig fra Bilka-varehusene.
Der er derfor ikke sådanne  

 forskelle mellem Bilka-varehusene og OBS-varehusene, at dette kan begrunde,  

 at Voss ikke leverer til Bilka samtidig med, at man leverer til OBS.
Tilsynet  

 har endvidere lagt vægt på, at Bilka er indstillet på at efterkomme samtlige  

 krav om uddannelse af personale m.v. som måtte blive stillet i forbindelse  

 med leverancer fra Voss.
Efter tilsynets opfattelse er leveringsnægtelsen  

 ikke saglig begrundet, idet der ikke er erhvervsmæssig ligestilling mellem  

 Bilka og tilsvarende afsætningskanaler - OBS-varehusene.
6. Nævnets bemærkninger Ved afgørelsen af om det meddelte pålæg bør opretholdes lægger nævnet,  

 bl.a. efter de foreliggende oplysninger om Voss' markedsandele for disse  

 produkter, til grund at Voss er omfattet af monopollovens § 2, stk. 1.
Nævnet finder endvidere, at Bilka efter Voss' placering på markedet har en  

 væsentlig erhvervsmæssig interesse i at kunne sælge Voss' gas- og elkomfurer  

 i deres afdelinger for hårde hvidevarer.
Ved bedømmelsen heraf kan der efter  

 nævnets opfattelse ikke lægges afgørende vægt på, at Bilka i foråret 1989  

 midlertidigt nedlagde de nævnte afdelinger, idet nævnet lægger til grund, at  

 nedlæggelsen som anført af Bilka var begrundet i, at afdelingerne som følge  

 af leveringsnægtelsen fra bl.a.
Voss ikke længere var rentable, og at Bilka,  

 hvis pålægget opretholdes, påny vil etablere afdelingerne med samme  

 indretning, betjening m.v. som før.
Nævnet er endvidere af den opfattelse, at  

 Bilka kun kan opnå erhvervsmæssig ligestilling med andre ligeartede og  

 betydelige afsætningskanaler, hvis Bilka på linie med de butikker og  

 indkøbskæder, som Voss iøvrigt leverer til, herunder FDB, kan få leveret  

 direkte fra Voss.
 Der findes efter de foreliggende oplysninger om indretning, betjening og  

 service m.v. i afdelingerne for hårde hvidevarer i Bilka og i en anden stor  

 varehuskæde OBS-varehusene ikke at være nogen væsentlig forskel mellem  

 afdelingerne i disse varehuse.
 Nævnet finder heller ikke, at der er en sådan forskel i det  

 »butikskoncept«, som ligger til grund for de to butikskæder, at  

 dette i sig selv kan begrunde en forskellig holdning til spørgsmålet om  

 levering af Voss' gas- og elkomfurer til de to kæder.
Monopollovens udgangspunkt er som anført i nævnets kendelser af 30. maj  

 1974 vedrørende pålæg til Bang & Olufsen A/S, Philips Radio A/S og Rank  

 Arena A/S om levering til Bilka (Monopoltilsynets Meddelelser 1974 side 215  

 ff), at en virksomhed normalt selv kan bestemme, til hvem man ønsker at  

 levere.
Nævnet finder imidlertid at leveringsnægtelsen under de foreliggende  

 omstændigheder indebærer en sådan væsentlig og ikke tilstrækkeligt begrundet  

 ulighed i vilkårene for erhvervsudøvelsen og dermed en så væsentlig  

 indskrænkning i erhvervsfriheden, at tilsynet har haft fornødent grundlag for  

 at meddele pålæg om levering.
 Under forudsætning af, at Bilkas afdelinger for hårde hvidevarer, når de  

 på ny etableres, ikke har en ringere standard med hensyn til indretning,  

 betjening, og service mv. end den, som er konstateret ved Monopoltilsynets  

 undersøgelser, stadfæster nævnet herefter tilsynets afgørelse.
 Nævnet finder ikke under de foreliggende omstændigheder grundlag for at  

 fastsætte et tidspunkt for efterlevelse af pålægget.
 Herefter bestemmes:
 Monopoltilsynets afgørelse af 20. juni 1988 stadfæstes.
