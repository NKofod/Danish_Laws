Transfer pricing-ændring  -  

 godkendelseskrav   manglende forudgående godkendelse En skatteansættende myndighed, som ønsker at  

 foretage en transfer pricing-ændring i overensstemmelse med de priser  

 og vilkår, som ville være fastsat, hvis transaktionerne var  

 afsluttet mellem uafhængige parter, jf. ligningslovens § 2, skal  

 indhente godkendelse hos kontoret for International Selskabsbeskatning i  

 Told- og Skattestyrelsen.
 Krav om forudgående godkendelse er indført  

 ved § 3 B i skattekontrolloven (lov nr. 131 af 25/2 1998).
 Efter loven er virkningstidspunktet for godkendelseskravet  

 indkomståret 1999.
Ved TSS-cirkulære 1998-29 blev godkendelseskravet  

 for selskaber mv. udvidet.
En agterskrivelse, som påtænkes sendt  

 til skatteyder efter den 15. november 1998, skal godkendes. Ændringer  

 af den skattepligtige indkomst for selskaber mv. kan derfor vedrøre  

 indkomstår, der ligger forud for indkomståret 1999.
 For fysiske personer og dødsboer har  

 godkendelseskravet haft virkning for indkomstår, der er påbegyndt  

 1. januar 1999 eller senere.
Hvis der ikke er indhentet forudgående godkendelse,  

 er ansættelsesændringen ugyldig.
Indsendes  

 ansættelsesændringen herefter til godkendelse, og godkendes den,  

 skal der udsendes en ny agterskrivelse og derefter afsiges en ny  

 kendelse.
