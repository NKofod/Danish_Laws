(MDIR 04.11-19) 1. FORMÅL Denne prøvningsmetode kan benyttes til at undersøge de almindeligst  

 forekommende vægttypers funktion ved excentrisk belastning.
2. HENVISNING TIL MÅLETEKNISKE BESTEMMELSER TDIR 24.11.1-01, udg. 1 af 15.10.1978, bilag 2, side 6 CEN/CLC NAWI N24E af 08.07.1991, pkt. 3.6.2 3. FORUDSÆTNINGER Generelt vedrørende måleudstyr, prøvningsbetingelser, prøvningsmiljø,  

 forkonditionering m.v. henvises til MDIR 04.11-10.
4. PRØVNING 4.1. Vægte til frithængende last Der udføres ingen prøve med excentrisk belastning 4.2 Andre vægte (bortset fra vægte til rullende last).
4.2.1. Vægte med specialvejelad (beholdervægte o.s.v.) Afprøvningslast = 1/10 . (Max. + max. additiv tara) Vægten nulstilles.
Afprøvningslasten fordeles over et af vejeladdets  

 lejepunkter.
Fejlen bestemmes ved vippepunktsmetoden.
 Prøven gentages ved successivt at belaste de øvrige lejepunkter.
4.2.2 Andre vægte med maximalt 4 lejepunkter Afprøvningslast = 1/3 . (Max. + max. additiv tara).
Vægten nulstilles.
Afprøvningslasten fordeles successivt på  

 fjerdedelssekmenterne af vejeladdet eller lodskålen (se nedenstående figur)  

 uden overdreven opstabling og uden at belastningen rager ud.
Fejlen bestemmes  

 ved vippepunktsmetoden ved belastning af hver enkelt kant.
4.2.3 Andre vægte med mere end 4 lejepunkter Afprøvningslast = 1/(n-1) af (Max. + max. additiv tara), hvor n er  

 antallet af lejepunkter.
 Vægten nulstilles.
Afprøvningslasten placeres på vejeladdet umiddelbart over eet lejepunkt.  

 Den del af vejeladdet, som er belastet, må højst udgøre 1/n af vejeladdets  

 samlede flade.
Fejlen bestemmes ved vippepunktsmetoden.
 Prøven gentages ved de øvrige lejepunkter.
 Hvis denne metode ikke kan anvendes, fordi lejepunkterne på den ene led  

 ligger så tæt ved hinanden, at lasten ikke kan placeres over kun eet  

 lejepunkt, gennemføres prøverne med den dobbelte last fordelt på det dobbelte  

 areal omkring aksen, der forbinder de to lejepunkter.
 4.3 Vægte beregnet til rullende last.
4.3.1 Vægte der kun kan anvendes til rullende last 4.3.1.1 Køretøj, der bruges til prøvningen, har en største aksekafstand  

 mindre end 2/(n+1) af vejeladdets længde.
 Afprøvningslast = største tilladte, dog højest max 8/10 af (Max. + max.  

 additiv tara). Den størst tilladte last er den tungeste, mest koncentrerede  

 belastning, som vægten vil kunne anvendes til.
 Vægten nulstilles.
Køretøjet køres ind på vejeladdet med tungeste aksel forrest og bringes  

 til standsning når bagerste hjulpar netop er inde på vejeladdet.
Den  

 uafrundede vægtvisning bestemmes.
 Køretøjet placeres midt på vejeladdet og den uafrundede vægtvisning  

 bestemmes.
Køretøjet køres frem til positionen, hvor forreste hjulpar netop stadig er  

 på vejeladdet.
Den uafrundede vægtvisning bestemmes.
Køretøjet køres af  

 vejeladdet, endevendes og proceduren gentages med køretøjet vendende modsat.
 4.3.1.2 Køretøj, der bruges til prøvningen, har en største akselafstand  

 større end 2/(n+1) af vejeladdets længde.
 Prøvningen i punkt 4.3.1.1 suppleres med prøvningen i punkt 4.2.3, idet  

 der dog kan anvendes en reduceret last.
Tolerancen i h.t punkt 4.2.3. reduceres herved med samme faktor som  

 belastningen.
Den reducerede last skal vælges således, at den resulterende  

 tolerance er større end 0,3e.
Note: Såfremt der anvendes en reduceret last er prøvningen kun vejledende,  

 dvs. at kravet kan betragtes som værende opfyldt, hvis prøvning med reduceret  

 last viser at de tilsvarende reducerede tolerancer er opfyldt.
Er det ikke  

 tilfældet må vægten ikke kasseres på dette grundlag.
I stedet skal en  

 prøvning med fuld belastning gennemføres.
4.3.2 Vægte der også kan anvendes til andre formål Afhængigt af antallet af vægtens lejepunkter gennemføres ud over  

 prøvningen i punkt 4.3.1 også prøvningen i punkt 4.2.2 eller 4.2.3.
5. KRAV Ved prøvning udført med lodder - punkt 4.2. - må fejlen ikke være større  

 end den tolerance, der gælder for denne last.
