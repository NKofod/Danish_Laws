Den 20. februar 1991 undertegnedes i Tegucigalpa en overenskomst mellem Danmark og Honduras om konsolidering af Honduras' statsgaranterede gæld til Danmark.
Overenskomsten er i overensstemmelse med de retningslinjer for restrukturering af Honduras' gæld (Agreed Minute of the Consolidation of the Debt of the Republic of Honduras), om hvilke der blev tilvejebragt enighed under multilaterale forhandlinger, som fandt sted i Paris den 14.
 september 1990.
Konsolideringsprocenten er aftalt til 100 for beløb, der forfalder i den  

 aftalte konsolideringsperiode fra 1. september 1990 til 31. juli 1991 samt  

 for ubetalte afdrag og kontraktsrenter samt morarenter pr. 31. august 1990,  

 hidrørende fra kontrakter, som er garanteret af Eksportkreditrådet, og som er  

 indgået før den 1. juni 1990 med en kredittid på over et år.
Beløb der  

 forfalder i konsolideringsperioden skal afbetales i 14 lige store halvårlige  

 rater begyndende den 31. august 1999 og med sidste afdrag den 28. februar  

 2006. De forfaldne, ubetalte beløb (arrears) pr. 31. august 1990 skal  

 afbetales i 20 lige store halvårlige rater begyndende den 31. august 1995 og  

 med sidste afdrag den 28. februar 2005.
 I overenskomsten med Honduras udgør konsolideringen udtrykt i dansk mønt  

 knapt 30 mio DKK, der forrentes med den originale kontraktsrente indtil 31.  

 august 1990. Fra 1. september 1990 til 31. august 1991 er renten fastsat til  

 8 procent p.a. og fra 1. september 1991 benyttes en 6-måneders LIBOR-rente  

 (London Inter Bank Offered Rate) plus 7/16 procent.
