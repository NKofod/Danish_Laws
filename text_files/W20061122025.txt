Landsskatteretskendelse vedr.
Vederlag vedrørende drift af  

 turistbureauer - momsfritagelse Klagen skyldes, at regionen har anset  

 klagerens vederlag fra B A/S vedrørende drift af turistbureauer som  

 momsfritaget efter momslovens § 13, stk. 1, nr. 16, ligesom klagerens  

 indtægter  

 fra sommerhusudlejning skal medtages med bruttoomsætningen ved beregning af  

 den  

 delvise fradragsret efter momslovens § 38, stk. 1.
Landsskatterettens afgørelse ToldSkats afgørelse ændres.
Sagens oplysninger Klageren, der har været  

 momsregistreret siden 1999 er en virksomhed, der driver nogle turistbureauer  

 samt en række aktiviteter i forbindelse hermed bl.a. salg af souvenirs.  

 Endvidere formidler klageren sommerhusudlejning.
 Klageren ejes 100 % af B A/S.  

 Dette selskab har indgået aftale med kommunerne X, Y og Å om, at selskabet  

 skal  

 udføre diverse opgaver, som f.eks. erhvervsfremmende opgaver, drift af  

 turistbureauer mm.
Der er derfor indgået aftale  

 mellem klageren og B A/S om, at klageren mod vederlag driver et helårsåbent  

 autoriseret turistbureau i X samt et sæsonåbent autoriseret turistbureau i  

 henholdsvis Z og i Ø.
Klagerens repræsentant har fremlagt en kopi af aftalen.  

 Klageren fakturerer B A/S for disse aktiviteter med moms.
For så vidt angår  

 sommerhusudlejningen er der tale om huse, der ikke ejes af klageren, men som  

 regel af private.
Lejekontrakterne bliver udfærdiget af klageren, som  

 ligeledes  

 står for al kontakt med lejerne, der også afregner overfor klageren,  

 hvorefter  

 klageren afregner med de enkelte ejere.
Udlejningen sker i klagerens eget  

 navn,  

 men for fremmed regning.
Der er fremlagt et eksempel på en lejekontrakt samt  

 et  

 eksempel på aftale om udlejning med en ejer af et sommerhus.
 Regionen har fremlagt  

 klagerens årsrapporter for 2002 og 2003 med tilhørende specifikationer.
ToldSkats afgørelse Regionen har anset klagerens  

 ydelser i forbindelse med turistbureauerne for omfattet af momslovens § 13,  

 stk. 1, nr. 16, hvorfor der ikke skal moms på klagerens fakturering overfor B  

 A/S ved-rørende disse ydelser.
 Endvidere skal klageren i  

 forbindelse med opgørelsen af den delvise fradragsret efter momslovens § 38,  

 stk. 1, vedrørende indtægter fra sommerhusudlejningen anvende  

 bruttoomsætningen,  

 dvs. den fulde indtægt fra lejerne af sommerhusene og ikke kun klagerens  

 vederlag.
For så vidt angår momslovens  

 § 13, stk. 1, nr. 16, indeholder 6. momsdirektiv ikke nogen  

 fritagelsesbestemmelse,  

 som omfatter turistbureauer.
Imidlertid har turistbureauers oplysnings- og  

 informationsvirksomhed siden momsens indførelse i 1967 været fritaget for  

 momspligten.
Endvidere følger det af et direktivs retslige status, at det  

 ikke  

 er direkte bindende i de enkelte medlemslande, men derimod skal implementeres  

 i  

 de nationale lovgivninger.
Der skal derfor træffes  

 afgørelse efter den danske bestemmelse.
Som følge heraf er vederlagene ikke  

 momspligtige.
Klageren skal som en konsekvens heraf afregne lønsumsafgift.
Vedrørende opgørelsen efter  

 momslovens § 38, stk. 1, er der tale om ydelser omfattet af momslovens § 4,  

 stk. 4, og derfor anses klageren for selv at have leveret den pågældende  

 ydelse  

 med sommerhusudlejning til lejerne.
Konsekvensen heraf bliver, at indtægten  

 fra  

 lejerne er den omsætning, som klageren har, mens klagerens afregning overfor  

 ejerne af sommerhusene så må betegnes som en omkostning for klageren, der  

 ikke  

 kan modregnes i fradragsprocenten, jævnfør herved Told- og Skattestyrelsens  

 afgørelse offentliggjort i TfS 1998,463 vedrørende et flyselskab.
Klagerens påstand og argumenter Klagerens repræsentant har  

 fremsat principal påstand om, at de omhandlede vederlag fra B A/S ikke er  

 momsfritaget, ligesom det alene er nettoindtægten, dvs. klagerens provision i  

 forbindelse med sommerhusudlejningen, der skal anvendes ved beregning af den  

 delvise fradragsret efter momslovens § 38, stk. 1. Der er endvidere fremsat  

 subsidiær påstand om, at afgørelsen vedrørende momslovens § 38, stk. 1, alene  

 skal have fremadrettet virkning.
 For så vidt angår forholdene  

 omkring turistbureauet har formuleringen af momslovens § 13, stk. 1, nr. 6,  

 ikke tilstrækkelig hjemmel i 6. momsdirektiv, da det alene er rejsebureauer  

 og  

 ikke også turistbureauer, der kan være omfattet af momsfritagelsen.
Dette forhold har Skatteministeriet  

 også været klar over, hvilket tydeligt fremgår af lovforslag L19 fremsat den  

 3.  

 oktober 2001 om ændring af bl.a. momsloven.
Eneste grund til, at lovforslaget  

 ikke blev vedtaget er, at der kom et folketingsvalg i vejen og forslaget blev  

 ikke genfremsat efter valgets afholdelse.
 Der er i øvrigt henvist til  

 EF-Domstolens faste praksis, bl.a. dom af 18. januar 2001 i sag C-150/99  

 (Stockholm Lindöpark AB). Af denne afgørelse følger det, at klageren kan  

 påråbe  

 sig direktivbestemmelserne direkte, når national lovgivning er i strid med  

 direktivet og til ugunst for borgeren.
 For så vidt angår opgørelsen  

 efter momslovens § 38, stk. 1, er det alene nettoomsætningen af kla-gerens  

 provisionsindtægter i forbindelse med sommerhusudlejningen, der skal  

 medtages.
Dette synes også bekræftet af  

 praksis hos andre ToldSkat regioner.
Såfremt man skulle følge  

 ToldSkatregionens  

 afgørelse ville det betyde, at den samme omsætning principielt medvirker til  

 at  

 begrænse fradragsretten hos såvel klageren som hos sommerhusejeren.
I  

 overensstemmelse hermed bør den påklagede afgørelse alene have fremadrettet  

 virkning fra et af Landsskatteretten fastsat tidspunkt.
 Selvom man i øvrigt er enig  

 i, at formelt set er forholdet her omfattet af momslovens § 4, stk. 4, siger  

 denne bestemmelse ikke noget om, hvorledes den delvise fradragsret efter  

 momslovens § 38, stk. 1, skal opgøres.
 Endvidere bør man lægge vægt  

 på transaktionens bruttoresultat, jævnfør herved EF-Domstolens dom af 14.  

 juli  

 1998 i sag C-172/96 (First National Bank of Chicago).
 Endeligt er der henvist til  

 Landskatterettens kendelse af 21. marts 2005, offentliggjort i  

 SKM2005.363.LSR  

 samt til Skats udmelding vedrørende opgørelse af fradragsretten i finansielle  

 virksomheder.
Landsskatterettens bemærkninger og begrundelse Af 6. momsdirektivs artikel  

 28, stk. 3, b), fremgår der følgende:
 I den i stk. 4 omhandlede  

 overgangsperiode kan medlemsstaterne:
( ) b) fortsat fritage de  

 transaktioner, der er opregnet i bilag F, på de i medlemsstaten gældende  

 betingelser; ( ) Af 6. momsdirektivs bilag F,  

 nr. 27, fremgår der følgende:
LISTE OVER TRANSAKTIONER  

 OMHANDLET I ARTIKEL 28, stk. 3, LITRA b) ( ) 27) Tjenesteydelser præsteret  

 af de i artikel 26 omhandlede rejsebureauer og af rejsebureauer, der handler  

 i  

 den rejsendes navn og for hans regning, i forbindelse med rejser inden for  

 Fællesskabet. Af momslovens § 4, stk. 1, og  

 stk. 4, fremgår der følgende:
§ 4. Der betales afgift af  

 varer og ydelser, der leveres mod vederlag her i landet.
Ved levering af en  

 vare forstås overdragelse af retten til som ejer at råde over et materielt  

 gode.
Levering af en ydelse omfatter enhver anden levering.
( ) Stk. 4. Når en formidler af  

 en ydelse handler i eget navn, men for en andens regning, anses formidleren  

 for  

 selv at have modtaget og leveret den pågældende ydelse. Af momslovens § 13, stk. 1,  

 nr. 8 og nr. 16, vedrørende fritagelser, fremgår der følgende:
 § 13. Følgende varer og  

 ydelser er fritaget for afgift:
( ) 8)Administration, udlejning  

 og bortforpagtning af fast ejendom, herunder levering af gas, vand,  

 elektricitet og varme som led i udlejningen eller bortforpagtningen.  

 Fritagelsen omfatter dog ikke udlejning af værelser i hoteller og lign.,  

 udlejning af værelser i virksomheder, der udlejer for et kortere tidsrum end  

 1  

 måned, udlejning af camping-, parkerings- og reklameplads, samt udlejning af  

 opbevaringsbokse.
( ) 16) Rejsebureauvirksomhed og  

 turistkontorers oplysnings- og informationsvirksomhed og lign.
( ) Af momslovens § 38, stk. 1,  

 vedrørende delvis fradragsret fremgår følgende:
§ 38. For varer og ydelser,  

 som en registreret virksomhed anvender både til fradragsberettigede formål  

 efter § 37 og til andre formål i virksomheden, kan der foretages fradrag for  

 den del af afgiften, der forholdsmæssigt svarer til omsætningen i den  

 registreringspligtige del af virksomheden.( ) Det bemærkes, at der ikke i  

 6. momsdirektivs bilag F, nr. 27, jævnfør artikel 28, stk. 3, b), er mulighed  

 for at fritage turistbureauers aktivitet for momspligt, men alene  

 rejsebureauer.
Den danske regel i momslovens § 13, stk. 1, nr. 16, er således  

 på dette punkt ikke i overensstemmelse med direktivet.
Samtidig er det  

 fastslået i EF-domstolspraksis at fritagelsesbestemmelserne i 6.  

 momsdirektivs  

 artikel 13, skal fortolkes strengt, jævnfør bl.a.
EF-Domstolens dom af 18.  

 januar 2001 i sag C-150/99 (Stockholm Lindöpark AB), præmis 25. I  

 overensstemmelse hermed må dette ligeledes antages at gælde fritagelserne  

 efter  

 direktivets bilag F, jævnfør artikel 28, stk. 3, litra b).
 Som følge heraf er regionen  

 ikke berettiget til at anse klageren for at være omfattet af  

 fritagelsesbestemmelsen  

 i momslovens § 13, stk. 1, nr. 16, vedrørende turistbureauaktiviteten.
 Klageren kan derfor fortsat  

 opkræve moms for sine turistbureauydelser i overensstemmelse med momslovens §  

 4, stk. 1.
 For så vidt angår den delvise  

 fradragsret efter momslovens 38, stk. 1, bemærkes, at der er enighed mellem  

 regionen og klageren om, at klageren er omfattet af momslovens § 4, stk. 4.
Klageren må således anses for  

 selv at have leveret sommerhusudlejningen og modtaget lejeindtægterne herfor.  

 Som følge heraf er det omsætningen ved udlejningen, dvs. den fulde leje, der  

 skal anvendes ved opgørelsen efter momslovens § 38, stk. 1, og ikke kun  

 klagerens provision.
Det bemærkes i denne forbindelse, at i  

 Landsskatterettens  

 kendelse af 21. marts 2005, offentliggjort i SKM2005.363.LSR, var der tale om  

 en situation, hvor klageren her ikke var omfattet af momslovens § 4, stk. 4,  

 og  

 således ikke kunne anses for selv at have modtaget og leveret ydelsen.  

 For-holdene  

 findes derfor ikke sammenlignelig med nærværende sag, ligesom forholdene i  

 EF-Domstolens dom af 14. juli 1998 i sag C-172/96 (First National Bank of  

 Chicago) ligeledes ikke findes sammenlignelige, da der her var tale om  

 opgørelsen af beskatningsgrundlaget for valutatransaktioner, og samtidig ikke  

 tale om en formidlingssituation.
Endelig ses der ikke at være grundlag for,  

 at  

 regionens afgørelse vedrørende momslovens § 38, stk. 1, alene skal have  

 fremadrettet virkning.
 Den påklagede afgørelse  

 ændres herefter, hvilket er tiltrådt af Skat, Hovedcentret.
