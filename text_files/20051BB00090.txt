Fremsat den  

 14. marts 2006 af Karen J.
Klint (S), Hüseyin Arac (S), John  

 Dyrby (S), Pia Gjellerup (S), Henrik Sass Larsen (S) og  

 Rasmus Prehn (S).
Forslag til folketingsbeslutning om en videregående teologisk uddannelse i islam, der  

 bl.a. kan danne akademisk grundlag for varetagelse af religiøs  

 embedsvirksomhed  

 i muslimske trossamfund Folketinget pålægger regeringen i løbet af 2006 at komme med  

 forslag til oprettelse af en særlig videregående teologisk uddannelse i islam  

 med henblik på at skabe et akademisk grundlag for varetagelse af særlige  

 religiøse embeder i muslimske trossamfund.
Uddannelsen skal endvidere gøre  

 det  

 muligt for herboende muslimer at få en uddannelse i islam, der både lever op  

 til de unges forventninger om at tilegne sig og fortolke den teologiske viden  

 om islam og giver dem bedre mulighed for at leve et religiøst orienteret liv  

 uden at komme i modstrid med et sekulariseret samfunds øvrige forhold.
Målet  

 er, at uddannelsen skal være så teologisk velfunderet, at imamer og andre  

 islamiske religiøse ledere kan rekrutteres herfra.
 Findes der ikke tilstrækkeligt grundlag for at oprette en  

 uddannelse i Danmark, pålægges regeringen i stedet at optage et samarbejde  

 med  

 andre nordiske/europæiske lande om at oprette en fælles uddannelse.
Bemærkninger til forslaget Beslutningsforslaget er en stort set uændret genfremsættelse af  

 beslutningsforslag nr.
B 41 fra folketingsåret 2004-05, 2. samling (se  

 Folketingstidende 2004-05, 2. samling, forhandlingerne side 2499 og tillæg A  

 side 5851 og 5853). B 41 var en stort set uændret genfremsættelse af  

 beslutningsforslag nr.
B 122 fra folketingsåret 2004-05, 1. samling (se  

 Folketingstidende  

 2004-05, 1. samling, tillæg A side 4827 og 4829).
Forslaget følger endvidere den linje, som blev lagt i  

 beslutningsforslag nr.
B 37 fra folketingsåret 2004-05, 2. samling, forslag  

 til  

 folketingsbeslutning om et særligt introduktionsprogram for udlændinge med  

 religiøs embedsvirksomhed.
Også dette forslag ventes genfremsat.
Forslaget skal ses i forlængelse af Socialdemokratiets integrationsudspil  

 »Ret og pligt til aktivt medborgerskab« (2003), hvor et af  

 omdrejningspunkterne  

 er den kultur- og værdimæssige opsplitning af det danske samfund.
Heri slår  

 Socialdemokratiet fast, at Socialdemokratiet ønsker en vellykket integration  

 for alle, der har lovligt ærinde og ophold i Danmark, ved at give dem et  

 tilbud  

 om at blive aktive medborgere i det danske samfund på det eksisterende  

 demokratiske grundlag.
Socialdemokratiet ønsker ikke at assimilere herboende  

 muslimer med anden kulturel baggrund end dansk kultur, men demokrati, frihed  

 og  

 lighed er grundlæggende værdier i det danske samfund, som skal respekteres.  

 Derfor er det vigtigt, at de islamiske forkyndere formår at tolke islam ind i  

 en vestlig kontekst, hvor netop disse værdier er gældende.
En videregående  

 dansk (nordisk/europæisk) teologisk uddannelse som akademisk grundlag for  

 islamiske forkyndere vil gøre det muligt for de religiøse forkyndere at  

 formidle islam som en sekulariseret religion og styrke integrationen.  

 Forkynderne  

 kan dermed bedre hjælpe unge muslimske indvandrere til en tilværelse, hvor  

 religion og samfundsliv harmonerer.
Samtidig ønsker Socialdemokratiet, at religiøse forkyndere i  

 højere grad rekrutteres i Danmark og fungerer som formidlere af deres  

 religion  

 i en dansk kontekst og medvirker til integrationen.
Det kræver, at  

 uddannelsen  

 finder sted i Danmark (Norden/Europa) og tager udgangspunkt i en dansk  

 (nordisk/europæisk) akademisk tradition.
Socialdemokraterne har således i flere år været optaget af at  

 imødegå en opsplitning af det danske samfund.
Problemet er imidlertid blevet  

 aktualiseret af den krise, som er opstået, efter at Jyllands-Posten bragte  

 karikaturtegninger af profeten Muhammed.
Vi har fået bekræftet, at mindre  

 grupper af etniske minoriteter bibeholder eller oven i købet styrker et  

 værdisæt, som ikke er i overensstemmelse med vestlige, demokratiske værdier.  

 Disse grupper har søgt fællesskab i deres religion  et fællesskab, hvor  

 enkelte islamiske forkyndere har bidraget til den kulturelle opsplitning af  

 Danmark.  

 Socialdemokratiet ønsker ikke, at grupper, som ikke respekterer demokratiske  

 værdier, skal have frit spil.
For at støtte de kræfter, der vil integration,  

 er  

 Socialdemokratiet overbevist om at der skal gives nye uddannelsesmæssige  

 muligheder for at tilegne sig en teologisk viden om islam.
Ifølge de islamiske religiøse forkyndere, der virker i dag, er  

 der store forskelle både på deres uddannelse og på deres rolle som  

 forkyndere.  

 Nogle har en ret begrænset uddannelse og funktion, hvor deres primære rolle  

 som  

 forkyndere er at lede fredagsbønnen.
Disse indgår sjældent i en dybere  

 rådgivning af de enkelte familier, men de medvirker naturligvis ved det, der  

 sker under hele handlingen om fredagen.
Andre har uddannelser fra andre lande  

 og har et dybere indblik i selve forkyndelsen af islam og dens betydning for  

 de  

 enkelte personer.
Kun få har en universitetsuddannelse i islam, og der findes  

 i  

 dagens Danmark ikke nogen videregående teologisk uddannelse i islam.
Det er  

 Socialdemokratiets holdning, at en uddannelse, der tager afsæt i dansk  

 (nordisk/europæisk) akademisk tradition, vil gøre det lettere for islamiske  

 trossamfund at rekruttere teologisk velkvalificerede imamer, som har kendskab  

 til det danske samfund.
Samtidig har krisen, der fulgte efter offentliggørelsen af  

 karikaturtegningerne af profeten Muhammed, fået mange moderate, demokratiske  

 muslimer til at organisere sig og deltage i den offentlige debat.  

 Socialdemokraterne  

 ønsker at give de demokratiske muslimer fuld opbakning.
En kritisk, teologisk  

 uddannelse i islam efter dansk (nordisk/europæisk) forskningstradition kan  

 således være »en ny chance til alle« demokratiske muslimer, som vil  

 beskæftige  

 sig med deres religion på et højt fagligt niveau, uanset om de ønsker en  

 fremtid i kulturlivet, som forskere eller som forkyndere.
En teologisk uddannelse i islam henvender sig således både til  

 imamer, som har en rådgivende og forkyndende rolle og en større menighed, og  

 til muslimer og ikkemuslimer, som ønsker at forske i islam på vestlige  

 præmisser.
For andre grupper kan det omtalte introduktionsprogram eller nye  

 uddannelser på et mere grundlæggende niveau komme på tale.
 Forslaget skal også ses i relation til »Regeringens vision og  

 strategier for bedre integration«, juni 2003, hvoraf det fremgår:
»Initiativ 56: Regeringen vil opfordre trossamfundene i Danmark  

 til at drøfte med de relevante universiteter, om det danske samfund i højere  

 grad selv bør søge at imødekomme efterspørgslen efter kvalificerede præster i  

 de større trossamfund her i landet.
Formålet kunne blandt andet være at  

 undgå,  

 at menigheder vejledes af ukvalificerede præster eller præster med ringe  

 kendskab til det danske samfund.« Forslagsstillerne vil i den sammenhæng gerne henvise til  

 spørgsmål nr.
S 1256 fra folketingsåret 2004-05, 1. samling, hvor Karen J.  

 Klint (S) spørger: »Vil ministeren oplyse, hvorledes man i andre europæiske  

 lande tilrettelægger teologiske uddannelser for forkyndere af statsanerkendte  

 og statsgodkendte religioner med undtagelse af den i landene dominerende  

 religion?«.
Hertil svarer ministeren for flygtninge, indvandrere og  

 integration: »Ministeriet for Videnskab, Teknologi og Udvikling har oplyst,  

 at  

 der ved Københavns Universitet vil blive gennemført en undersøgelse af,  

 hvordan  

 der i EU-landene undervises i islamisk teologi, og hvilke erfaringer der er  

 hermed.  

 Undersøgelsen vil efter oplysninger fra Københavns Universitet finde sted i  

 januar og februar 2005 i forbindelse med universitetets tværfaglige  

 satsningsområde  

 »Religion i det 21. århundrede« og forventes offentliggjort snarest  

 derefter.«  

 Den omtalte rapport, »Imamuddannelse i Europa  udfordringer og  

 perspektiver«,  

 udkom i april 2005, og rapport nummer to i »Udredningen vedrørende  

 imamuddannelse  

 i Europa« er på vej.
Desuden afholdt Københavns Universitet i november 2005  

 et  

 seminar på baggrunden af udredningsarbejdet.
Socialdemokraterne mener  

 således,  

 at regeringen har et godt og veloplyst grundlag for at etablere en teologisk  

 uddannelse i islam.
 På baggrund af initiativ 56, positive tilkendegivelser i  

 medierne fra nuværende kirkeminister og forhenværende integrationsminister  

 Bertel Haarder, den aktuelle krise efter offentliggørelsen af karikaturer af  

 profeten Muhammed og det redegørelsesarbejde, Københavns Universitet har  

 foretaget, forventer Socialdemokraterne, at regeringen vil støtte og medvirke  

 til at anvise finansiering af forslaget.
Skriftlig fremsættelse Karen J.
Klint  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en videregående teologisk uddannelse i islam, der  

 bl.a.  

 kan danne akademisk grundlag for varetagelse af religiøs embedsvirksomhed i  

 muslimske trossamfund.
(Beslutningsforslag nr.
B 90).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
