Bekendtgørelse om radio- og  

 fjernsynsvirksomhed ved hjælp af satellit eller kabel1) I medfør af § 36, stk. 2 og 3, og § 37, stk. 1,  

 i lov om radio- og fjernsynsvirksomhed, jf. lovbekendtgørelse nr. 138  

 af 19. februar 1998, fastsættes:
Kapitel 1 Anvendelsesområde § 1. Bekendtgørelsen omfatter:
1)	programvirksomhed ved hjælp af satellit, foranstaltet af et  

 radio- eller fjernsynsforetagende, der hører under dansk myndighed,  

 og 2)	programvirksomhed ved hjælp af fællesantenneanlæg  

 i områder, der går ud over et lokalt område (kabelradio  

 eller -tv), og som er foranstaltet af et radio- eller fjernsynsforetagende,  

 der hører under dansk myndighed.
 Stk. 2. Et fjernsynsforetagende hører under dansk  

 myndighed i følgende tilfælde:
1)	hvis fjernsynsforetagendet har sit hovedkontor i Danmark, og de  

 redaktionelle beslutninger om programlægningen træffes i  

 Danmark 2)	endvidere hører fjernsynsforetagendet under dansk  

 myndighed, a)	hvis et fjernsynsforetagende har sit hovedkontor i Danmark og de  

 redaktionelle beslutninger om programlægningen træffes i en anden  

 medlemsstat, eller omvendt, anses det for at være etableret i Danmark,  

 hvis en betydelig del af det personale, der er beskæftiget med  

 fjernsynsvirksomhed, arbejder i Danmark, b)	hvis en betydelig del af det personale, der er beskæftiget med  

 fjernsynsvirksomhed, arbejder i såvel Danmark som i den anden  

 medlemsstat, anses fjernsynsforetagendet for at være etableret i  

 Danmark, hvis det har sit hovedkontor i Danmark, c)	hvis en betydelig del af det personale, der er beskæftiget med  

 fjernsynsvirksomhed, ikke arbejder i hverken Danmark eller den anden  

 medlemsstat, anses fjernsynsforetagendet for at være etableret i  

 Danmark, hvis det var her, foretagendet først begyndte sin  

 fjernsynsvirksomhed i overensstemmelse med dansk lovgivning, forudsat at det  

 har en stabil og effektiv økonomisk forbindelse med Danmark, 3)	hvis et fjernsynsforetagende har sit hovedkontor i Danmark, men  

 beslutningerne om programlægningen træffes i et tredjeland, eller  

 omvendt, anses det for at være etableret i Danmark, forudsat at en  

 betydelig del af det personale, der er beskæftiget med  

 fjernsynsvirksomhed, arbejder i Danmark.
 Stk. 3. Bekendtgørelsen omfatter desuden  

 programvirksomhed ved hjælp af satellit, foranstaltet af foretagender,  

 som ikke hører under nogen EF-medlemsstats eller under Norges, Islands  

 eller Lichtensteins myndighed, men som benytter en frekvens eller  

 satellitkapacitet stillet til rådighed fra dansk side, eller foretager  

 satellituplink fra dansk territorium.
Kapitel 2 Programvirksomheden § 2. Indehaveren af en tilladelse til  

 fjernsynsvirksomhed skal tilstræbe, at over halvdelen af den sendetid,  

 der ikke består af nyheder, sportsbegivenheder, konkurrencer, reklamer  

 og tekst-tv, afsættes til europæiske programmer, jf.  

 bilaget.
Stk. 2. Indehaveren af en tilladelse til fjernsynsvirksomhed  

 skal tilstræbe, at 10 pct. af den sendetid, der ikke består af  

 nyheder, sportsbegivenheder, konkurrencer, reklamer og tekst-tv, eller 10  

 pct. af programbudgettet, afsættes til europæiske programmer fra  

 producenter, der er uafhængige af tv-foretagender.
En passende andel  

 skal forbeholdes programmer af ny dato, dvs. programmer, der udsendes senest  

 5 år efter deres produktion.
 § 3. Indehaveren af en tilladelse til  

 fjernsynsvirksomhed skal påse, at der ikke udsendes programmer, som i  

 alvorlig grad kan skade mindreåriges fysiske, psykiske eller moralske  

 udvikling, herunder navnlig programmer, som indeholder pornografi eller  

 umotiveret vold.
Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne udsendes i ukodet form,  

 skal der forud for dem gives en akustisk advarsel, eller de skal under hele  

 deres varighed være markeret med et visuelt symbol.
 Stk. 3. Programmerne må ikke på nogen måde  

 tilskynde til had på grund af race, køn, religion eller  

 nationalitet.
 § 4. Efter lovens § 37, stk. 4, skal  

 radio- eller fjernsynsforetagendet identificere sig ved afslutningen af hvert  

 program.
Kapitel 3 Ansøgninger og tilladelser § 5. Ansøgninger om tilladelse til  

 satellit- eller kabelprogramvirksomhed indsendes til Satellit- og  

 Kabelnævnet.
 § 6. Såfremt et foretagende ønsker at  

 udsende programmer på mere end en kanal, skal der søges om en  

 tilladelse for hver kanal.
 § 7. Tilladelse kan ikke udstedes til  

 foretagender, som har tilladelse til lokal programvirksomhed.
 § 8. Ansøgninger om tilladelse til  

 satellit- eller kabelprogramvirksomhed skal indeholde følgende  

 oplysninger:
1)	Foretagendets navn og hjemsted.
Såfremt der er tale om flere  

 adresser, oplyses disse med en beskrivelse af, hvilke af foretagendets  

 funktioner der varetages fra de forskellige adresser, 2)	hvorvidt der er tale om radiovirksomhed eller fjernsynsvirksomhed.
I  

 tilfælde af fjernsynsvirksomhed oplyses, om programvirksomheden  

 omfatter tekst-tv, 3)	hvorvidt spredningen af programmerne vil ske ved hjælp af  

 satellit eller kabel.
Hvis spredningen sker ved hjælp af satellit,  

 angives om muligt, hvilken satellit der agtes anvendt, og fra hvilket land  

 uplink vil finde sted, samt, hvis foretagendet ikke hører under nogen  

 EF-medlemsstats eller under Norges, Islands eller Lichtensteins myndighed,  

 hvilken frekvens eller satellitkapacitet der ønskes stillet til  

 rådighed fra dansk side, 4)	karakteren af programvirksomheden, herunder beskrivelse af de  

 programkategorier virksomheden omfatter og disse kategoriers  

 tidsmæssige fordeling.
I tilfælde af fjernsynsvirksomhed oplyses  

 det desuden, hvordan målsætningerne mht. andelen af  

 europæiske programmer og andelen af programmer fra producenter, der er  

 uafhængige af fjernsynsforetagender, jf. § 2, søges  

 opfyldt, samt hvordan beskyttelsen af mindreårige, jf. § 3,  

 sikres, 5)	det geografiske område virksomheden retter sig mod, samt  

 hvilke sprog der vil blive benyttet i programvirksomheden, herunder i  

 undertekster, 6)	hvorvidt virksomheden retter sig mod bestemte målgrupper,  

 f.eks. børn eller unge, 7)	sendetider, 8)	ejerforhold, herunder oplysninger om alle medejere af foretagendet  

 og deres relative andele, jf. § 7, 9)	foretagendets selskabsretlige konstruktion.
Foretagendets  

 vedtægter medsendes, 10)	ledelsesforhold.
Det oplyses, hvilke personer der udgør  

 foretagendets ansvarlige ledelse, 11)	økonomiske forhold.
Beskrivelsen skal sandsynliggøre,  

 at foretagendet er i besiddelse af det fornødne økonomiske  

 grundlag til at udøve programvirksomheden.
I den forbindelse oplyses,  

 hvordan driften finansieres, f.eks. ved reklamer, sponsorering eller  

 brugerbetaling, 12)	hvorvidt der vil være tale om kodede programmer og i givet  

 fald en beskrivelse af kodningssystemet, samt på hvilke betingelser  

 dekodere kan anskaffes.
 13)	starttidspunkt for programvirksomheden.
Stk. 2. Satellit- og Kabelnævnet kan i øvrigt  

 kræve de oplysninger, det finder nødvendigt.
Såfremt  

 nævnet ikke kan få tilstrækkelige oplysninger, kan der  

 gives afslag på ansøgningen.
 § 9. De af Satellit- og Kabelnævnet udstedte  

 tilladelser skal indeholde oplysninger om størrelsen af det  

 årlige gebyr, samt hvilke oplysninger tilladelseshaveren løbende  

 skal indsende til nævnet om programvirksomheden.
 Stk. 2. Det årlige gebyr fastsættes således,  

 at den samlede indtægt fra gebyrerne dækker udgifterne ved  

 Satellit- og Kabelnævnets virksomhed.
 Stk. 3. Gebyret betales forskudsvis med et acontobeløb.  

 Det endelige beløb fastsættes ved finansårets udgang.
 § 10. Såfremt der i tilladelsesperioden sker  

 ændringer af forhold, der er oplyst i ansøgningen, skal disse  

 meddeles Satellit- og Kabelnævnet.
§ 11. En tilladelse bortfalder, hvis den ikke er  

 blevet udnyttet i et år.
Et foretagende, der på denne måde  

 har mistet sin tilladelse, er ikke afskåret fra at søge en ny  

 tilladelse.
Kapitel 4 Satellit- og Kabelnævnet § 12. Satellit- og Kabelnævnet træffer  

 den endelige administrative afgørelse om:
1)	Udstedelse af tilladelse til programvirksomhed, 2)	inddragelse eller bortfald af tilladelse til programvirksomhed, 3)	påtale af overtrædelser af loven og bestemmelser fastsat  

 efter loven.
 § 13. Satellit- og Kabelnævnet kan inddrage  

 en tilladelse midlertidigt eller endeligt, hvis:
1)	tilladelseshaveren overtræder loven eller bestemmelser fastsat  

 efter loven, såfremt en overtrædelse er grov, eller  

 overtrædelser er ofte gentagne, eller 2)	tilladelseshaveren ikke længere opfylder § 7.
 § 14. Satellit- og Kabelnævnet træffer  

 den endelige administrative afgørelse i klagesager vedrørende  

 programvirksomheden, jf. kapitel 2, og i sager om identifikationen,  

 placeringen og omfanget af reklamer, samt i sager om sponsorering.
 Stk. 2. Satellit- og Kabelnævnet kan indhente en  

 udtalelse hos Radio- og TV-Reklamenævnet i sager om overtrædelse  

 af lovens § 64 samt i sager om overtrædelse af bestemmelser  

 fastsat efter lovens § 73, stk. 8, om tilskyndelse til køb  

 eller leje af produkter eller tjenesteydelser.
 § 15. Satellit- og Kabelnævnet kan  

 afkræve en tilladelseshaver oplysninger om virksomhedens drift,  

 herunder løbende oplysninger om andelen af europæiske programmer  

 og andelen af programmer fra producenter, der er uafhængige af  

 tv-foretagender, jf. § 2, samt andre forhold af betydning for vurdering  

 af, om loven eller bestemmelser fastsat efter loven er overholdt.
Kapitel 5 Ikrafttrædelse § 16. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 491 af 11. juni 1997 om  

 radio- og fjernsynsvirksomhed ved hjælp af satellit eller kabel  

 ophæves.
Bilag 1 Definition af europæiske programmer 1. Ved europæiske programmer forstås i denne  

 bekendtgørelse:
1)	Programmer fremstillet i EF-medlemsstater, 2)	programmer fremstillet i europæiske tredjelande, som er parter  

 i den af Europarådet vedtagne europæiske konvention om  

 grænseoverskridende fjernsyn, og som opfylder betingelserne i punkt  

 2, 3)	programmer fremstillet i andre europæiske tredjestater og som  

 opfylder betingelserne i punkt 3, 4)	anvendelsen af bestemmelserne i nr. 2 og 3 er betinget af, at  

 programmer med oprindelse i medlemsstaterne ikke udsættes for  

 diskriminerende foranstaltninger i de pågældende  

 tredjelande.
 2. De i punkt 1, nr. 1 og 2, omhandlede programmer er  

 sådanne, der er fremstillet hovedsagelig under medvirken af  

 ophavsmænd og medarbejdere, der er bosiddende i en eller flere af de  

 stater, der er omhandlet i samme punkt, nr. 1 og 2, når en af  

 følgende tre betingelser er opfyldt:
a)	De er fremstillet af en eller flere producenter, der er etableret i  

 en eller flere af disse stater, b)	produktion af programmerne overvåges og kontrolleres effektivt  

 af en eller flere producenter, der er etableret i en eller flere af disse  

 stater, c)	koproducenterne i disse stater står for størstedelen af  

 de samlede omkostninger ved koproduktionen, og denne kontrolleres ikke af en  

 eller flere producenter, der er etableret uden for disse stater.
 3. De i stk. 1, nr. 3, omhandlede programmer er enten  

 fremstillet i koproduktion med producenter, der er etableret i en eller flere  

 medlemsstater, eller fremstillet selvstændigt af producenter, der er  

 etableret i et eller flere europæiske tredjelande, med hvilke  

 Fællesskabet har indgået aftaler omfattende den audiovisuelle  

 sektor, såfremt de hovedsagelig er fremstillet under medvirken af  

 ophavsmænd og medarbejdere, der er bosiddende i en eller flere stater i  

 Europa.
 4. Programmer, der ikke er europæiske programmer i den i  

 stk. 1 anførte betydning, men som er fremstillet som led i  

 bilaterale koproduktionsaftaler mellem medlemsstater og tredjelande,  

 betragtes som europæiske produktioner, såfremt  

 størstedelen af de samlede produktionsudgifter er afholdt af  

 koproducenterne i Fællesskabet, og såfremt produktionen ikke  

 kontrolleres af en eller flere producenter, der er etableret uden for  

 medlemsstaterne.
 5. Programmer, der ikke er europæiske programmer i henhold  

 til pkt. 1 og 4, men som er fremstillet hovedsageligt under medvirken af  

 ophavsmænd og medarbejdere, der er bosiddende i en eller flere  

 medlemsstater, betragtes som europæiske programmer i et omfang svarende  

 til, hvor stor en del af de samlede produktionsomkostninger koproducenter i  

 Fællesskabet har afholdt.
Kulturministeriet, den 9. december  

 1998 Elsebeth Gerner Nielsen /Lars M.
Banke 1)   

  Bekendtgørelsen indeholder bestemmelser, der gennemfører dele  

 af Europa-Parlamentets og Rådets direktiv nr. 97/36/EF, EF-Tidende 1997  

 L 202 s. 60.
