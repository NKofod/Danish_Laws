Betænkning afgivet af Forsvarsudvalget den 30. maj 2007 Betænkning over Forslag til folketingsbeslutning om det danske  

 bidrag i Irak til den multinationale sikringsstyrke m.v.
[af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 10. maj 2007 og var til 1.  

 behandling den 15. maj 2007. Beslutningsforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 3 spørgsmål til udenrigsministeren og  

 forsvarsministeren til skriftlig besvarelse, som disse har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF, KF, RV og SF) indstiller beslutningsforslaget til  

  

 vedtagelse  

 uændret.
 Socialdemokraterne og  

 Det Radikale Venstre  

 kan  

 støtte beslutningen om hjemtagning af den danske bataljon fra det sydlige  

 Irak.
Socialdemokraterne og  

 Det Radikale Venstre  

 har  

 gentagne gange siden 2004 foreslået, at regeringen skulle udarbejde en  

 exitstrategi  en plan for hjemtagelse af de danske styrker.  

 Socialdemokraterne  

 og  

 Det Radikale Venstre  

 har samtidig fremlagt en plan for dansk bistand og indsats i forbindelse med  

 genopbygningen af Irak.
Regeringen har ikke været lydhør.
S og RV blev  

 konstant  

 mødt med argumenter om, at Danmark skulle blive i Irak, til arbejdet var  

 gjort  

 færdigt, at Danmark ikke måtte lade irakerne i stikken, at S og RV gik  

 terroristernes ærinde og at man ikke på forhånd kunne udmelde en dato osv.,  

 samtidig med, at vi var vidne til, at det ene land efter det andet reducerede  

 sine  

 styrker eller trak dem hjem  bortset fra Danmark.
Socialdemokraterne og  

 Det Radikale Venstre  

 er  

 selvfølgelig enige i beslutningen om hjemtagning af bataljonen, men vi undrer  

 os naturligvis over, at der foregår etnisk/religiøse udrensninger m.v., set i  

 lyset af regeringens hidtidige standpunkter og set i lyset af Forsvarets  

 Efterretningstjenestes trusselvurdering, hvoraf det fremgår, at der er  

 borgerkrig i Irak.
Regeringen siger, at planerne er overholdt, at der er  

 blevet  

 sikrere og bedre, men virkeligheden er, at præsident Bushs plan var forfejlet  

 fra starten, og at Danmark gik med på den.
Socialdemokraterne og  

 Det Radikale Venstre  

 stemte i  

 2003 imod Danmarks deltagelse i Irakkrigen, fordi der ikke forelå et  

 FN-mandat.  

 De fleste vesteuropæiske lande, herunder Sverige, Norge og Finland, ville  

 heller ikke deltage.
Efterfølgende viste det sig også, at flere af  

 begrundelserne for Irakkrigen ikke var til stede.
Der var ingen  

 masseødelæggelsesvåben, der var intet atomprogram, der var ingen  

 Al-Qaeda-forbindelse,  

 og der var ingen plan for tiden efter krigen.
Efterfølgende har FNs  

 daværende  

 generalsekretær Kofi Annan også betegnet krigen som ulovlig.
De danske soldater og andet udsendt personel har udført et stort  

 arbejde, ofte under særdeles vanskelige forhold, og der forestår nu et stort  

 genopbygningsarbejde i Irak, der også vil kræve dansk deltagelse.
Vi har  

 noteret, at der efter forslag fra Socialdemokraterne afsættes to gange 100  

 mio.  

 kr. til støtte for de næsten 4 millioner flygtninge og internt fordrevne  

 irakere.
 Det er Socialdemokraternes og Det Radikale Venstres håb, at der  

 med vedtagelse af dette beslutningsforslag er banet vej for genskabelse af  

 bred  

 enighed om Danmarks udenrigs- og sikkerhedspolitik.
 Socialdemokraterne og  

 Det Radikale Venstre  

 noterer  

 sig, at der i forbindelse med behandlingen af beslutningsforslaget er opnået  

 en  

 forståelse med regeringen om, at de irakiske tolke skal hjælpes.
 Et  

  

 mindretal  

  

 i  

 udvalget (EL) indstiller beslutningsforslaget til  

  

 forkastelse.
 Enhedslisten kan ikke støtte forslaget, fordi Danmark stadigvæk  

 vil være en del af præsident Bushs koalition med dette beslutningsforslag,  

 fordi man stadigvæk vil have fire helikoptere i Irak, og der vil være 55 mand  

 til at betjene disse fire helikoptere.
Enhedslisten støtter, at den danske bataljon i Irak trækkes  

 hjem.
Det er en sejr for fredsbevægelsen, det er en sejr for  

 krigsmodstanderne,  

 det er en sejr for det flertal i befolkningen, som har ønsket, at tropperne  

 skal trækkes hjem.
Men det er en sejr med en bismag, for regeringen  

 fortsætter  

 på lavere niveau den samme politik, som har ført til kaos og borgerkrig i  

 Irak,  

 og som har kostet formentlig hundredtusinder af mennesker livet.
Danmark gør fortsat en negativ forskel  

 i Irak.
Vi har været med til at ødelægge landet siden marts 2003. Vi har del  

 i  

 ansvaret for, at Irak i dag er kastet ud i borgerkrig med daglige  

 selvmordsbombninger,  

 likvideringer, voldtægter og social og økonomisk nedtur.
 Hvis vi skal gøre en positiv forskel,  

 så har Danmark en forpligtelse til at arbejde for, at alle udenlandske  

 tropper  

 trækkes ud og kampene erstattes med en fredsproces, samt en forpligtelse til  

 at  

 påtage sig et medansvar for genopbygningen af Irak.
Vi skal bidrage til økonomisk  

 genopbygning, vi skal bidrage til en politisk forsoning på den måde, som  

 irakerne ønsker det, og vi skal tage os af de irakiske flygtninge.
Men r  

 egeringen  

 tager ingen initiativer, som kan igangsætte en fredsproces i landet i stil  

 med  

 f.eks.
Enhedslistens forslag til en freds- og forsoningsproces for Irak  

 (beslutningsforslag nr.
B 155).
 Et  

  

 andet mindretal  

  

 i  

 udvalget (  

 Naser  

 Khader  

 (UFG))  

 vil redegøre for sin stilling til beslutningsforslaget ved 2. (sidste )  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Gitte Lillelund Bech (V)   

 Jens Hald Madsen (V)  

  

  nfmd.  

  

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Naser Khader (UFG)   

 Poul Andersen (S)   

 Bjarne Laustsen (S)   

 John Dyrby Paulsen (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 162 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Situations- og trusselvurdering for Irak, fra  

 forsvarsministeren 3 Tidsplan for udvalgets behandling af beslutningsforslaget Oversigt over spørgsmål og svar vedrørende B 162 Spm.nr.
