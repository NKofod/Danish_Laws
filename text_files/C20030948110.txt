Cirkulæreskrivelse om nogle spørgsmål vedrørende politiets  

 samarbejde med pressen 1. Baggrund og  

 problemstilling Pressens brug af bl.a.  

 billeder og filmoptagelser fra politiforretninger mv., hvor pressen efter  

 særlig aftale med politiet har været til stede, har i de senere år givet  

 anledning til flere klagesager i Justitsministeriet.
 Disse sager har vist, at en  

 sådan form for samarbejde mellem politi og presse giver anledning til  

 vanskelige spørgsmål om afvejningen mellem på den ene side det almindelige  

 hensyn til størst mulig åbenhed om politiets arbejde og på den anden side  

 hensynet til bl.a. principperne om tavshedspligt og beskyttelse af  

 privatlivets  

 fred.
 Justitsministeriet har på  

 den baggrund fundet det rigtigst at orientere om de regler, som efter  

 lovgivningen  

 og almindelige retsprincipper gælder for et samarbejde af den nævnte  

 karakter.  

 I tilknytning hertil har Justitsministeriet tillige fundet det naturligt at  

 redegøre for de regler om tavshedspligt, som har betydning for politiets  

 samarbejde med pressen i øvrigt.
Nedenfor under  

  

 pkt. 2  

  

 omtales de overordnede hensyn, som gør sig gældende på området.
Under  

  

 pkt. 3  

  

 omtales herefter de almindelige regler og principper for, i hvilket omfang  

 politiet er berettiget til at give pressen oplysninger om konkrete  

 straffesager  

 mv.
Under pkt. 4 omtales nogle særlige spørgsmål, der kan opstå, når det  

 kommer  

 på tale at etablere et videregående samarbejde af den ovennævnte karakter,  

 f.eks. således at der gives pressen adgang til at fotografere eller optage  

 billeder på en politistation eller til at ledsage politiet under  

 patruljekørsel.
Cirkulæreskrivelsen bygger  

 bl.a. på drøftelser med Rigsadvokaten, Statsadvokatforeningen,  

 Politimesterforeningen, Politidirektøren i København, Rigspolitichefen og  

 Politiforbundet i Danmark.
Justitsministeriet har ligeledes drøftet sagen med  

 Advokatrådet og Landsforeningen af beskikkede Advokater samt med  

 repræsentanter  

 for pressen.
2. Overordnede hensyn 2.1. Størst mulig åbenhed  

 om politiets arbejde Politiet er statens centrale  

 myndighed med hensyn til håndhævelse af lov og orden.
 Efter retsplejelovens § 108  

 er politiets opgave således at opretholde sikkerhed, fred og orden, at påse  

 overholdelsen af love og vedtægter samt at foretage det fornødne til  

 forhindring af forbrydelser og til efterforskning og forfølgning af sådanne.  

 Politiet er ved retsplejelovens øvrige bestemmelser tillagt en række efter  

 omstændighederne vidtgående beføjelser til at foretage tvangsindgreb overfor  

 borgerne.
Det er bl.a. derfor meget  

 vigtigt, at der er størst mulig åbenhed om politiets arbejde.
En sådan  

 åbenhed  

 bidrager til, at der ikke opstår uberettigede rygter og myter om politiets  

 virksomhed, og derved til at sikre samfundets almindelige tillid til  

 politiet.
Karakteren af den  

 virksomhed, som politiet udøver, indebærer samtidig, at der i en række  

 sammenhænge må være begrænsninger i åbenheden.
Det skyldes bl.a. hensynet til  

 politiets funktionsdygtighed (nedenfor pkt. 2.2) og hensynet til  

 lovgivningens  

 regler om tavshedspligt mv. (nedenfor pkt. 2.3).
2.2. Politiets  

 funktionsdygtighed Som anført ovenfor er  

 politiets centrale opgave at opretholde sikkerhed, fred og orden.
 Hensynet til åbenhed om  

 politiets arbejde vil derfor i alle tilfælde skulle afvejes i forhold til, at  

 politiet skal være funktionsdygtigt og herunder kunne løse sine opgaver med  

 den  

 fornødne hurtighed.
 En sådan afvejning vil  

 navnlig kunne være relevant i tilfælde, hvor der opstår spørgsmål om  

 etablering  

 af et særligt samarbejde som omtalt ovenfor under pkt. 1, og hvor det må  

 overvejes, om et sådant samarbejde - og de vilkår herfor, som i givet fald må  

 fastsættes  

 - er forenelige med almindelige politifaglige hensyn i den konkrete  

 situation.  

 Der henvises nærmere til pkt. 4 nedenfor.
2.3. Principperne om  

 tavshedspligt og beskyttelse af privatlivets fred Politiet er omfattet af  

 lovgivningens almindelige regler om tavshedspligt.
 Den centrale bestemmelse er  

 straffelovens § 152. Efter denne bestemmelses stk. 1 er det strafbart for  

 den,  

 som virker eller har virket i offentlig tjeneste eller hverv, uberettiget at  

 videregive eller udnytte fortrolige oplysninger, som den pågældende i den  

 forbindelse har fået kendskab til.
 Efter bestemmelsens stk. 3  

 er en oplysning fortrolig, når den ved lov eller anden gyldig bestemmelse er  

 betegnet som sådan, eller når det i øvrigt er nødvendigt at hemmeligholde den  

 for at varetage væsentlige hensyn til offentlige eller private interesser.  

 Det  

 følger af forvaltningslovens § 27, stk. 1, nr. 6, at bl.a. hensynet til  

 enkeltpersoners forhold (herunder strafbare forhold) kan begrunde, at en  

 oplysning må anses for fortrolig.
Det er alene den  

 "uberettigede" videregivelse af fortrolige oplysninger, som efter  

 straffeloven er retsstridig.
Det beror derfor i princippet i alle tilfælde på  

 en nærmere konkret vurdering, om den pågældende myndighed i en given  

 situation  

 er berettiget til at videregive sådanne oplysninger til andre, herunder  

 pressen.
Det må i den forbindelse bl.a. indgå, om der foreligger samtykke fra  

 den, som oplysningerne angår, om oplysningerne videregives i anonymiseret  

 form,  

 hvilke hensyn der taler for at videregive oplysningerne, og om der er tale om  

 oplysninger om forhold, som allerede - helt eller delvis - er offentligt  

 kendte.
Der henvises nærmere til pkt. 3 nedenfor.
Bestemmelsen i straffelovens  

 § 152 suppleres bl.a. af lovens § 264 d.
Efter denne bestemmelse er det  

 strafbart uberettiget at videregive meddelelser eller billeder vedrørende en  

 andens private forhold eller i øvrigt billeder af den pågældende under  

 omstændigheder, der åbenbart kan forlanges unddraget offentligheden.
Denne  

 bestemmelse gælder - i modsætning til § 152, der alene omfatter ansatte i  

 offentlig tjeneste eller hverv - også for pressen.
Om bestemmelsen kan i øvrigt  

 henvises til Kommenteret Straffelov, side 339 ff.
Her omtales bl.a.  

 betydningen  

 af, at der foreligger samtykke fra den, som oplysningerne angår, og det  

 anføres  

 i den forbindelse, at et eventuelt samtykke til enhver tid kan tages tilbage.  

 Endvidere anføres, at det er den person, som oplysningerne angår, der skal  

 give  

 samtykket, og at politiet således f.eks. ikke kan give en fjernsynsfotograf  

 tilladelse til at videregive billeder af anholdte eller detentionsanbragte.
Ud over lovgivningens  

 udtrykkelige bestemmelser skal offentlige myndigheder - herunder politiet -  

 også iagttage almindelige principper om god forvaltningsskik.
Af disse  

 principper følger bl.a., at politiet under alle omstændigheder skal behandle  

 de  

 personer, som man kommer i berøring med, med den fornødne hensynsfuldhed og  

 herunder f.eks. tage i betragtning, at de pågældende - uanset om der er tale  

 om  

 mistænkte, sigtede, forurettede, vidner eller andre - ofte vil befinde sig i  

 en  

 udsat og sårbar situation.
3. Politiets almindelige  

 videregivelse af oplysninger til pressen 3.1.  

  

 Det almindelige udgangspunkt er, at politiet ikke - heller  

 ikke efter begæring - har  

  

 pligt  

  

 til at give pressen oplysninger om  

 forløbet af konkrete straffesager mv.
Det skyldes bl.a., at adgangen til  

 aktindsigt efter offentlighedsloven ikke gælder for sager inden for  

 strafferetsplejen, jf. lovens § 2, stk. 1, 1. pkt.
Ofte vil forholdet  

 imidlertid være det, at politiet selv - bl.a. på baggrund af det hensyn til  

 størst mulig åbenhed, der er omtalt ovenfor under pkt. 2.1 - gerne vil  

 orientere pressen om sager, der af den ene eller anden grund kan have  

 offentlig  

 interesse.
I sådanne tilfælde er spørgsmålet, om politiet har  

  

 ret  

  

 til  

 dette efter reglerne om tavshedspligt mv.
 Retsplejeloven indeholder  

 enkelte bestemmelser herom:
Det er således i  

 retsplejelovens § 818 bestemt, at politiet kun under nærmere angivne  

 omstændigheder må offentliggøre signalement eller andre oplysninger, der er  

 egnede til at fastlægge identiteten af en formodet gerningsmand.
Bl.a. skal  

 offentliggørelsen være af væsentlig betydning for efterforskningen, herunder  

 for fastlæggelsen af den pågældendes identitet eller for at forebygge  

 yderligere lovovertrædelser.
På tilsvarende måde må der  

 efter lovens § 819 kun bringes offentlige efterlysninger under nærmere  

 angivne  

 restriktive betingelser.
Det er bl.a. en betingelse, at efterlysning må  

 antages  

 at være af afgørende betydning for strafforfølgningens gennemførelse eller  

 for  

 at forebygge yderligere lovovertrædelser.
 Om bestemmelserne i  

 retsplejelovens §§ 1016 a og 1017, stk. 2, nr. 3, henvises til pkt. 3.2  

 nedenfor.
 Uden for de tilfælde, der er  

 særligt reguleret i retsplejeloven, beror vurderingen af, om videregivelse af  

 oplysninger fra konkrete straffesager mv. til pressen er berettiget, på  

 straffelovens almindelige regler om tavshedspligt og på almindelige  

 principper  

 om god forvaltningsskik.
 Efter disse regler afhænger  

 det principielt af en konkret vurdering i den enkelte situation, om en sådan  

 videregivelse kan anses for berettiget, jf. ovenfor pkt. 2.3. Det må således  

 bl.a. afhænge af karakteren af den enkelte sag og den interesse, som  

 offentligheden  

 kan have i den, hvilke oplysninger der kan og bør videregives til pressen, og  

 i  

 givet fald på hvilken måde.
Det klare udgangspunkt er  

 imidlertid, at videregivelse ikke kan ske, såfremt der herved røbes  

 oplysninger  

 om de berørte enkeltpersoner, medmindre oplysningerne gives i helt  

 anonymiseret  

 form.
Et tilsvarende udgangspunkt kan siges at følge af de særlige regler i  

 retsplejeloven om offentliggørelse af signalement og efterlysninger, der er  

 omtalt ovenfor.
Det må samtidig  

 understreges, at selv om tavshedspligten som anført sætter væsentlige grænser  

 for, hvad der kan oplyses om berørte enkeltpersoner mv., er den på ingen måde  

 ensbetydende med, at politiet er afskåret fra i rimeligt omfang at orientere  

 pressen - og derigennem offentligheden - om forløbet af straffesager af  

 offentlig interesse.
Der er således intet til hinder for, at politiet - under  

 iagttagelse af bl.a. hensynet til de berørte enkeltpersoner, jf. ovenfor -  

 mere  

 generelt orienterer pressen om forløbet af og status for efterforskningen i  

 konkrete sager.
Særlige forhold kan gøre sig  

 gældende i tilfælde, hvor det allerede er offentligt kendt, hvem de  

 implicerede  

 enkeltpersoner er.
Der kan f.eks. være tale om, at de pågældende personer har  

 valgt selv at stå frem.
Den omstændighed, at de  

 berørte personers identitet allerede er offentligt kendt, indebærer i sig  

 selv  

  

 ikke  

  

 ,  

 at oplysninger om de pågældende herefter kan videregives.
Det vil således  

 også  

 i disse situationer bero på en helt konkret vurdering, i hvilket omfang  

 politiet kan orientere om sagens forløb, og det må herunder bl.a. indgå, i  

 hvilket omfang den pågældende selv har givet oplysninger om sagen til  

 offentligheden, og hvilke nye oplysninger der i givet fald vil komme frem om  

 vedkommendes forhold.
I den forbindelse må det under alle omstændigheder som  

 helt overvejende regel ikke forekomme, at der gives oplysninger til pressen -  

 f.eks. om, at der er rejst sigtelse - som den pågældende selv ikke forinden  

 er  

 bekendt med.
Der kan endelig være grund  

 til at fremhæve, at reglerne om tavshedspligt som udgangspunkt gælder helt  

 uafhængigt af, hvem den eller de berørte enkeltpersoner er.
Det forhold, at  

 en  

 efterforskning eller tiltale rettes mod personer, der som f.eks. skuespillere  

 eller politikere er almindelig kendt af offentligheden, eller mod sådanne  

 personers nærmeste familie mv., har således i almindelighed ingen betydning  

 for  

 politiets adgang til at offentliggøre oplysninger om sagen.
3.2.  

  

 Det ovenfor anførte vedrører den tavshedspligt, der gælder af  

 hensyn til de berørte enkeltpersoner.
Det er selvsagt i alle tilfælde en  

 forudsætning, at en orientering af pressen sker inden for rammer, der sikrer,  

 at politiets videre arbejde med opklaring mv. af den pågældende sag ikke  

 unødigt hindres eller vanskeliggøres.
Det er ligeledes en  

 forudsætning, at oplysninger til pressen ikke videregives på en måde, som kan  

 være egnet til at rejse tvivl om, at politiet og anklagemyndigheden udfører  

 deres undersøgelser i overensstemmelse med almindelige principper om  

 saglighed  

 og objektivitet.
Der kan i den forbindelse henvises til bestemmelsen i  

 retsplejelovens § 1016 a.
Efter denne bestemmelse må ingen, som i embeds  

 medfør  

 er beskæftiget med en straffesag, uden for retten udtale sig til  

 offentligheden  

 om skyldsspørgsmålet, så længe sagen ikke er pådømt eller bortfaldet.  

 Endvidere  

 er det - så længe endelig dom i en straffesag ikke er afsagt - strafbart at  

 fremsætte udtalelser, der er egnet til på uforsvarlig måde at påvirke  

 dommerne,  

 domsmændene eller nævningerne med hensyn til sagens afgørelse, jf. § 1017,  

 stk.  

 2, nr. 3.
De nævnte bestemmelser og  

 almindelige principper om saglighed og objektivitet indebærer ikke, at  

 politiet  

 er afskåret fra at give udtryk for enhver vurdering af spørgsmål i den  

 pågældende sag.
I tilfælde, hvor der f.eks. er truffet beslutning om at  

 fremstille  

 en sigtet i grundlovsforhør med henblik på at begære den pågældende  

 varetægtsfængslet, vil det således bl.a. kunne siges, at det er politiets  

 opfattelse, at det fornødne mistankegrundlag efter retsplejeloven er til  

 stede.  

 Der bør imidlertid ikke fremsættes udtalelser eller afgives oplysninger til  

 pressen, som mere konkret indeholder tilkendegivelser om politiets eller  

 vedkommende polititjenestemands opfattelse af de foreliggende beviser mv.
4. Særligt samarbejde  

 mellem politiet og pressen 4.1.  

  

 Beskrivelsen ovenfor under pkt. 3 angår sædvanlige tilfælde,  

 hvor der opstår spørgsmål om politiets adgang til - typisk i forbindelse med  

 interviews - at give pressen oplysninger om forløbet af konkrete  

 straffesager.
 I de senere år er det  

 forekommet, at der er etableret en mere direkte og umiddelbar adgang for  

 pressen til at følge politiets arbejde.
Et sådant særligt samarbejde  

 mellem politiet og pressen kan have forskellige former.
Der kan bl.a. være  

 tale  

 om, at medarbejdere fra pressen ønsker en særlig adgang til at følge  

 politiets  

 virksomhed over for borgerne, f.eks. ved at ledsage politiet under patrulje,  

 almindelige politiforretninger eller særlige målrettede aktiviteter eller ved  

 at overvære politiets arbejde på politistationen.
Ofte vil der være tale om,  

 at der samtidig ønskes adgang til at fotografere eller foretage film-  

 og/eller  

 lydoptagelser.
Ordningen kan imidlertid også have et mere begrænset formål,  

 herunder at den pågældende journalist alene følger med de pågældende  

 polititjenestemænd for efterfølgende at skildre forholdene i almindelig  

 reportageform.
 4.2.  

  

 Et samarbejde af den nævnte karakter vil fra pressens side  

 ofte have til formål at give offentligheden et mere spontant og  

 virkelighedsnært indblik i politiets arbejde, end f.eks. den almindelige  

 interviewform  

 giver mulighed for.
 Et sådant formål er i god  

 overensstemmelse med almindelige synspunkter om størst mulig åbenhed om  

 politiets arbejde.
 Erfaringen viser samtidig,  

 at et samarbejde af den her beskrevne karakter kan give anledning til  

 vanskelige problemstillinger i relation til de gældende regler og principper  

 om  

 tavshedspligt mv.
Dette skyldes bl.a., at den  

 omtalte form for samarbejde i sagens natur - når det først er etableret - for  

 politiet indebærer et mere uforudsigeligt og "ukontrolleret" forløb  

 end de sædvanlige tilfælde, hvor repræsentanter for politiet interviewes til  

 pressen, og hvor politiet på forhånd kan fastlægge, hvilke oplysninger der  

 kan  

 og bør gives.
Det må også spille ind, at det nævnte særlige samarbejde efter  

 omstændighederne vil indebære, at pressen - f.eks. via film- og  

 billedoptagelser - kan viderebringe følsomme oplysninger om de berørte  

 enkeltpersoner i en form, som de pågældende kan opfatte som i særlig grad  

 belastende eller ydmygende.
4.3.  

  

 Det er efter Justitsministeriets opfattelse ikke muligt i  

 generel form at give mere præcise anvisninger på, i hvilke tilfælde politiet  

 kan og bør imødekomme et ønske fra pressen om samarbejde af den her  

 omhandlede  

 karakter, og i givet fald på hvilke nærmere vilkår.
Rammerne herfor vil  

 f.eks.  

 afhænge af, hvilken nærmere form samarbejdet skal have, herunder om der er  

 tale  

 om filmoptagelser mv. eller alene om almindelig reportagevirksomhed.  

 Endvidere  

 vil det bl.a. have betydning, om pressen kun er til stede på offentligt  

 tilgængelige veje og gader mv., eller om der også gives adgang til f.eks.  

 politistationen eller politiets lokaliteter i øvrigt.
 Der kan imidlertid peges på  

 en række forhold, som - ud over de allerede anførte - må indgå i  

 overvejelserne  

 om, hvorvidt et samarbejde af den omhandlede karakter skal etableres, og  

 hvordan det i givet fald nærmere skal gennemføres:
·  

  

 	  

    

 Det må i alle tilfælde være en  

 grundlæggende betingelse, at pressens tilstedeværelse ikke forsinker eller  

 vanskeliggør politiets arbejde.
Bl.a. i tilfælde, hvor det - som beskrevet  

 nedenfor - vil være nødvendigt at indhente samtykke fra de berørte  

 enkeltpersoner, må det således grundigt overvejes, om en sådan procedure er  

 forenelig med almindelige politifaglige hensyn i den foreliggende situation.
·  

  

 	  

    

 Det vil - på grund af reglerne om  

 tavshedspligt m.v. - i en række tilfælde være en afgørende forudsætning, at  

 der  

 forudgående er givet samtykke fra de berørte enkeltpersoner.
Det gælder  

 f.eks.  

 i tilfælde, hvor pressen i forbindelse med ophold på den pågældende  

 politistation ønsker adgang til at optage billeder af personer, der er  

 anholdt,  

 eller som i øvrigt er i en situation, der tilsiger, at deres forhold ikke  

 uden  

 videre blotlægges for pressen.
Det gælder også bl.a. i tilfælde, hvor der -  

 helt undtagelsesvis - måtte opstå spørgsmål om at lade pressen være til stede  

 under gennemførelse af politiforretninger i private hjem.
·  

  

 	  

    

 På frit tilgængelige steder - hvor pressen  

 således under alle omstændigheder ville kunne opholde sig - kan der ikke  

 stilles krav om samtykke fra de berørte enkeltpersoner.
Et krav om samtykke  

 vil  

 dog gælde i særlige tilfælde, f.eks. hvor det alene eller helt overvejende er  

 i  

 kraft af politiets bistand, at pressen kommer i kontakt med de nævnte  

 personer.  

 Herudover gælder, at politiet som følge af principperne om god  

 forvaltningsskik  

 i alle tilfælde må sikre, at der tages de fornødne hensyn til de omhandlede  

 enkeltpersoner, f.eks. ved om nødvendigt at sørge for, at pressen holdes på  

 en  

 rimelig fysisk afstand af begivenhederne.
 ·  

  

 	  

    

 Der kan ikke antages at være noget til  

 hinder for, at det overlades til pressen at tilvejebringe det fornødne  

 samtykke, men politiet har i alle tilfælde et selvstændigt ansvar for, at  

 gyldigt samtykke foreligger.
·  

  

 	  

    

 Det må i den forbindelse tages i  

 betragtning, at et gyldigt samtykke ikke kan gives af en person, der f.eks.  

 på  

 grund af sin almindelige tilstand eller påvirkethed af alkohol, narkotika  

 eller  

 medicin mv. ikke i fornødent omfang er i stand til at overskue betydningen og  

 rækkevidden heraf.
Samtykket skal også indhentes på et sprog, som den  

 pågældende forstår.
 ·  

  

 	  

    

 Endvidere må det bl.a. indgå, at et  

 eventuelt samtykke til enhver tid vil kunne tilbagekaldes med den virkning,  

 at  

 politiet må afbryde samarbejdet.
·  

  

 	  

    

 Er der efter det anførte grundlag for at  

 imødekomme et ønske fra pressen om en særlig adgang til at følge politiet, må  

 det overvejes, om der skal fastsættes nærmere vilkår for ordningen.
Der kan  

 bl.a. være tale om, at ordningen alene omfatter bestemte lokaliteter eller  

 bestemte former for politiforretninger.
Der kan efter omstændighederne også  

 være tale om, at politiet betinger sig ret til efterfølgende at gennemse de  

 pågældende filmoptagelser mv.
Formålet hermed må selvsagt ikke være at føre  

 kontrol med f.eks. de synspunkter om politiets indsats, som pressen eventuelt  

 ønsker at give udtryk for, men alene at sikre, at der ikke bliver tale om at  

 viderebringe optagelser mv. til offentligheden i strid med principperne om  

 tavshedspligt og privatlivets fred eller til skade for politiets  

 funktionsdygtighed, f.eks. ved afsløring af polititaktiske forhold.
·  

  

 	  

    

 Det må endvidere overvejes, om der i givet  

 fald bør indgås en egentlig skriftlig aftale mellem politiet og pressen.
En  

 skriftlig aftale vil f.eks. kunne sikre, at alle parter er opmærksomme på de  

 almindelige principper, der gælder for et sådant samarbejde, og på eventuelle  

 særlige vilkår, som der måtte være behov for at fastsætte, jf. ovenfor.
·  

  

 	  

    

 Politiet vil under et samarbejde af den  

 omhandlede karakter kunne give de anvisninger til pressen, som i det enkelte  

 tilfælde findes nødvendige af hensyn til en korrekt og hensigtsmæssig  

 gennemførelse af den pågældende politiforretning.
Herunder vil politiet kunne  

 afbryde samarbejdet, hvis de nævnte hensyn tilsiger det.
·  

  

 	  

    

 Det kan tilføjes, at pressen i alle  

 tilfælde vil skulle iagttage almindelige krav til god presseskik.
Herunder  

 stilles bl.a. krav til pressen om - såvel ved tilvejebringelse af oplysninger  

 og billedmateriale mv. som ved anvendelse heraf - at tage hensyn til de  

 berørte  

 personers krav på respekt for deres personlige integritet og privatliv og til  

 behovet for beskyttelse mod ubeføjet krænkelse.
Der henvises endvidere til  

 det  

 under pkt. 2.3 anførte om straffelovens § 264 d.
Som det fremgår, kan  

 vurderingen af, om et ønske fra pressens side om et særligt samarbejde med  

 politiet skal imødekommes, være vanskelig og herunder bero på mere juridisk  

 prægede overvejelser.
På den baggrund bør beslutningen herom i almindelighed  

 træffes af politimesteren (politidirektøren) eller af den, som politimesteren  

 i  

 de enkelte tilfælde bemyndiger til det.
