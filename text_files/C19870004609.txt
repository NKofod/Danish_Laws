 1. I Socialministeriets bekendtgørelse nr. 70 af 12.  

 februar 1987, der er trykt som bilag til dette cirkulære, er der givet regler  

 for, hvem der skal træffe afgørelse om anmodning om at blive bekendt med  

 dokumenter i sager om social- og sundhedsplaner i henhold til § 26 i lov om  

 styrelse af sociale og visse sundhedsmæssige anliggender.
 2. I bekendtgørelsen fastsættes det, at afgørelse om  

 aktindsigt træffes af kommunalbestyrelsen, amtsrådet eller Socialministeriet  

 for så vidt angår dokumenter, der er indgået til eller oprettet af den  

 pågældende myndighed, som led i dennes administrative behandling af sagen.
 Af praktiske grunde fastsætter Socialministeriet, at begæringer om  

 aktindsigt henvises til íden myndighed, der har udarbejdet  

 dokumentet,ó således at pågældende behandler anmodning om aktindsigt i  

 første instans.
 Anmodninger om aktindsigt i dokumenter vedrørende den kommunale social- og  

 sundhedsplanlægning henvises således til kommunalbestyrelsen, mens  

 anmodninger om aktindsigt vedrørende den amtskommunale social- og  

 sundhedsplanlægning henvises til amtsrådet.
 Socialministeriets kompetence har derfor navnlig betydning vedrørende  

 andre dokumenter, der har dannet grundlag for Socialstyrelsens og  

 Socialministeriets behandling af sagen.
3. Socialstyrelsen er efter den omhandlede  

 bekendtgørelse klageinstans i sager om aktindsigt vedrørende social- og  

 sundhedsplaner.
I forbindelse med afslag på anmodning om aktindsigt skal  

 kommunerne og amtskommunerne gøre opmærksom på denne klagemulighed.
4. I nogle tilfælde bør anmodning om aktindsigt rettes  

 direkte til Socialministeriet.
Dette forudsætter, at der her er truffet en  

 afgørelse.
Socialministeriet vil således i første instans træffe afgørelse om  

 aktindsigt i sager om bemærkninger til en social- og sundhedsplan eller pålæg  

 om indsendelse af en plan til godkendelse, jf. den sociale styrelseslov § 26,  

 stk. 4.
 5. Cirkulæret har virkning for klager, der indgives  

 efter 1. januar 1987. Socialministeriets cirkulære af 29. april 1977 om  

 offentlighedens adgang til at gøre sig bekendt med akter vedrørende de  

 sociale og sundhedsmæssige udbygningsplaner ophæves.
