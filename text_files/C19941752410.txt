Cirkulæreskrivelse om meddelelse om  

 bortfald af ægtefælles hidtidige arbejdsfunktioner   underordnede  

 funktioner af ringe omfang Kommentar m.v.:
 Bogføring og udarbejdelse af momsregnskab af en  

 varighed på 1 - 1 ½ time dagligt kan ikke anses for at være en  

 underordnet arbejdsfunktion af ringe omfang.
 Meddelelse om afgørelsen:
Et ægtepar havde sammen drevet en  

 landbrugsmaskinforretning, der bl.a. omfattede salg og reparation af  

 traktorer, malkemaskiner, udmugningsanlæg samt øvrigt  

 staldinventar mv.
De solgte også tilbehør og reservedele fra et  

 reservedelslager.
Medlemmet havde dagligt arbejdet ca. 8 ½ timer med  

 ekspedition af kunder i forbindelse med salg og køb af reservedele og  

 tilbehør mv.
Heri indgik bogføring og udarbejdelse af  

 momsregnskab med ca. 1 - 1 ½ time.
I forbindelse med en omstrukturering af virksomhedens  

 aktiviteter lukkede reservedelslageret.
Det bevirkede, at medlemmets  

 arbejdsopgaver med ekspedition af kunder, herunder salg og køb af  

 reservedele og tilbehør  helt bortfaldt, medens den daglige  

 bogføring og udarbejdelse af momsregnskabet blev overtaget af en  

 revisor.
 Direktoratet traf afgørelse om, at medlemmet ikke  

 kunne anses for ophørt mere end midlertidigt med det personlige  

 arbejde i ægtefællens virksomhed.
 Direktoratet lagde vægt på, at den resterende  

 arbejdsopgave med bogføring og udarbejdelse af momsregnskabet ikke  

 bortfaldt, idet opgaven blev overtaget af revisor, og at denne arbejdsopgave  

 ikke havde været en arbejdsopgave af underordnet og ringe  

 omfang, fordi arbejdsopgaven havde haft en varighed på 1 - 1 ½ time  

 dagligt, jf. § 4, stk. 1, nr. 2, i direktoratets  

 ophørsbekendtgørelse.
 Arbejdsmarkedets Ankenævn tiltrådte  

 direktoratets afgørelse, fordi ankenævnet fandt, at medlemmets  

 hidtidige arbejdsfunktioner ikke kunne anses for bortfaldet mere end  

 midlertidigt, jf. § 4, stk. 1, nr. 2, i direktoratets  

 ophørsbekendtgørelse.
