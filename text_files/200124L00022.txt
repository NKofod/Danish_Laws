Betænkning afgivet af Forskningsudvalget  

 den 11. december 2001 Betænkning over Forslag til lov om ændring af lov om et  

 videnskabsetisk komitésystem og behandling af biomedicinske  

 forskningsprojekter (Ændring af reglerne om udpegning af medlemmer til de  

 regionale komiter og formandskabet i Den Centrale Videnskabsetiske  

 Komité) [af ministeren for videnskab, teknologi og udvikling  

 (Helge Sander)] 1. Udvalgsarbejdet Lovforslaget blev fremsat den 5. december 2001 og var til  

 1. behandling den 7. december 2001. Lovforslaget blev efter 1. behandling  

 henvist til behandling i Forskningsudvalget.
Dispensation fra 30-dagesreglen Ministeren for videnskab, teknologi og udvikling har i den  

 skriftlige fremsættelse anbefalet, at Folketingets behandling af  

 lovforslaget gennemføres hurtigst muligt, og at der dispenseres fra  

 reglen i Folketingets forretningsorden om, at der skal gå 30 dage fra  

 lovforslagets fremsættelse til dets vedtagelse, samt begrundet  

 anbefalingen.
 Et flertal i udvalget (udvalget med undtagelse af  

 EL) indstiller, at lovforslaget kommer til 3. behandling tidligere end 30  

 dage efter lovforslagets fremsættelse.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og ministeren for videnskab, teknologi og  

 udvikling sendte den 5. december 2001 de indkomne høringssvar samt et  

 notat herom til udvalget.
Spørgsmål Udvalget har stillet 1 spørgsmål til  

 ministeren for videnskab, teknologi og udvikling til skriftlig besvarelse,  

 som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) indstiller  

 lovforslaget til forkastelse ved 3. behandling.
 Enhedslisten kan ikke tilslutte sig lovforslaget, da det  

 er blevet ringere i forbindelse med, at den ny regering har genfremsat  

 det.
 Lovforslaget handler om ændring af reglerne for  

 udpegning af medlemmer til de regionale videnskabsetiske komiter og  

 ændring af reglerne om udpegning af formandskabet.
Enhedslisten mener, at udpegningen af formand og  

 næstformand skal ske uafhængigt.
Det mener Enhedslisten ikke, at  

 ministeren alene kan være garant for.
Det Juridiske Fakultet har i  

 høringssvaret fra Københavns Universitet bemærket, at  

 ministeren for videnskab, teknologi og udvikling vil have en tendens til at  

 styrke forskningsinteressen på bekostning af hensynet til eventuelle  

 forsøgspersoner, jf.
L 5   bilag 1. Enhedslisten deler samme bekymring  

 og mener, at der burde have været tid til at overveje, om formand og  

 næstformand kunne udpeges enten af justitsministeren og ministeren for  

 videnskab, teknologi og udvikling i fællesskab eller af  

 sundhedsministeren og ministeren for videnskab, teknologi og udvikling i  

 fællesskab.
De regionale videnskabsetiske komiter har det meget sunde  

 og rigtige princip, at man kan udpeges som medlem i to perioder á 4  

 år.
Det tidligere lovforslag indeholdt forslag om forskudte  

 valgperioder.
Det er nu fjernet, og Enhedslisten forstår ikke helt  

 hvorfor.
Der vil muligvis med det nuværende forslag ske det, at mange  

 medlemmer går af på én gang, og at en masse erfaring  

 derved går tabt.
Det er ikke sundt for de regionale videnskabsetiske  

 komiter.
Regeringen har forsøgt at lappe på dette ved at skrive  

 i lovforslaget, at man kan genudpeges i yderligere 4 år, selv om man  

 har været medlem i to perioder.
Samtidig kan kun halvdelen af de  

 lægelige medlemmer genudpeges, og hvis der er uenighed om, hvem der  

 skal genudpeges, skal der trækkes lod! Forslaget er således  

 blevet markant ringere af, at den nye regering er kommet til, og Enhedslisten  

 kan derfor ikke støtte forslaget.
Generelt mener Enhedslisten, at de regionale  

 videnskabsetiske komiter har en vigtig rolle at spille som modvægt til  

 medicinalindustrien og som modvægt og medspiller til ønskerne om  

 videnskabelige forsøg, så netop de etiske aspekter kommer ind i  

 billedet.
Derved er det ikke kun lægelig nysgerrighed og  

 medicinalindustriens interesser, der bestemmer, hvilke forsøg der skal  

 udføres i Danmark.
Det er Enhedslistens opfattelse, at det i  

 øjeblikket er usikkert, om de regionale videnskabsetiske komiter har  

 den autoritet og den vægt, som er nødvendig for at være en  

 stærk med- og modspiller til industrien.
Denne opfattelse er blevet  

 styrket af de eksempler, der har været fremme i den offentlige debat om  

 læger, der har privatøkonomiske interesser i forskning og  

 medicinafprøvning.
Enhedslisten ser derfor meget frem til den mere  

 omfattende revision, som ministeren har bebudet skal finde sted om et  

 års tid.
Enhedslisten mener, at denne revision er både vigtig og  

 nødvendig for at se mere grundlæggende på de  

 videnskabsetiske komiters måde at fungere på.
 Det Republikanske Parti, Inuit Ataqatigiit og Siumut var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Gitte Lillelund Bech (V)  

  Flemming Damgaard Larsen (V)  Pia Larsen (V)  

  Hanne Severinsen (V) fmd.  

  Mikkel Dencker (DF)  Jette Jespersen (DF)  

 Pia Christmas-Møller (KF)  Charlotte Dyremose (KF)  

  Bodil Kornbek (KRF)  Carsten Hansen (S)  

  Lene Jensen (S)  Pernille Blach Hansen (S)  

  Thomas Adelskov (S)  nfmd.  

  Torben Hansen (S)  Anne Grete Holmsgaard (SF)  

  Margrethe Vestager (RV)  

  Pernille Rosenkrantz-Theil (EL) Det Republikanske Parti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Det Republikanske Parti (REP) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 5 Bilagsnr.
