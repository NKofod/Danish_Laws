Bekendtgørelse  

 om praktikpladsordning ved uddannelse til fører af trækkraftenheder indenfor  

 jernbanedrift (lokomotivfører) I medfør af § 6, stk. 1, § 24, stk. 4  

 og § 24 a, stk. 1, i lov om jernbane, jf. lovbekendtgørelse nr.  

 1171  

 af 2. december 2004, fastsættes:
 § 1.  

  

 Denne  

 bekendtgørelse fastsætter bestemmelser om en praktikpladsordning ved  

 uddannelse  

 af lokomotivførere, samt jernbanevirksomhedernes forpligtelse til at medvirke  

 til denne ordning.
 § 2.  

  

 Jernbanevirksomhederne  

 skal mindst en gang årligt give meddelelse til Trafikstyrelsen om  

 virksomhedens  

 uddannelsesbehov.
 § 3.  

  

 Jernbanevirksomhederne  

 er forpligtet til at koordinere en praktikpladsordning med hinanden og til at  

 varetage tilrettelæggelsen heraf i egen virksomhed.
§ 4.  

  

 Trafikstyrelsen kan pålægge jernbanevirksomheder, der er godkendt i henhold  

 til  

 lov om jernbane, mod betaling og på lige og ikke-diskriminerende vilkår at  

 stille praktikplads til rådighed for andre jernbanevirksomheder, der har  

 elever  

 under uddannelse til lokomotivførere.
Forpligtelsen gælder dels praktik i  

 uddannelsens grundforløb til opnåelse af lokomotivførerlicens og  

 certifikat,  

 dels praktik i forbindelse med den videre uddannelse i infrastruktur- og  

 materielkendskab  

 (litra) i overensstemmelse med de af Trafikstyrelsen fastsatte regler om krav  

 til lokomotivførere.
 Stk. 2.  

  

 Jernbanevirksomheder, som modtager elever i praktik, kan hos den  

 jernbanevirksomhed,  

 der har elever under uddannelse, opkræve et beløb i forbindelse med  

 afholdelse  

 af praktikpladser svarende til de gennemsnitlige dokumenterede omkostninger  

 tillagt avance på 5 pct.
 § 5.  

  

 Trafikstyrelsen  

 offentliggør en vejledning om praktikpladsordningens nærmere indhold.
§ 6.  

  

 Afgørelser  

 truffet af Trafikstyrelsen i henhold til denne bekendtgørelse kan ikke  

 indbringes for transport- og energiministeren.
Disse afgørelser kan påklages  

 til Jernbaneklagenævnet.
Afgørelser, der kan påklages til  

 Jernbaneklagenævnet,  

 kan ikke påklages til anden administrativ myndighed.
Jernbaneklagenævnets  

 afgørelser kan ikke påklages til anden administrativ myndighed.
 § 7.  

  

 Bekendtgørelsen træder i kraft den 21. maj 2007.
