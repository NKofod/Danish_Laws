Bekendtgørelse om ophævelse af forskellige bekendtgørelser på Finansministeriets område § 1. Følgende bekendtgørelser ophæves:
1) Bekendtgørelse nr. 197 af 7. maj 1984 om fornyelse af et statspræmieobligationslån, 2) Bekendtgørelse nr. 404 af 17. juni 1986 om undtagelse fra retten til aktindsigt efter lov om offentlighed i forvaltningen af virksomhed, der udøves af Statsanstalten for Livsforsikring, 3) Bekendtgørelse nr. 899 af 18. december 1987 om fornyelse af to statspræmieobligationslån, 4) Bekendtgørelse nr. 463 af 15. juni 1992 om 5-års eftersyn i det statslige byggeri, og 5) Bekendtgørelse nr. 225 af 22. april 1993 om gebyr og rentesats vedrørende visse statslån i arbejderboliger på landet.
 § 2.  Bekendtgørelsen træder i kraft den 16. december 2009.
