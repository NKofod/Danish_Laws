Salg af sommerbolig fritaget for beskatning Spørgsmål Kan det  

 bekræftes, at en eventuel avance opnået ved salg af ejendommen A, vil være  

 omfattet af sommerhusreglen i ejendomsavancebeskatningslovens § 8, stk. 2 og  

 dermed være skattefri? Svar Ja.
Beskrivelse af de faktiske forhold Spørgeren er  

 boende B.
Fra ejendommen, beliggende C, driver spørger sammen med sin  

 ægtefælle  

 en større hvidevarer, samt radio/TV forretning.
Spørgeren har i  

 1995 erhvervet en ejendom A, til en pris på 590.402 kr.
Ejendommen er i  

 henhold  

 til vurderingsmeddelelse fra 2005 kategoriseret som ejerlejlighed til  

 beboelse  

 i rækkehusbebyggelse.
Den samlede ejendoms grundværdi udgør  

 1.770 m2  

 og er fordelt på 9 ejerlejligheder.
 I forbindelse  

 med købet af den nævnte ejendom, har spørgeren afhændet sommerhus, beliggende  

 D.
 Ved brev af 20.  

 august 2001 fra E's Teknik- og Miljøudvalg har spørgeren fået dispensation  

 til  

 at anvende ejendommen som fritidsbolig indtil ejerskifte.
 Repræsentanten  

 har oplyst, at spørgeren siden købet har anvendt ejendommen som fritidsbolig.
 Forespørgeren  

 har dernæst fremlagt dokumentation vedrørende udgifter til el og vand.
 Det fremgår af  

 opgørelse fra F, at forespørgerens udgifter til el i perioden fra den 1.  

 marts  

 2002 til 28. februar 2003 udgjorde ca. 5.000 kr. (forbrug på 2982 kWh). For  

 perioden fra den 1. marts 2003 til den 29. februar 2004 udgjorde udgifter til  

 el 3.909 kr. (forbrug på 2209 kWh), for perioden fra den 1. marts 2004 til  

 den  

 28. februar 2005 udgjorde udgifter til el 2.441 kr. (forbrug på 1726 kWh) og  

 for  

 perioden fra den 1. marts 2005 til den 28. februar 2006 udgjorde udgifter til  

 el 1.995 kr. (forbrug på 1995 kWh).
 Det fremgår  

 endvidere af de fremlagde slutopgørelser vedr. vandforbrug, at forespørgerens  

 udgifter til vand for perioden fra 1. januar 2001 til 31. december 2001  

 udgjorde 1.112 kr., for perioden fra den 1. januar 2003 til den 31. december  

 2003 udgjorde 1.225 kr., for perioden fra den 1. januar 2004 til den 31.  

 december 2004 udgjorde 1.234 kr., for perioden fra den 1. januar 2005 til den  

 31. december 2005 udgjorde 1.124 kr. og for perioden fra den 1. januar 2006  

 til  

 den 31. december 2006 udgjorde 1.102 kr.
Spørgers eventuelle opfattelse ifølge anmodning og bemærkninger til  

 sagsfremstilling Repræsentanten  

 er af den opfattelse, at salget vil være omfattet af  

 ejendomsavancebeskatningslovens  

 § 8, stk. 2, hvilket indebærer, at en eventuel avance, opnået ved salget, vil  

 være skattefri.
 Repræsentanten  

 har anført, at spørgeren har fået tilladelse til at benytte ejendommen som  

 fritidsbolig af kommunen, at spørgeren rent faktisk har benyttet ejendommen  

 som  

 fritidsbolig i ejerperioden, og at spørgeren på erhvervelsestidspunktet ikke  

 havde nogle intentioner om at benytte lejligheden til andet end fritidshus.
 Repræsentanten  

 har dernæst fremhævet, at kommunen selv har konstateret, at spørgeren ikke  

 brugt ejendommen til helårsbeboelse, men anerkendt, at lejligheden blev brugt  

 som fritidsbolig, hvilket førte til, at spørgeren har fået den ovennævnte  

 dispensation til at benytte bolig som fritidsbolig.
 Repræsentanten  

 har afslutningsvis henvist til TfS 1998.118 LR samt  


  

 SKM2006.415.LSR  


.
SKATs indstilling og begrundelse I henhold til ejendomsavancebeskatningslovens  

 § 1, stk. 1, skal fortjeneste ved afståelse af fast ejendom medregnes til den  

 skattepligtige indkomst.
 Loven indeholder  

 en undtagelse til denne regel, idet ejendomsavancebeskatningslovens § 8, stk.  

 1, bestemmer, at fortjeneste ved afståelse af en- og tofamilieshuse og  

 ejerlejligheder ikke skal medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
 Det fremgår  

 endvidere af ejendomsavancebeskatningslovens § 8, stk. 2, at reglerne i § 8,  

 stk. 1, gælder også for sommerhusejendomme og lignende, som ejeren eller  

 dennes  

 husstand har benyttet til privat formål i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
SKAT bemærker,  

 at ejendommen på erhvervelsestidspunktet var kvalificeret som helårsbolig.  

 SKAT  

 skal dog samtidig fremhæve, at den daværende F Kommune den 21. august 2001har  

 dispenseret fra kravet om helårsanvendelse, idet det blev konstateret, at  

 ejendommen ikke blev anvendt som sådan.
I konsekvens heraf blev boligens  

 status  

 ændret til fritidsbolig.
 Dernæst er SKAT  

 af den opfattelse, at boligen blev anvendt i overensstemmelse med sin nye  

 status, dvs. som sommerbolig, hvilket må anses for bekræftet af størrelsen af  

 de afholdte udgifter til el og vand i henholdt til de fremlagde opgørelser  

 fra  

 forsyningsselskaberne.
 SKAT indstiller  

 derfor, at der svares, at der ikke skal betales skat af eventuel avance ved  

 salg af ejerlejlighed beliggende A, idet ejendommen fra august 2001 er  

 registreret som sommerbolig og idet spørgeren i hele sin ejerperioden har  

 anvendt ejendommen som fritidsbolig.
Skatterådets afgørelse og begrundelse Skatterådet  

 tiltrådte SKATs indstilling.
