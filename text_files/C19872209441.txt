Formål Formålet med undervisningen er - at deltagerne tilegner sig sproglig viden og færdighed, som er af  

 umiddelbar praktisk anvendelighed ved markedsbearbejdning - at deltagerne i praktiske sammenhænge kan analysere og vurdere  

 eksportpotentialet på et marked - at deltagerne videreudvikler deres evne til at udtrykke sig mundtligt og  

 skriftligt på varieret tysk med en høj grad af idiomatisk og terminologisk  

 korrekthed - at deltagerne videreudvikler deres evne til at gennemføre en forhandling  

 på tysk Mål Målet med undervisningen er - at deltagerne kan forstå og anvende generelle markedtingbegreber på tysk  

 i en eksportmarkedsvurdering - at deltagerne på tysk kan beskrive en virksomhed og dens produkter på  

 baggrund af materiale fra egen virksomhed og/eller andet kildemateriale - at deltagerne kan foretage en selvstændig problemformulering, analyse og  

 vurdering af markedet for et givet produkt - at deltagerne på tysk kan gennemføre en samtale med  

 markedsføringsmæssigt indhold Indhold EKSPORTTYSK II (60 timer) løses parallelt med MARKEDSANALYSE (60 timer) i  

 en fagligt integreret enhed.
 I undervisningsforløbet belyses de elementer, som indgår i faget  

 MARKEDSANALYSE (jvf. læreplan for dette fag) ved sideløbende  

 begrebsorientering.
 I arbejdet med emnerne inddrages produktbeskrivelse, f.eks. kildemateriale  

 fra deltagernes egne virksomheder, annoncer og brochurer.
 Der arbejdes med auditivt og audiovisuelt materiale for at udbygge  

 deltagernes forståelse af det tyske sprogs udbredelse.
 I forbindelse med eksportmarkedsanalyse belyses de kulturelle forskelle,  

 som har betydning for samhandelen, nærmere.
Sprogfærdighed Deltagernes formuleringsevne og aktive ordforråd opøves gennem arbejdet  

 med tekster, herunder auditivt og audiovisuelt materiale, rollespil, cases og  

 deltagerforedrag.
 Ved kommentering, analyse og vurdering af lærebøger, artikler og cases  

 styrkes deltagernes kendskab til markedsanalysens elementer.
 Anden relevant terminologi indøves ved arbejdet med f.eks. statistikker,  

 tabeller, grafiske fremstillinger, reklamer.
 Ved afholdelse af foredrag og gennemførelse af rollespil om  

 markedsføringsmæssige problemstillinger opøves deltagerne i strukturering og  

 selvstændig formulering samt i præsentations- og mødeteknik, herunder  

 non-verbal kommunikation.
 Auditive og audiovisuelle hjælpemidler inddrages i videst muligt omfang  

 under evalueringen af foredrag og rollespil.
 Gennem udfærdigelse af f.eks. produkt- og virksomhedsbeskrivelser,  

 rapporter, resumeeer og af længere tekster med markedsføringsmæssigt indhold  

 trænes deltagerne i at strukturere materiale samt formulere sig selvstændigt  

 på nuanceret og varieret tysk med høj grad af idiomatisk og fagterminologisk  

 korrekthed.
Studiekreds Der udarbejdes en studiekredsrapport på dansk (jvf. læreplan for  

 MARKEDSANALYSE) tillige med et resumee på tysk.
Med udgangspunkt i rapporten  

 udformes resumeet som en meddelelse/henvendelse til en  

 virksomhedsinteressent, f.eks. ledelse, datterselskab, agent, afdeling,  

 reklamebureau.
 Den mundtlige fremlæggelse af studiekredsrapporten afvikles i forbindelse  

 med faget MARKEDSANALYSE og bedømmes af marketinglæreren, medens resumeet  

 bedømmes af tysklæreren.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
Ikrafttrædelse Læreplanen har virkning fra den 1. august 1987.
 P.d.v.
 e.b.
Erik Nexelmann underv.insp.
