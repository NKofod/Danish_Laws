En entreprenør påtog sig at opføre et garageanlæg, dog måtte arbejdet  

 bringes til ophør grundet bygherrens økonomiske vanskeligheder.
Det fandtes,  

 at bygherren ved sin standsning af arbejdet og sit ønske om uden anden grund  

 end egne økonomiske forhold at bringe entreprisekontrakten til ophør, havde  

 misligholdt sine forpligtelser.
Erstatningsbeløbet for mistet avance blev begrænset skønsmæssigt under  

 hensyntagen til bl.a. frigjort arbejdskraft, sparet administration og  

 bortfaldet risiko.
Endvidere tilkendtes et skønsmæssigt beløb vedrørende  

 byggepladsen samt stilstandsomkostninger.
K E N D E L S E i voldgiftssag nr.
C 2170 Murermester K, X-by mod A Aps, smst.
I anledning af at der mellem klageren, murermester K, X-by, som  

 hovedentreprenør og indklagede A ApS, smstd., som bygherre er opstået tvist i  

 anledning af indklagedes ønsker om ændring af entreprisekontrakten, er der i  

 medfør af »Regler for behandling af sager ved Voldgiftsretten for bygge-  

 og anlægsvirksomhed« nedsat en voldgiftsret bestående af direktør,  

 ingeniør m.a.i.
Knud Christensen, direktør, akademiingeniør Erling Videbæk og  

 landsdommer Thorkil Pape med sidstnævnte som retsformand.
 Sagens omstændigheder er følgende:
Ved entreprisekontrakt af 3. april 1987 påtog klageren sig som  

 hovedentreprenør for en entreprisesum af 1.886.884 kr. at opføre et isoleret  

 og opvarmeligt garageanlæg for indklagede, der driver virksomhed med  

 kranudlejning.
Arbejdet blev påbegyndt samme dag.
Ved et den 21. april 1987 afholdt møde mellem parterne under deltagelse af  

 arkitekt B fra det rådgivende ingeniørfirma meddelte A, der er indehaver af  

 det indklagede selskab, ifølge referatet, »at han på grund af økonomiske  

 forhold kunne blive nødt til at ændre den indgåede kontrakt ..... til en  

 uisoleret hal.
A bad K om en opgørelse på det arbejde, der er udført til dato  

 og at stoppe leverancer der ikke indgår i den uisoleret hal.
Der vil blive  

 udarbejdet et nyt projekt på en uisoleret hal ......« Af referatet af et møde mellem de samme den 22. april 1987 fremgår bl.a.  

 følgende:
 »Mødet afholdes i anledning af mødet den 21. april 1987 om ændring af  

 projekt fra den isolerede opvarmede hal til en uisoleret hal.
 K betragter det som kontraktbrud hvis projektet bliver udført som oplyst  

 på møde den 21. april 1987.
 K vil stille krav om erstatning og det udførte arbejde betales efter  

 regning dog enhedspriser, hvor det kan lade sig gøre.
Som alternativ oplyste K at han var villig til at udskyde den isolerede  

 hal til en fast dato i efteråret 1987 og derfor opføres den uisolerede hal  

 nu. .......................« Ved skrivelse af 23. april 1987 anmodede det rådgivende ingeniørfirma på  

 indklagedes vegne klageren om at »midlertidig indstille arbejdet på  

 byggepladsen indtil videre, og stoppe de leverancer der ikke var påbegyndt.  

 Der vil komme en afklaring snarest.« Den 8. maj s.å. afholdtes der møde mellem parterne og disses advokater  

 samt rådgivende ingeniør C og arkitekt B.
Af referatet fremgår:
 »Man ......... var enige om, at C ApS i samråd med K udarbejder et  

 projekt for en ny hal, hvori kan indgå de elementer, der er bestilt, og som K  

 ikke kan frigøre sig for.
 Projektet udføres hurtigst muligt, og K udregner herefter en pris samtidig  

 med, at man indsender projekt til godkendelse hos X Kommune.
Parterne forudsætter, at man nu får udarbejdet kontrakt på grundlag af det  

 nye projekt.
Lykkes dette, annulleres kontrakten af 3/4 1987 uden  

 erstatningskrav fra nogen af siderne.
 Måtte der ikke oprettes ny kontrakt, forbeholder K sig sit erstatningskrav  

 overfor A ApS. ................
K og A er enige om, at såsnart C ApS har godkendt jordarbejdets andel,  

 betaler J A ApS dette. ...............« Den 23. juni s.å. afholdtes igen møde mellem de samme.
Af referatet  

 fremgår bl.a.:
 »For såvidt angår det økonomiske mellemværende mellem murermester K  

 og A ApS var parterne enige om følgende:
1. Jordarbejde er af murermester K faktureret med kr. 121.928,02 incl.  

 moms.
Man var enige om, at ingeniørfirmaet C nu lader sandet kvalitetsmæssig  

 prøve, og er dette i overensstemmelse med udbudsmaterialet var der enighed  

 om, at ovennævnte fakturabeløb betales senest den 3/7 1987.
2. For så vidt angår Jord kloak beton kalkulation og garantistillelse kr. 15.600,00 VVS kalkulation og garantistillelse kr. 2.000,00 El kalkulation og garantistillelse kr. 1.860,00 Betonelementer tegninger og beregninger kr. 3.200,00 Gavlprofiler kr. 40.000,00 OK stålplader kr. 73.698,00 Portleverance kr. 99.561,00 var der enighed om, at A ApS friholder K for fakturabetaling af ovennævnte  

 leverancer, således af A ApS gennem ingeniørfirmaet C foranlediger, at  

 murermester K får kreditnotaer på de regninger, han har fået tilstillet, og  

 at A ApS selv får faktureret de pågældende arbejder og materialer  

 ...........................
 Det er en aftale, at ovennævnte skal være på plads inden den 3/7 1987.
 3. For såvidt angår parternes mellemværende iøvrigt, herunder specielt  

 murermester K's erstatningskrav i anledning af, at han ikke som  

 hovedentreprenør kommer til at fuldføre entreprisen på ejendommen .........  

 betaler A ApS senest den 3/7 1987 kr. 60.000,00 + moms. ...............
 Når ovennævnte punkter er udlignet, har murernester K og A ApS intet krav  

 mod hinanden, idet entreprisekontrakten af 3/4 1987 herefter er annulleret,  

 ligesom eventuelle senere aftaler er uforbindende.
Skulle ovennævnte aftale ikke være gennemført for såvidt angår samtlige  

 punkter senest den 3/7 1987 betragtes foranstående aftale som  

 bortfaldet.« Ved kvalitetsprøven af sandfyldet - jfr. pkt. 1 - viste det sig, at der  

 var mangler ved dette.
I den anledning krediterede klageren den 30. juni 1987  

 indklagede 38.537,36 kr. vedrørende fyld på pladsen og på et ikke oplyst  

 tidspunkt efter den 1. juli s.å. yderligere 25.620 kr. vedrørende fyld i  

 byggevejen.
 Den 1. juli s.å. tilskrev indklagedes advokat klagerens advokat således:
 »Jeg fremsender hoslagt kopi af kreditnota af 30/6 1987.
 For såvidt angår saldoen kr. 38.537,36 tages ethvert forbehold, idet  

 direktør A oplyser, at der også er kørt sandfyld ud i byggevejen.
 Der er taget prøver af dette.
 Telefonisk har direktør A meddelt mig, at sandfyld i byggevejen ej heller  

 opfylder konditionerne.
 Når jeg har fået tilstillet analyseresultaterne, skal De høre fra mig.
For såvidt angår det sandfyld på selve byggepladsen, der skal flyttes, er  

 det et krav, at dette er færdigt inden den 3/7 1987.  

 .....................« Den 3. s.m. skrev samme til samme således: »....................
 Ad overenskomstens punkt 1:
 Jeg vedlægger kopi af en specifikation, som ingeniør C har udarbejdet, der  

 giver en saldo på kr. 121.928,00.
 For såvidt angår den første post - byggepladsanstilling - a'contobegæring  

 kr. 10.000,00, kan denne ikke anerkendes.
 Posten - byggepladsvej - a'contobegæring kr. 21.000,00 - kan ikke  

 anerkendes.
 For såvidt angår posten - råjordsudgravning a'contobegæring kr. 23.198,00  

 tages ethvert forbehold, idet man her må dokumentere, hvilke mængder der er  

 udgravet, idet direktør A er skeptisk overfor det af Deres klient udførte  

 arbejde.
 Posten - bundsikring kr. 31.588,00 - kan ikke anerkendes.
 Posten - lev. af jernbøjler kr. 3.155,00 - kan anerkendes.
 Posten - lev. af fodbeslag kr. 6.000,00 - kan ikke anerkendes, idet denne  

 post er indeholdt i regningen fra AL-Stålspær.
 Posten - byggeledelse kr. 5.000,00 - kan ikke anerkendes.
 For såvidt angår mellemværendet vedrørende sandfyld, har afgravningen  

 medført, at ulemper med hensyn til en væld på pladsen er blevet større, og  

 direktør A ønsker i den anledning erstatning, der i hvert fald overstiger  

 fornævnte beløb.
 Det er derfor direktør A's standpunkt, at han for såvidt angår  

 overenskomstens punkt 1 ikke vil udbetale noget beløb.
 Ad overenskomstens punkt 2 er direktør A stadig indforstået med at  

 overtage de pågældende materialer m.v., og jeg kan forstå, at ingeniør C har  

 været i forbindelse med leverandørerne, men såvidt jeg forstår, har  

 underentreprenøren ikke ønsket at fremsende kreditnotaer, før direktør A har  

 betalt fakturabeløbene, og direktør A oplyser, at han nu vil betale  

 leverandørerne. ..................
 Ad overenskomstens punkt 3:
For såvidt angår de kr. 60.000,00, der i overenskomsten er afsat som en  

 erstatning i anledning af, at Deres klient ikke er kommet til at fuldføre  

 entreprisen, er det direktør A's standpunkt, at han her ikke vil betale en  

 øre, idet han henviser til, at havde man under sagens gang anvendt de  

 foreskrevne materialer ville kontrakten være blevet hævet, og selvom Deres  

 klient måtte have protesteret herimod, ville man i hvert fald have krævet  

 omlevering, og havde byggeriet været fuldført eller påbegyndt, ville dette  

 have påført Deres klient en udgift, der langt overstiger de kr. 60.000,00.  

 ...................« Den i skrivelsen nævnte, af ingeniør C udarbejdede specifikation, dateret  

 1. juli 1987, af klagerens krav vedrørende byggepladsen (jordarbejdet)  

 indeholder følgende poster:
 Det er oplyst, at indklagede har betalt underentreprenørerne.
Klageren har efter sin endelige påstand påstået indklagede tilpligtet at  

 betale 310.084,94 kr. med sædvanlig procesrente fra den 11. juli 1987, indtil  

 betaling sker.
Beløbet fremkommer således:
 Indklagede har vedr. jordarbejdet godkendt posterne 3 og 5, ialt incl.  

 moms 32.150,66 kr., således at tvisten vedrørende denne del af klagerens krav  

 alene vedrører posterne 1 og 7.
 Indklagede har gjort følgende modkrav gældende:
Overtagende entreprenørs bortkørsel af resterende Indklagede, der bestrider at skulle betale erstatning eller godtgørelse af  

 stilstandsomkostninger, har herefter nedlagt påstand om frifindelse mod  

 betaling af 17.020,66 kr., subsidiært et større beløb.
Under den mundtlige forhandling har klageren forklaret, at han ikke forud  

 for mødet den 22. april 1987 var bekendt med, at indklagede havde økonomiske  

 problemer.
Det viste sig, at indklagedes bank ikke var klar over, at  

 byggeriet var påbegyndt.
Specifikationen vedrørende byggepladsen blev lavet  

 af ingeniøren i samarbejde med ham og jordentreprenøren efter gennemgang og  

 opmåling af det udførte arbejde.
Der var udkørt skur- og toiletvogn,  

 olietanke m.v. til pladsen, som var meget mudret.
De 10.000 kr. for  

 anstilling af byggeplads var 25% af, hvad der var regnet med i tilbudet.
Hans  

 ledelse af byggepladsen bestod i de sidste dage mest af møder.
Det i  

 modkravet omtalte væld dukkede op under gravearbejde inden for det område,  

 hvor der skulle graves.
Der var ikke fortaget jordbundsundersøgelser, og han  

 havde ikke modtaget nogen drænplan.
Efter at arbejdet midlertidigt var blevet  

 standset, førte han tilsyn med pladsen næsten dagligt, bl.a. fordi vandet fra  

 vældet efterhånden næsten dannede en sø på grunden, som måtte ledes bort.
Han  

 måtte fyre 3 mand efter en uges tid, idet han ikke havde andet arbejde til  

 dem.
Direktør A har forklaret, at arbejdet nok blev startet et par dage før  

 kontraktens underskrift.
Efter hans opfattelse brugte jordentreprenøren grej,  

 som var uegnet til pladsen, og en gummiged satte sig fast.
Man måtte grave et  

 stort hul for at få den fri, og derved fremkom vældet.
Det blev ikke  

 ordentligt afskærmet, og en kanal, som klageren gravede for at bortlede  

 vandet, var utilstrækkelig.
Der var mange drænrør i grunden, og nogle af dem  

 løb sammen der, hvor vældet fremkom.
Han drøftede materiellet med klageren og  

 ingeniøren, men begge fandt det egnet.
Han prøvede efter kontraktens  

 underskrift at presse klagerens pris, idet han var kommet i tanke om, at han  

 hellere ville have en ny kran til udlejningsforretningen.
Han havde ved  

 underskriften af kontrakten et mundtligt tilsagn om byggelån, opnået uden  

 forevisning af bilag for banken.
Klageren var blevet afvist i banken, da han  

 ønskede transport på byggelånet.
Han forsøgte forgæves at få klageren til at  

 skære ned på entreprisesummen ved at ændre byggeriets kvalitet.
Efter mødet  

 den 8. maj 1987 fik han et ændret tilbud fra klageren den 3. juni s.å., men  

 der var ting i det, som han ikke kunne acceptere, og han talte iøvrigt ikke  

 med klageren inden mødet den 23. juni s.å.
Han ville ikke betale de 60.000  

 kr., da det blev konstateret, at der var leveret forkert grus, og grunden  

 efter hans opfattelse var blevet forringet.
På byggepladsen havde klageren  

 opstillet et tomt skur og måske en olietank.
Vidnet havde ikke ladet foretage  

 jordbundsundersøgelser.
Han har på pladsen reklameret over for  

 jordentreprenøren og den tilsynsførende over, at ikke al den kasserede jord  

 blev bortkørt, og har selv måttet betale den entreprenør, der overtog  

 pladsen, for bortkørslen.
Den drænbrønd, der indgår i hans modkrav, er ikke  

 blevet udført.
Han har betalt alle klagerens underentreprenører, efter at de  

 havde omfaktureret ydelserne til ham.
Rådgivende ingeniør C har forklaret, at han havde lavet skitseprojekt og  

 hovedprojekt og udbudt arbejdet i licitation.
Trods vidnets anbefaling af at  

 lade foretage jordbundsundersøgelser ville indklagede spare pengene hertil,  

 og man aftalte først at tage stilling til, hvis der kom problemer.  

 Tilbudspriserne kom ikke bag på vidnet, som på forhånd havde sagt til A,  

 hvilke priser han forventede, og det kom til at slå til.
Projektet omfattede  

 oprindeligt både en varm og en kold hal, men den sidste blev sparet væk inden  

 kontraktens underskrivelse.
Byggeriet gik nok i gang et par dage før den 3.  

 april.
Der var ingen problemer af betydning på byggepladsen, og tilsynet  

 havde ingen indvendinger mod det materiel, der blev anvendt.
Baggrunden for  

 møderne i april og maj var, at A henvendte sig og sagde, at entreprisesummen  

 alligevel var for høj for ham.
Han ville have byggeudgiften ned.
Da der blev  

 talt om alternative løsninger, havde klageren allerede bestilt materiellet.  

 Da klageren efter mødet den 8. maj kom med et tilbud på en kold hal, var man  

 nok allerede blevet klar over, at samarbejdet mellem parterne ikke kunne  

 videreføres.
A fandt iøvrigt også tilbudsprisen for denne hal for høj.
Til støtte for sin påstand har klageren bl.a. gjort gældende, at  

 indklagedes økonomiske vanskeligheder ikke har berettiget ham til at forlange  

 den indgåede kontrakt ændret.
Hans tilkendegivelse af ikke at ville vedstå  

 kontrakten er således en misligholdelse, der berettiger klageren til  

 erstatning og til betaling for allerede præsterede ydelser.
Klageren har ikke  

 på noget tidspunkt givet afkald på at gøre den oprindelige kontrakt gældende.  

 Aftalen af 23. juni 1987 blev også misligholdt af indklagede, som uden gyldig  

 grund undlod at betale det stipulerede erstatningsbeløb.
Kravet om betaling  

 for ydelser til byggepladsen er baseret på en af indklagedes ingeniør  

 opstillet og godkendt specifikation og de sidste omtvistede punkter -  

 etablering af byggeplads og byggeledelse - må derfor anerkendes.  

 Erstatningskravet omfatter den af klageren ved indklagedes misligholdelse  

 mistede avance, hvis endelige størrelse må fastsættes skønsmæssigt af retten.  

 Da aftalen af 23. juni udløb uden at være opfyldt af indklagede, er  

 begrænsningen af erstatningen til 60.000 kr. bortfaldet.
Da arbejdet ensidigt  

 af indklagede blev »midlertidigt« indstilllet i 34 dage, kunne  

 klageren ikke påbegynde andet arbejde og har derfor krav på dækning af  

 stilstandsomkostninger.
Ved vurdering af de påståede beløb 800 kr. pr. dag må  

 det tages i betragtning, at der for forsinkelsen på klagerens side var  

 fastsat en dagbod på 4.000 kr.
Indklagedes modkrav må afvises.
Nødvendigheden af bortkørsel af resterende  

 grus - som blev iværksat uden reklamation over for klageren - er ikke  

 godtgjort, og indklagede har efter sin afvisning af ingeniørens forslag om  

 jordbundsundersøgelser kun sig selv at takke for problemet med vældet.
Indklagede har til støtte for sine påstande gjort gældende, at  

 specifikationen vedrørende byggepladsen ikke er blevet godkendt af  

 byggeledelsen, og at der iøvrigt hverken er anstillet byggeplads eller udøvet  

 byggeledelse fra klagerens side i et omfang, der kan berettige til vederlag.  

 Indklagede måtte den 23. april 1987 standse byggeriet efter den oprindelige  

 kontrakt på grund af økonomiske forhold.
Der blev ikke i den forbindelse af  

 klageren taget forbehold med hensyn til stilstandsomkostninger.
Der fulgte  

 herefter en forhandlingsperiode frem til den 23. juni, da forholdet mellem  

 parterne blev endeligt gjort op.
At indklagede ikke opfyldte denne aftale  

 skyldtes, at det ved den aftalte undersøgelse blev konstateret, at det af  

 klageren leverede grus ikke var kontraktsmæssigt.
Da det således ikke er  

 indklagede, der har brudt denne aftale, må erstatningsbegrænsningen på 60.000  

 kr. fortsat være gældende, og iøvrigt må forhandlingsperioden være til hinder  

 for, at der kan tilkendes klageren positiv opfyldelsesinteresse.
I hvert fald  

 bør kravet nedsættes under hensyn til, at arbejdet aldrig kom i gang.
 Voldgiftsretten skal udtale:
Indklagede har ved sin standsning af arbejdet og sit tilkendegivne ønske  

 om uden anden grund end egne økonomiske forhold at bringe  

 entreprisekontrakten til ophør, misligholdt sine forpligtelser ifølge denne.  

 Den erstatningspligt over for klageren, han herved har pådraget sig, kan ikke  

 antages at være bortfaldet eller begrænset ved aftalen af 23. juni 1987, idet  

 han ikke inden for den i aftalen fastsatte frist til den 3. juli 1987 havde  

 betalt det aftalte erstatningsbeløb på 60.000 kr.
Det har ikke kunnet fritage  

 indklagede for denne forpligtelse, at det ved den i aftalens pkt. 1  

 omhandlede kvalitetsundersøgelse af det af klageren anvendte sand eller grus  

 blev konstateret, at dette ikke var i overensstemmelse med udbudsmaterialet,  

 idet klageren den 30. juni havde krediteret indklagede 38.537,36 kr.  

 vedrørende grus på pladsen og på et ikke oplyst tidspunkt, som kan have  

 ligget før den 3. juli, 25.620 kr. vedrørende byggevejen.
 Ved fastsættelsen af erstatningsbeløbets størrelse findes den af klageren  

 procentvist opgjorte avance under de foreliggende omstændigheder at måtte  

 begrænses under hensyn bl.a. til den frigjorte arbejdskraft, den sparede  

 administration og den bortfaldne risiko, således at erstatningsbeløbet  

 skønsmæssigt fastsættes til 115.000 kr.
 Da indklagede ved den »midlertidige« standsning af arbejdet har  

 bragt klageren i usikkerhed om, hvorvidt han kunne disponere til anden side,  

 findes der skønsmæssigt at burde tilkendes klageren 10.000 kr, til dækning af  

 de hermed forbundne omkostninger.
 Endelig findes der efter det oplyste grundlag for at tilkende klageren de  

 påståede beløb for anstillelse af byggeplads 10.000 kr. og for byggeledelse i  

 perioden 3. - 23. april 1987 5.000 kr.
Med hensyn til indklagedes modkrav findes klageren at burde betale for den  

 overtagende entreprenørs bortkørsel af resterende sand med det herfor betalte  

 beløb på 5.730 kr.
Derimod findes det ikke godtgjort, at de af det fremkomne  

 væld forårsagede omkostninger kan belastes klageren.
 Indklagede vil herefter have at betale til klageren:
 med renter som påstået og sagens omkostninger med 15.000 kr.
 T h i b e s t e m m e s :
 Inden 14 dage efter denne kendelses modtagelse betaler indklagede, A ApS,  

 til klageren, murermester K, 165.816,64 kr. med sædvanlig procesrente fra den  

 11. juli 1987, indtil betaling sker, og sagens omkostninger med 15.000 kr.
 Parterne betaler in solidum, i det indbyrdes forhold med halvdelen hver,  

 voldgiftsrettens omkostninger efter opgørelse og påkrav fra Voldgiftsnævnet.
Knud Christensen Thorkil Pape Erling Videbæk København den 18. maj 1988 P.v.c.
