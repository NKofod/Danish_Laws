 Nævnet har truffet afgørelse om, at der for lossepladser mv. skal svares  

 afgift af et beløb, der mindst svarer til de faktiske omkostninger, som  

 afholdes i forbindelse med renovationsvæsenet, herunder til dækning af  

 underskud ved driften af lossepladser og kommunale modtagepladser for olie-  

 og kemikalieaffald, der indgår i renovationsordningen.
Ved opgørelsen af de samlede omkostninger i forbindelse med  

 renovationsvæsenet skal medregnes et beløb, der svarer til  

 administrationsomkostningerne ved driften af renovationsvæsenet.
Der blev dog  

 samtidig åbnet mulighed for, at større investeringer (nyanlæg og anskaffelse  

 af større driftsmidler), der indgår i renovationsordningen, kan afskrives og  

 forrentes over en årrække.
Efter drøftelser med Kommunernes Landsforening vedrørende de nævnte  

 spørgsmål har ministeriet for skatter og afgifter i tilslutning hertil  

 fastsat følgende: Administrationsomkostningerne ved drift af  

 renovationsvæsenet vil uden nærmere kalkulation kunne beregnes som et tillæg  

 på 4 pct. af driftsudgifterne.
Interne omkostningsfordelinger i kommunen vil  

 dog også kunne lægges til grund.
For så vidt angår afskrivninger tillader ministeriet, at bygninger,  

 forbrændingsanlæg o.lign. afskrives over højst 30 år, medens andre større  

 driftsmidler skal afskrives over højst 10 år.
Afskrivningerne skal foretages  

 på grundlag af investeringernes anskaffelsespris.
 Forrentningstillægget kan beregnes med Nationalbankens diskonto ved  

 udgangen af foregående kalenderår, eller beregnes efter den rentesats, som  

 kommunen normalt anvender ved interne omkostningsfordelinger, f.eks.  

 rentesatsen ved mellemregningsforholdet mellem kommunen og  

 forsyningsvirksomheder.
 Forrentningstillægget beregnes med udgangspunkt i investeringernes  

 anskaffelsespris.
 Kommunen skal over for toldvæsenet kunne dokumentere grundlaget for  

 opgørelsen af administrationsomkostninger, afskrivninger og  

 forrentningstillæg.
 De ændrede regler er trådt i kraft den 1. juli 1980.
 Se også Mn.289 og Mn.306.
