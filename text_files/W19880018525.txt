 En kursist, der var ansat i et revisionsinteressenselskab, og som  

 ejede en andel på 12 1/2% af selskabet, fik afslag på ansøgning om  

 godtgørelse under deltagelse i kursus »Elektronisk Revision«, idet  

 kursisten i relation til uddannelsesloven blev anset som selvstændig  

 erhvervsdrivende.
 Ved skrivelse af 22.12.1987 har selskabet klaget over, at har afslået at  

 yde kursusgodtgørelse til nedennævnte medindehavere af selskabet under disses  

 deltagelse i kursus i »elektronisk revision«:
Det fremgår af klageskrivelsen bl.a., at kursisterne hver ejer en andel på  

 12 1/2% af selskabet.
Ingen af medejerne har selvstændige  

 afgørelsesbeføjelser omkring ledelsen af selskabet, men driver dog  

 selvstændig virksomhed skattemæssigt m.v.
 I denne anledning skal man meddele, at sagen har været behadlet i  

 kursusnævnet, hvor der var enighed om, at de pågældende kursister i relation  

 til uddannelsesloven må anses som selvstændige erhvervsdrivende, hvorfor det  

 af AF-kontoret meddelte afslag vil være at opretholde, jfr. herved § 4 i  

 arbejdsministeriets bekendtgørelse nr. 507 af 23.7.1987.
