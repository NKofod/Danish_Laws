Fremsat den 6. februar 2002 af  

 justitsministeren (Lene Espersen) Forslag til Lov om ændring af adoptionsloven (Nedlæggelse af Adoptionsrådet) § 1 I adoptionsloven, jf. lovbekendtgørelse nr. 1040 af 16. december  

 1999, som ændret ved lov nr. 433 af 31. maj 2000 og lov nr. 461 af 6.  

 juli 2001, foretages følgende ændring:
 1. § 29 b ophæves.
§ 2 Loven træder i kraft den 1. april 2002.
Bemærkninger til lovforslaget Almindelige bemærkninger 1. Forslagets baggrund og formål.
Baggrunden for forslaget er regeringens beslutning om at  

 gennemføre en gennemgribende sanering af offentlige råd,  

 nævn, udvalg og centre.
Formålet med saneringen er bl.a. at  

 opnå en bedre prioritering af de offentlige midler og at skabe en mere  

 gennemsigtig statslig administration ved at nedlægge eller  

 sammenlægge råd og nævn m.v., der enten er  

 overflødige eller har overlappende opgaver.
Et af de råd, som  

 foreslås nedlagt, er Adoptionsrådet, hvilket sker ved dette  

 lovforslag.
 2. Forslagets indhold.
2.a.
Gældende ret.
 Ifølge adoptionslovens § 29 b skal  

 Justitsministeren nedsætte et adoptionsråd, som har til opgave at  

 følge udviklingen på adoptionsområdet og herunder medvirke  

 til at skabe debat om generelle og principielle  

 adoptionsspørgsmål.
 Ifølge § 29 b, stk. 2, består  

 rådet af en formand og indtil 14 andre medlemmer, herunder  

 repræsentanter for Adoptionsnævnet, de adoptionsformidlende  

 organisationer, amtskommunerne, statsamterne og Landsforeningen Adoption og  

 Samfund.
 § 29 b blev indsat i adoptionsloven ved lov nr. 358  

 af 2. juni 1999 om ændring af adoptionsloven, som trådte i kraft  

 den 1. januar 2000. Der henvises til Folketingstidende 1998-99, Tillæg  

 A, spalte 762-764, Tillæg B, spalte 1157-1158, og Forhandlingerne  

 spalte 236-244, 7048 og 7369.
Rådet består i dag af en formand, som er  

 Civilretsdirektoratets direktør, og 13 andre medlemmer.
Udover  

 medlemmer fra de myndigheder og organisationer, der er nævnt i loven,  

 sidder der i rådet repræsentanter for børneorganisationer,  

 forskere med særlig indsigt i adoptionsspørgsmål og  

 repræsentanter fra Socialministeriet og Udenrigsministeriet.
2. b.
Justitsministeriets overvejelser.
 Som anført oven for under pkt. 1 er rådets  

 opgave at følge udviklingen på adoptionsområdet og  

 herunder at skabe debat om generelle og principielle  

 adoptionsspørgsmål.
Adoptionsrådet har siden sin oprettelse  

 beskæftiget sig med at drøfte de overordnede mål for sit  

 virke, ligesom rådet har drøftet temaerne " adoption ctr.  

 fertilitetsbehandling" og "behovet for adoptionsforskning".  

 Rådet har i tilknytning hertil udarbejdet et udkast til en  

 informationspjece, ligesom rådet har afholdt et seminar om  

 adoptionsforskning.
Mødedeltagelsen ved rådets møder har  

 generelt set været relativt beskeden.
Der har været flere  

 tilfælde, hvor rådet ikke har været beslutningsdygtigt,  

 idet der ikke har været de fornødne 8 medlemmer til stede.
 Efter Justitsministeriets opfattelse vil rådets  

 opgaver i det væsentlige kunne varetages af de øvrige  

 aktører på adoptionsområdet, herunder navnlig af  

 Adoptionsnævnet og Civilretsdirektoratet.
Adoptionsnævnet er klageinstans for  

 adoptionssamrådenes afgørelser om godkendelse som adoptant.  

 Adoptionsnævnet har endvidere til opgave at føre tilsyn med  

 adoptionssamrådene samt at føre tilsyn med dele af de  

 adoptionsformidlende organisationers virksomhed.
Endelig har  

 Adoptionsnævnet til opgave at indsamle, bearbejde og videreformidle  

 viden på adoptionsområdet.
Ifølge adoptionslovens  

 § 25 b, stk. 6, kan nævnet - i forbindelse med behandlingen  

 af andre sager end klagesager - indkalde personer, som må antages at  

 have en særlig indsigt eller interesse i de spørgsmål, der  

 behandles af nævnet.
Dette vil navnlig kunne være aktuelt i  

 forbindelse med nævnets opgave som vidensindsamler m.v.
Offentlig  

 kendskab til nævnets praksis og virksomhed som tilsynsmyndighed,  

 vidensindsamler m.v. sikres i øvrigt gennem afgivelse af  

 årsberetning, udarbejdelse af statistikker, redegørelser  

 m.v.
Justitsministeriet og Civilretsdirektoratet har som  

 ressortmyndigheder det overordnede ansvar for adoptionsområdet, og  

 Civilretsdirektoratet har herunder en overordnet tilsynspligt samt adgang til  

 at fastsætte generelle administrative regler m.v. under  

 sædvanligt politisk ansvar.
Herudover har Civilretsdirektoratet det  

 umiddelbare tilsyn med de formidlende organisationernes administrative og  

 økonomiske forhold.
Civilretsdirektoratet vil også fremover lægge  

 stor vægt på at inddrage de relevante myndigheder og  

 organisationer i forbindelse med varetagelsen af direktoratets funktioner  

 på adoptionsområdet.
Samtidig vil kredsen af myndigheder og  

 organisationer m.v., der inddrages, kunne tilpasses i forhold til det  

 aktuelle emne.
 3. Lovforslagets økonomiske og administrative konsekvenser.
 Lovforslaget har som nævnt til formål at  

 nedlægge Adoptionsrådet.
 3.1. Økonomiske og administrative konsekvenser for det  

 offentlige.
 En nedlæggelse af Adoptionsrådet vil  

 medføre visse besparelser for de statsmyndigheder, der er  

 repræsenteret i rådet.
De opgaver, som hidtil er blevet varetaget af  

 Adoptionsrådet, vil fremover kunne løses af  

 Adoptionsnævnet og Civilretsdirektoratet.
Dette skønnes ikke at  

 ville medføre merudgifter af betydning.
 3.2. Økonomiske og administrative konsekvenser for  

 erhvervslivet.
 Lovforslaget har ikke økonomiske eller  

 administrative konsekvenser for erhvervslivet.
 4. Miljømæssige konsekvenser.
 Lovforslaget har ingen miljømæssige  

 konsekvenser.
 5. Forholdet til EU-retten.
 Lovforslaget indeholder ikke EU-retlige aspekter.
 6. Hørte myndigheder og organisationer.
 Forslaget sendes samtidig med fremsættelsen til  

 høring hos Adoption Center, DanAdopt, Landsforeningen Adoption og  

 Samfund, Adoptionsnævnet, Amtsrådsforeningen, Dansk Ungdoms  

 Fællesråd, Foreningen af Statsamtmænd, Foreningen af  

 Statsamtsjurister, Københavns Universitet, Red Barnet og  

 Socialforskningsinstituttet.
Sammenfattende skema Positive konsekvenser/ Mindreudgifter Negative konsekvenser/ merudgifter Økonomiske konsekvenser for a) stat og b) kommuner og amtskommuner Visse mindre besparelser for staten Ingen af betydning Administative konsekvenser for stat, kommuner og amtskommuner Ingen udover selve nedlæggelsen af  

 Adoptionsrådet Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Ophævelsen af § 29 b indebærer, at  

 Adoptionsrådet nedlægges.
Til § 2 Det foreslås, at loven træder i kraft den 1.  

 april 2002.
Lovforslaget sammenholdt med gældende ret Gældende formulering Lovforslaget § 29 b.
Justitsministeren nedsætter et  

 adoptionsråd.
 1. § 29 b ophæves.
Stk. 2. Rådet består af en formand og indtil 14  

 andre medlemmer, herunder repræsentanter for Adoptionsnævnet, de  

 formidlende organisationer, amtskommunerne, statsamterne og Landsforeningen  

 Adoption og Samfund.
Medlemmerne udpeges af justitsministeren for fire  

 år.
Stk. 3. Rådets opgave er at følge udviklingen  

 på adoptionsområdet og herunder medvirke til at skabe debat om  

 generelle og principielle adoptionsspørgsmål.
Rådet kan  

 afgive henstillinger og anbefalinger m.v. til de relevante myndigheder og  

 organisationer.
Rådet kan til brug for sin virksomhed anmode  

 myndigheder og organisationer om at stille oplysninger til  

 rådighed.
 Stk. 4. Justitsministeren stiller sekretariatsbistand til  

 rådighed for rådet.
 Stk. 5. Rådet fastsætter selv sin  

 forretningsorden.
