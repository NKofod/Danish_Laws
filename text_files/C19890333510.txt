I.
Orientering.
 Arbejdstilsynet gennemfører i perioden maj-juni 1989 en forstærket  

 kredsindsats over for bedriftssundhedstjenesterne.
Indsatsen, der har hjemmel i BST-bekendtgørelsens §23, har til formål at  

 højne og skabe et mere ensartet funktionsniveau i BST.
Indsatsen gennemføres  

 som en spørgeskemaundersøgelse omfattende samtlige registrerede BST'ers  

 virkning og funktion, herunder administrative forhold, personaleforhold,  

 uddannelsesmæssige forhold og opgaver på medlems/ikke-medlemsvirksomheder.
 Til brug for den regionale indsats anvendes følgende materiale:
- Følgeskrivelse indeholdende oplysninger til BST'erne om baggrunden for  

 undersøgelsen af BST's virkning og funktion med tilhørende, - Standardspørgeskema, indeholdende de spørgsmål Arbejdstilsynet ønsker  

 besvaret af BST.
Spørgeskemaet har 2 typer spørgsmål, idet skemaet både  

 indeholder spørgsmål, der sigter mod Arbejdstilsynets udøvelse af  

 kontrolfunktionen over for bedriftssundhedstjenesterne og spørgsmål af mere  

 opklarende karakter, som kan danne grundlag for Arbejdstilsynets  

 vejledningsindsats.
 Det udarbejdende materiale har været forelagt Arbejdsmiljørådet til  

 udtalelse, og det centrale BST-udvalg har tiltrådt gennemførelsen af den  

 forstærkede indsats på BST-området.
II.
Instruktion.
1. Målgruppe Kredsen skal rette henvendelse til samtlige registrerede  

 bedriftssundhedstjenester, der har hovedhjemsted inden for kredsens  

 geografiske område.
 Indsatsen skal gennemføres i perioden ultimo maj-ultimo juni 1989 og  

 tilrettelægges således, at følgebrevet med tilhørende standardspørgeskema  

 udsendes fra kredsen til BST'erne ultimo maj 1989 med sidste svarfrist for  

 BST'erne medio juni 1989, med mindre andet aftales.
2. Materiale Følgeskrivelsen og standardspørgeskemaet er obligatorisk i  

 undersøgelsesfasen, og skal besvares af BST'erne i overensstammelse med  

 indholdet.
3. Tilsynspolitik Udøvelse af kredsens kontrolfunktion sker i overensstemmelse med  

 At-cirkulæreksrivelse nr. 6/1988 og i umiddelbar forlængelse af modtagelsen  

 af spørgeskemaerne i udfyldt stand.
 Kredsens udøvelse af kontrolfunktionen skal navnlig koncentreres om  

 spørgsmålene 2, 3, 4, 5, 11, 15, 16, 17 og 18. Der henvises til  

 BST-bekendtgørelsen og Arbejdstilsynets BST-vejledning 1981.
4. Resultat og opfølgning Det er vigtigt, at indsatsen forløber som planlagt inden for den  

 skitserede tidsramme og til afgørelse af, om dette er tilfældet, skal  

 følgende iagttages:
Kredsene skal - kontrollere, at alle spørgsmål besvares entydigt af hensyn til  

 oplysningernes senere anvendelse, - registrere i ugeberetningssystemet den tid, der medgår til indsatsen, - gennemgå de indkomne svar fra BST'erne i perioden medio juni- ultimo  

 juni 1989, - senest den 25. juni 1989 udarbejdede en kortfattet redegørelse om  

 forløbet af indsatsen.
Rapporten indsendes til Direktoratet tillige med kopi  

 af samtlige indkomne besvarelser fra BST.
 Rapporten skal som minimum indeholde følgende:
- beskrivelse af de hovedproblemstillinger, som har givet anledning til  

 påbudsafgivelse, - hvordan indsatsen er tilrettelagt, herunder kontrolbesøg,  

 mødevirksomhed, vejledning af BST, - hvordan Arbejdstilsynets initiativ er blevet modtaget i  

 bedriftssundhedstjenesterne, og hvordan samarbejdet er forløbet, - hvilke konkrete resultater indsatsen har medført, - om der er behov for yderligere opfølgning i form af  

 kontrol/vejledningsindsats over for bedriftssundhedstjenesterne, - eventuelle forslag til en forbedret indsats på området på et senere  

 tidspunkt.
 Eventuelle tvivlspørgsmål forelægges Direktorates 5. kontor, ligesom  

 Direktoratet står til disposition med rådgivning og vejledning iøvrigt.
III.
Ikrafttræden.
 Cirkulæreskrivelsen træder i kfrat ved udsendelsen.
