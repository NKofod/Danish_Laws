 I medfør af § 6, § 8, stk. 4, og § 41, stk. 2 og 3, i lov nr. 332 af 19.  

 juni 1974 om erstatning for atomskader (nukleare skader) med senere ændringer  

 fastsættes følgende:
§ 1.  Stater, som har tiltrådt Fællesprotokollen af  

 21. september 1988 vedrørende anvendelsen af Wienkonventionen og  

 Pariskonventionen, og som ligeledes har tiltrådt Wienkonventionen, skal ved  

 anvendelsen af kapitel II i lov om erstatning for atomskader ligestilles med  

 stater, der har tiltrådt Pariskonventionen.
Fællesprotokollen er optaget som  

 bilag til denne bekendtgørelse.
 § 2.  Hvis nuklear substans sendes til et anlæg her i  

 riget fra en afsender i en stat, der har tiltrådt Wienkonventionen og  

 fællesprotokollen, skal indehaveren af anlægget ved skriftlig aftale påtage  

 sig ansvaret for nukleare skader forvoldt ved ulykker, som ikke udelukkende  

 finder sted i en stat, der ikke har tiltrådt Tillægskonventionen af 31.  

 januar 1963 til Pariskonventionen.
 Stk. 2.  Ved forsendelse fra et anlæg her i riget til en  

 modtager i en stat, der har tiltrådt Wienkonventionen og fællesprotokollen,  

 skal indehaveren af anlægget ved skriftlig aftale påtage sig ansvaret i det  

 omfang, der er nævnt i stk. 1.
 § 3.  Overtrædelse af bekendtgørelsens § 2 straffes  

 med bøde eller hæfte.
 Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der efter §  

 41, stk. 3, 2. pkt., i lov om erstatning for atomskader pålægges den  

 juridiske person som sådan bødeansvar.
 § 4.  Bekendtgørelsen træder i kraft den 1. september  

 1994.
Justitsministeriet, den 29. juni 1994 Erling Olsen / Torsten Hesselbjerg Bilag til bekendtgørelse om erstatning for atomskader Bilag Oversættelse FÆLLESPROTOKOL VEDRØRENDE ANVENDELSE AF WIENKONVENTIONEN OG PARISKONVENTIONEN De kontraherende parter er UNDER HENSYN TIL Wienkonventionen om civilretligt ansvar for atomskader af  

 21. maj 1963; og UNDER HENSYN TIL Pariskonventionen om ansvar over for tredjemand på den  

 nukleare energis område af 29. juli 1960, som ændret ved Tillægsprotokol af  

 28. januar 1964 og ved Protokol af 16. november 1982; og I BETRAGTNING AF at Wienkonventionen og Pariskonventionen er af lignende  

 indhold, og at ingen stat for nuværende har tiltrådt begge konventioner; OVERBEVIST OM at overholdelse af den ene konvention af en stat, som har  

 tiltrådt den anden konvention, kan føre til vanskeligheder ved samtidig  

 anvendelse af begge konventioner i tilfælde af en nuklear ulykke; og ØNSKER derfor at etablere en forbindelse mellem Wienkonventionen og  

 Pariskonventionen ved i fællesskab at udvide de i konventionerne indeholdte  

 bestemmelser om civilretligt ansvar for atomskader og at eliminere risikoen  

 for konflikter ved samtidig anvendelse af begge konventioner i tilfælde af en  

 nuklear ulykke; OG ER HEREFTER BLEVET ENIGE om følgende:
Artikel I I denne Protokol forstås ved:
Artikel II I forbindelse med denne Protokol:
Artikel III 1. I tilfælde af en nuklear ulykke gælder enten  

 Wienkonventionen eller Pariskonventionen, således at anvendelse af den ene  

 konventions bestemmelser udelukker anvendelse af den anden konventions  

 bestemmelser.
 2. I tilfælde af en nuklear ulykke i et nukleart  

 anlæg, skal den af den stat, i hvis territorium anlægget er beliggende,  

 underskrevne eller ratificerede konvention finde anvendelse.
 3. I tilfælde af en nuklear ulykke under transport af  

 nuklear substans skal den af den stat, i hvis territorium det nukleare anlæg  

 er beliggende, og hvis indehaver er erstatningsansvarlig i henhold til enten  

 Wienkonventionens Artikel II.1 (b) og (c) eller Pariskonventionens Artikel  

 4(a) og (b), underskrevne eller ratificerede konvention finde anvendelse.
Artikel IV 1. Wienkonventionens Artikel I til XV skal finde  

 anvendelse med hensyn til de kontraherende stater, der har tiltrådt denne  

 Protokol, og som ligeledes har tiltrådt Pariskonventionen, på samme måde som  

 mellem stater, der har tiltrådt Wienkonventionen.
 2. Pariskonventionens Artikel 1 til 14 skal finde  

 anvendelse med hensyn til de kontraherende stater, der har tiltrådt denne  

 Protokol, og som ligeledes har tiltrådt Wienkonventionen, på samme måde som  

 mellem stater, der har tiltrådt Pariskonventionen.
Artikel V Denne Protokol er åben for tiltrædelse og underskrift på Den  

 internationale Atomenergiorganisations hovedkontor fra den 21. september og  

 indtil ikrafttrædelsesdatoen af alle stater, som har underskrevet,  

 ratificeret eller tiltrådt enten Wienkonventionen eller Pariskonventionen.
Artikel VI 1. Protokollen skal ratificeres, stadfæstes, godkendes  

 eller tiltrædes.
Ratifikations-, stadfæstelses- eller godkendelsesdokumenter  

 kan kun accepteres fra stater, som har tiltrådt enten Wienkonventionen eller  

 Pariskonventionen.
Stater som ikke har underskrevet Protokollen kan tiltræde  

 denne.
 2. Ratifikations-, stadfæstelses-, godkendelses- eller  

 tiltrædelsesdokumenter deponeres hos Generaldirektøren for Den internationale  

 Atomenergiorganisation, som hermed er udpeget som depositar for denne  

 Protokol.
Artikel VII 1. Denne Protokol træder i kraft tre måneder efter  

 deponering af ratifikations-, stadfæstelses-, godkendelses- eller  

 tiltrædelsesdokumenter fra mindst fem stater, der har tiltrådt  

 Wien-konventionen, og fem stater, der har tiltrådt Pariskonventionen.
For  

 hver stat, der ratificerer, stadfæster, godkender eller tiltræder denne  

 Protokol og herefter deponerer ovennævnte dokumenter, træder Protokollen i  

 kraft tre måneder fra datoen for deponering af ratifikations-,  

 stadfæstelses-, godkendelses- eller tiltrædelsesdokumentet.
 2. Denne Protokol skal være i kraft sålænge både  

 Wienkonventionen og Pariskonventionen er i kraft.
Artikel VIII 1. Enhver af de kontraherende parter kan tilbagetrække  

 deres tiltrædelse af denne Protokol ved skriftlig meddelelse til depositaren.
 2. Tilbagetrædelsen træder i kraft et år fra datoen  

 for meddelelse herom er modtaget af depositaren.
Artikel IX 1. Kontraherende parter, som trækker deres tiltrædelse  

 af Wienkonventionen eller Pariskonventionen tilbage, skal give meddelelse til  

 depositaren om, at den pågældende konvention ikke længere finder anvendelse  

 for den pågældende stats vedkommende, samt oplyse pr. hvilken dato  

 tilbagetrædelsen gælder.
 2. Denne Protokol skal pr. tilbagetrædelsesdatoen ikke  

 finde anvendelse for kontraherende parter, som har trukket deres tiltrædelse  

 af Wienkonventionen eller Pariskonventionen tilbage.
Artikel X Depositaren skal omgående underrette de kontraherende parter og stater  

 indbudt til Konferencen om forholdet imellem Pariskonventionen og  

 Wienkonventionen samt Generalsekretæren for Organisationen for Økonomisk  

 Samarbejde og Udvikling om:
Artikel XI Protokollens originaltekst, af hvilke teksterne på arabisk, kinesisk,  

 engelsk, fransk, russisk og spansk har samme gyldighed, skal deponeres hos  

 depositaren, af hvem bekræftede genparter vil blive sendt til alle  

 signatarstater og stater indbudt til Konferencen om forholdetimellem  

 Pariskonventionen og Wienkonventionen samt Generalsekretæren for  

 Organisationen for Økonomisk Samarbejde og Udvikling.
