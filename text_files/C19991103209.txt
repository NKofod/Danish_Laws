Cirkulære om organisationsaftale for  

 ansatte i staten med en læreruddannelse INDHOLD CIRKULÆRE ORGANISATIONSAFTALEN § 1. Dækningsområde § 2. Ansættelse § 3. Løn § 4. Pension § 5. Ansatte med højeste arbejdstid § 6. Ansatte uden højeste arbejdstid § 7. Deltidsansættelse § 8. Ikrafttræden og opsigelse Finansministeriet og Lærernes Centralorganisation  

 har den 27. april 1999 indgået medfølgende  

 organisationsaftale.
 Organisationsaftalen udgør sammen med  

 LC/OC-fællesoverenskomsten af 14. oktober 1999 (Fmst. nr. 021-99) det  

 samlede overenskomstgrundlag.
Organisationsaftalen har virkning for personer, der  

 ansættes efter underskrivelsen.
Personer ansat før  

 organisationsaftalens ikrafttræden, der i øvrigt opfylder  

 betingelserne i aftalens § 1, kan ved aftale mellem parterne henføres  

 til organisationsaftalen.
Til § 3 Finansministeriet bemyndiger hermed vedkommende  

 ministerium til at indgå aftale med Lærernes Centralorganisation  

 i henhold til § 31) . Bemyndigelsen omfatter  

 lønfastsættelsen for enkeltstillinger, hvor den samlede  

 løn er lavere end lønnen i lønramme 37. Sager om  

 lønfastsættelse for grupper af ansatte skal forelægges  

 Finansministeriet.
 For lønfastsættelsen gælder  

 følgende retningslinier:
 Lønnen fastsættes med udgangspunkt i aftalen  

 mellem Finansministeriet og centralorganisationerne om forsøg med nye  

 lønsystemer.
Forslag til aflønning i forbindelse med  

 nyansættelse drøftes mellem institutionen og den  

 pågældende, og forslag fremsendes til Lærernes  

 Centralorganisation med udkast til aftale.
Hvis Lærernes  

 Centralorganisation ikke inden for en frist af 3 uger anmoder om forhandling,  

 er aftalen endelig, og centralorganisationen tilbagesender aftalen med  

 underskrift.
Den aftalte aflønning for allerede ansatte kan  

 ændres ved aftale efter tilsvarende retningslinier.
Hvis der ikke  

 opnås enighed, er den hidtidige aflønning fortsat  

 gældende.
Finansministeriet, den 22. oktober  

 1999 P.M.V.E.B.Carsten Holm Bilag 1 Organisationsaftale for ansatte i staten med en  

 læreruddannelse Denne organisationsaftale udgør sammen med  

 fællesoverenskomsten mellem LC/OC og Finansministeriet det samlede  

 overenskomstgrundlag.
§ 1. Dækningsområde Institutioner Organisationsaftalen omfatter staten.
Endvidere omfattes selvejende  

 institutioner, som parterne aftaler at henføre til  

 organisationsaftalen.
Personkreds Stk. 2. Organisationsaftalen omfatter personer, der har  

 gennemgået uddannelsen som lærer i folkeskolen, og som  

 ansættes til varetagelse af opgaver, hvor uddannelsen som lærer  

 er relevant i forhold til stillingens indhold.
 Stk. 3. Organisationsaftalen omfatter ikke ansatte i  

 egentlige lærerstillinger, medmindre andet aftales mellem parterne.
 Stk. 4. Organisationsaftalen omfatter ikke ansatte, der  

 er omfattet af anden aftale eller overenskomst.
§ 2. Ansættelse Ansættelse efter denne organisationsaftale sker på  

 månedsløn.
§ 3. Løn Lønnen fastsættes ved aftale mellem Finansministeriet og  

 Lærernes Centralorganisation.
§ 4. Pension Styrelsen indbetaler pensionsbidrag til Lærernes Pension.
Stk. 2. Pensionsbidraget udgør 15 pct., fordelt  

 med 5 pct. i eget bidrag og 10 pct. i arbejdsgiverbidrag.
Pensionsbidraget  

 beregnes af den aftalte løn, opregnet med 100/95.
§ 5. Ansatte med højeste arbejdstid Arbejdstiden udgør gennemsnitlig 37 timer pr. uge opgjort  

 månedsvis.
Stk. 2. Arbejdstid, der overstiger den i stk.1,  

 anførte norm, godtgøres med overarbejde med enten betaling med 1/1924 af årslønnen pr. time på  

 udbetalingstidspunktet med tillæg af 50 pct.
eller afspadsering af samme varighed som det præsterede overarbejde med  

 tillæg i fritid af 50 pct.
Afspadsering skal være afviklet inden  

 udløbet af de følgende 3 måneder, medmindre andet aftales  

 lokalt.
 Det er en forudsætning for godtgørelse, at overarbejdet er  

 beordret og kontrollabelt.
§ 6. Ansatte uden højeste arbejdstid Ansatte, der selv har en afgørende indflydelse på  

 arbejdstilrettelæggelsen og arbejdstidens placering, eller hvis normale  

 tjeneste af andre grunde unddrager sig kontrol, er ikke omfattet af § 5, men  

 følger reglerne for statens tjenestemænd uden højeste  

 arbejdstid, herunder reglerne om godtgørelse for merarbejde.
§ 7. Deltidsansættelse Hvis ansættelse sker på deltid, nedsættes lønnen  

 forholdsmæssigt.
 Stk. 2. Eventuel merbeskæftigelse af midlertidig  

 karakter godtgøres med normal timeløn (1/1924 af  

 årslønnen for fuldtidsbeskæftigelse på  

 udbetalingstidspunktet).
§ 8. Ikrafttræden og opsigelse Organisationsaftalen har virkning for personer, der ansættes efter  

 underskrivelsen.
Personer ansat før organisationsaftalens  

 ikrafttræden, der i øvrigt opfylder betingelserne i § 1, kan ved  

 aftale mellem parterne henføres til organisationsaftalen.
 Stk. 2. Organisationsaftalen kan af parterne skriftligt  

 opsiges med 3 måneders varsel til en 31. marts, dog tidligst 31. marts  

 2002.
København, den 27. april 1999 Lærernes Centralorganisation Anni Herfort Andersen Finansministeriet P.M.V.
 E.B.
Carsten Holm 1)   Lærernes  

 Centralorganisation har meddelt, at man har delegeret forhandlings- og  

 aftaleretten for enkeltstillinger til Danmarks Lærerforening.
