Østre Landsrets dom af 15. februar 1991 En restauratørs momstilsvar for en årrække var skønsmæssigt forhøjet af  

 toldvæsenet, idet der var konstateret en række mangler ved regnskabsførelsen,  

 herunder i nogle tilfælde negativ kassebeholdning og manglende specifikation  

 af detailsalget.
På grundlag af en indhentet syns- og skønsrapport fandt  

 retten ikke, at manglerne var af et sådant omfang, at dette i sig selv kunne  

 begrunde tilsidesættelse af regnskabet.
Man fandt dog alligevel, at det var  

 med rette, at regnskabet var tilsidesat, idet den af restauratøren påståede  

 interne omsætning i form af udskænkning uden beregning havde været af  

 usædvanligt omfang, uden at den pågældende kunne godtgøre rigtigheden heraf.
