 En andelsboligforening klagede over grundværdiansættelsen ved 18.
 alm. vurd. pr. 1.1.1986 for en grund på 134.140 m2. Området var udlagt  

 til tæt lav boligbebyggelse, medens 69.691 m2 af grunden (heraf 17.959 m2  

 vej) var udlagt til kvarterpark.
 Skyldrådet havde ansat grundværdien excl. vej til 530 kr. pr. m2  

 grundareal.
 Klageren påstod grundværdien nedsat bl.a. under henvisning til, at  

 kvarterparken måtte ansættes til 0, idet også andre end andelshaverne kunne  

 benytte friområderne, herunder tennisbanerne, der var etableret af kommunen.  

 Kommunen havde stillet disse gratis til rådighed under den forudsætning, at  

 også andre end andelshaverne kunne benytte dem, og andelsboligforeningen  

 vedligeholdt området.
Efter de foreliggende opysninger om ejendommens beliggenhed og  

 planmæssige status fandt Landsskatteretten, at området, hvorpå kvarterparken  

 var beliggende, måtte ansættes som fællesareal.
Dels kunne værdien genfindes  

 i det areal, der var henført til rækkehusbebyggelsen, dels måtte det lægges  

 til grund, at arealet var behæftet med offentligretlige byrder med adgang til  

 anvendelse for en fremmed kreds af personer, således at det ikke indeholdt en  

 selvstændig grundværdi for boligforeningen.
 Grundværdien blev herefter i øvrigt ansat i overensstemmelse med en af  

 skyldrådet under sagens behandling afgiven indstilling udfra  

 byggeretsværdiprincippet med et nedslag for stor grund på 12,5%.
 En andelsboligforening klagede over grundværdiansættelsen ved 18. alm.  

 vurdering pr. 1.1.1986 for en ejendom udlagt til tæt lav bebyggelse.
Ejendommen omfattede et grundareal på 134.140 m2, der i 1948 var bebygget  

 med 195 beboelseshuse, hver med et bebygget areal på 74-100 m2, samt 2  

 bygninger på hhv. 362 og 409 m2 med fuld kælder.
Desuden var der på  

 ejendommen i 1957 opført et garageanlæg på 722 m2 samt i 1979-81 opført en  

 række udhuse og carporte.
Grundværdien var af skyldrådet ansat til 61.575.900 kr. med følgende Området var i partiel byplan nr. 11 udlagt til tæt-lav boligbebyggelse.
I  

 kommuneplanen var den max. tilladte bebyggelsesprocent fastsat til 35 og  

 mindste grundstørrelse 300 m2. Matr.nr. 10 d på 69.691 m2, heraf 17.959 m2  

 vej, var udlagt til kvarterpark.
Et kvartercenter på 4.550 m2 havde dog en  

 max. tilladt bebyggelsesprocent på 40.
 Til støtte for påstanden gjorde klageren gældende, at stigningen på 145 %  

 i forhold til årsreguleringen pr. 1.4.1985 var for høj, at der var lyst  

 hjemfaldsdeklaration til kommunen, hvorefter kommunen kunne tilbagekøbe  

 arealet med bygninger i år 2040 for 200.000 kr.: samt at Landsskatterettens  

 kendelse vedr. grundværdiansættelsen ved 15. alm. vurdering pr. 1.4.1973  

 måtte tages som udtryk for, at der ved grundværdiansættelserne skulle tages  

 udgangspunkt i den tidligere vurdering og den konstaterede prisstigning  

 mellem vurderingerne.
 Skyldrådet havde under sagens behandling afgivet indstilling om, at  

 grundværdien blev stadfæstet, idet man dog fandt, at grundværdien i  

 overensstemmelse med praksis burde været beregnet således:
 svarende til 535 kr. pr. m2 nettogrundareal.
 Ansættelsen er således i underkanten, men under hensyn til den procentvise  

 beskedne difference indstilles den dog stadfæstet.
 Det bemærkes, at den relativt store stigning i grundværdiansættelsen uden  

 tvivl skyldes et meget forsigtigt vurderingsniveau ved tidligere vurderinger.
 Subsidiært kunne grundværdien ansættes således:
Klageren kunne ikke tiltræde skyldrådets indstilling, idet det blev gjort  

 gældende, at 69.691 m2 i henhold til kommuneplanen var udlagt til afgiftsfri  

 kvarterpark, at grunden ikke kunne sælges og var belagt med en  

 tilbagekøbsklausul.
Endvidere anførte klageren, at grundværdien skulle  

 ansættes til en ensartet områdepris uden kvarterparken men incl. byggeret.  

 Klageren henviste til, at områdeprisen var ca. 620 kr. pr. m2, hvorved en  

 parcelhusgrund var ansat til 526 kr. pr. m2 incl. byggeret: samt til  

 ansættelsen af et område beliggende vest for klageejendommen, der var  

 værdiansat til 1.300 kr. pr. m2 etageareal.
 Klageren gjorde slutteligt bl.a. gældende, at ansættelsen var for høj og  

 anførte at følgende vurdering kunne godkendes:
 Skyldrådet bemærkede hertil:
at grundværdien er et udtryk for den samlede handelsværdi af grunden i  

 ubebygget stand.
Fordelingen i specifikationen er således uden betydning, at ejendommen ikke kan overdrages og er belagt med hjemfaldsklausul ikke  

 skal tages i betragtning ved vurderingen, at grundværdien for en stor grund ansat efter byggeretsprincippet bliver  

 relativ lav, at klagerens oplysninger vedr. ansættelsen af det nærliggende område er  

 unøjagtige, idet de kun omfatter den del af grunden, der er udlagt til  

 etagebebyggelse og, at klagerens beregning af grundværdien ikke ville føre til en ansættelse,  

 der udtrykker handelsværdien på vurderingstidspunktet.
Klagen uddybede efterfølgende ved en kontorforhandling de fremførte  

 synspunkter og fremhævede især det for klageren væsentligste klagepunkt, at  

 man ved opskrivningen af vurderingerne foretog en uberettiget beskatning af  

 kvarterparken.
Denne benyttedes ikke alene af beboerne på klageejendommen men  

 også af beboerne i de omliggende etageejendomme.
Kvarterparken blev benyttet  

 til boldspil, skøjtebane og legeplads, ligesom der var 5 tennisbaner, heraf 2  

 nyetablerede, der alle var stillet gratis til rådighed af kommunen, idet det  

 var stillet som en betingelse, at også andre end andelshaverne kunne benytte  

 tennisbanerne.
Området blev vedligeholdt af andelsboligforeningen med lidt  

 praktisk hjælp fra kommunen.
Til sammenligning af byrderne herved anførtes,  

 at naboejendommens fællesarealer var ejet af kommunen.
 Landsskattertten bemærkede, at grundværdien i henhold til bestemmelserne i  

 vurderingslovens § 6, jf. § 13, stk. 1, er grundens handelsværdi i ubebygget  

 stand under hensyn til beskaffenhed og beliggenhed og til en i økonomisk  

 henseende god anvendelse.
 Endvidere bemærkedes, at vurderingen i overensstemmelse med principperne i  

 vurderingslovens § 1 ikke er foretaget med udgangspunkt i en tidligere  

 vurdering, men efter en fornyet undersøgelse og selvstændig bedømmelse til  

 opfyldelse af vurderingslovens forskrift om ansættelse af grundens værdi i  

 handel og vandel på vurderingstidspunktet.
Til klagerens påstand om, at der skulle tillægges tilbagekøbsretten  

 betydning ved vurderingen, bemærkede retten med henvisning til  

 vurderingsloven § 13, stk. 2, at der ved ansættelsen af grundværdien kun  

 tages hensyn til de til grunden knyttede rettigheder og byrder af  

 offentligretlig karakter.
Deklarationen om tilbagekøbsret for kommunen var  

 pålagt ejendommen i forbindelse med en privatretlig aftale, hvor kommunen  

 optrådte som aftalepartner, og hvor køberen frivilligt tiltrådte vilkårene  

 for ejendommens overdragelse, herunder deklarationens bestemmelser.
Efter de foreliggende oplysninger om ejendommens beliggenhed og  

 planmæssige status fandt Landsskatteretten, at området, hvorpå kvarterparken  

 var beliggende, ville være at ansætte som fællesareal.
Dels kunne værdien  

 genfindes i det areal, der var henført til rækkehusbebyggelsen, dels måtte  

 det lægges til grund, at arealet var ejet af boligforeningen, men var  

 behæftet med offentligretlige byrder om adgang til anvendelse for en fremmed  

 kreds af personer, således at det ikke indeholdt en selvstændig grundværdi  

 for boligforeningen.
 Grundværdien blev herefter ansat som indstillet af skyldrådet, men uden  

 værdiansættelse af kvartercenterarealet:
