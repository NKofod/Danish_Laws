 Ministeriet for Skatter og Afgifter meddelte et skoleudvalg, at boder på  

 skoler, der sælger mælkeprodukter, brød og frugt for mere end 10.000 kr. om  

 året, ikke kan fritages for at betale moms af salget, selv om lokaler,  

 materiel og arbejdsløn betales af det offentlige, og udsalgspriserne  

 fastsættes således, at de kun dækker udgifterne til indkøb og distribuering.
Det blev dog tilføjet, at der indtil videre ikke skal betales moms ved  

 salg af konsummælksprodukter på skoler uden kantine, når produkterne sælges  

 til priser, der ikke dækker indkøbsprisen på grund af EF-tilskud, kommunale  

 tilskud eller andre tilskud.
Dette gælder, selv om der også sælges andre  

 varer, fx brød og frugt, hvoraf der skal beregnes moms.
 Afgørelsen er senere ændret ved Dep.1074. Se også Mn.292 og Mn.465.
