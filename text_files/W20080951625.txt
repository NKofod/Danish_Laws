Ikke ret til dagpenge, ikke tilmeldt jobcenter, dimittend, vejledning, særligt behov, dato for afslutning af uddannelse, forhåndsgodkendelse Ankenævnet har behandlet Deres klage på møde den 13. marts 2008.
Nævnet traf denne A F G Ø R E L S E De har ret til dagpenge i perioden fra den 8. marts til og med den 12. marts 2007.
 Ankenævnet ændrer således Arbejdsdirektoratets afgørelse af den 30. marts 2007.
B E G R U N D E L S E Ankenævnet har lagt til grund, at  De var under Deres studium på universitetet medlem af a-kassen,  I november 2006 var De i kontakt med a-kassen i forbindelse med overvejelser om, at holde op på universitetet og melde Dem som arbejdssøgende,  De blev da vejledt om kravet om, at De skulle tilmelde Dem som ledig på det, der dengang hed AF (nu jobcenteret), hvis De ønskede dagpenge,  De den 9. februar 2007 kontaktede a-kassen og fik tilsendt blanket til forhåndsgodkendelse,  De den 13. marts 2007 modtog en underskrevet forhåndsgodkendelse, som De samme dag afleverede i jobcenteret, ligesom De samme dag tilmeldte Dem jobcentret som ledig, og  forhåndsgodkendelsen var underskrevet den 8. marts 2006.
 Som udgangspunkt kan udbetaling af dagpenge kun finde sted, hvis den ledige er tilmeldt AF som arbejdssøgende.
 A-kassen kan dog udbetale dagpenge for en periode med manglende tilmelding, hvis den manglende tilmelding skyldes forhold hos jobcentret eller a-kassen, og medlemmet ikke har kunnet hindre eller afhjælpe den manglende tilmelding, og de øvrige betingelser for at udbetale dagpenge i perioden er opfyldt.
 Ankenævnet lagt vægt på, at De afsluttede Deres uddannelse den 8. marts 2007. De havde således ret til dagpenge fra denne dato, hvis de øvrige betingelser herfor er opfyldt.
 Ankenævnet har vurderet, at De har ret til dagpenge fra den 8. marts 2007.
 Ankenævnet har herved lagt vægt på, at De henvendte dem til a-kassen den 9. februar 2007, hvor De bad om at få tilsendt en blanket til forhåndsgodkendelse.
 Det fremgår af bekendtgørelse om en a-kasses pligt til at vejlede mv., at a-kassen skal informere om rådighedsforpligtelsen, og om at et medlem for at stå til rådighed skal tilmelde sig arbejdsformidlingen, og videre skal a-kassen altid give det enkelte medlem individuel og personlig vejledning, hvis et medlem har særligt behov herfor.
Det er ankenævnets opfattelse, at a-kassen ved Deres anmodning om at få en blanket til forhåndsgodkendelse havde en forpligtelse til at vejlede Dem om de særlige forhold, som var relevante for Dem ved afslutningen af Deres uddannelse.
A-kassen burde derfor have oplyst Dem om reglerne for, hvornår Deres uddannelse kunne anses for afsluttet, om betydningen heraf i forhold til retten til dagpenge, og om kravet om, at De skulle være tilmeldt jobcenteret for at have ret til dagpenge.
 Ankenævnet finder, at den vejledning De fik i november 2006 af a-kassen ikke var tilstrækkelig, i forhold til Deres behov for vejledning i forbindelse med afslutningen af Deres uddannelse.
 Ankenævnet finder derfor, at det beror på a-kassens forhold, at De ikke på et tidligere tidspunkt blev tilmeldt jobcenteret, og at De således ikke allerede fra den 8. marts 2008 fik ret til dagpenge.
 Videre finder ankenævnet, at De på grund af a-kassens manglende vejledning ikke selv har kunnet hindre eller afhjælpe, at De ikke tidligere blev tilmeldt jobcenteret.
R E G L E R Ankenævnet henviser til  § 57, stk. 1, 1. pkt., stk. 4, og stk. 5, § 62 a, stk. 1, og § 65, stk. 1-5, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 6, og § 11, stk. 1, i Arbejdsdirektoratets bekendtgørelse nr. 179 af 19. februar 2007 om rådighed, og  § 2, stk. 1, nr. 1, og § 5, stk. 1, i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, A-kasse Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 57. Dagpenge kan kun udbetales til et medlem, som er ledigt, Stk. 4. Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende.
Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de dagpengemæssige konsekvenser af manglende kontakt til Arbejdsformidlingen, samt i hvilke tilfælde manglende tilmelding ikke skal have dagpengemæssige konsekvenser.
§ 62 a.
Dagpenge må ikke udbetales til et medlem, som deltager i uddannelse.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.
 Stk. 3. Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
Arbejdsdirektoratets bekendtgørelse nr. 179 af 19. februar 2007 om rådighed Registrering som jobsøgende § 6. Et medlem skal være registreret som arbejdssøgende hos jobcenteret for at kunne få dagpenge.
Medlemmet skal være registreret i hele den periode, medlemmet anmoder om dagpenge for.
Medlemmet anses for registreret, når registreringen er sket i det fælles datagrundlag for beskæftigelsesindsatsen.
Et medlem kan ikke opfylde betingelsen om at være registreret ved kun at oprette et CV, jf. § 10, stk. 4.
Stk. 2. Har medlemmet ikke fået dagpenge, kan a-kassen udbetale dagpenge for en periode med manglende registrering, jf. stk. 1, hvis 1) medlemmet har et datostemplet dagpengekort eller bekræftelse på digital registrering, som viser, at medlemmet skulle have været registreret i perioden, eller 2) den manglende registrering skyldes a-kassens forhold eller forhold hos jobcenteret, som jobcenteret eller Arbejdsmarkedsstyrelsen har bekræftet.
 Stk. 3. Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende registrering, og de øvrige betingelser for at udbetale dagpenge i perioden er opfyldt.
 Stk. 4. Udbetaling af dagpenge efter stk. 2 til et ledigt medlem kan dog først ske, når medlemmet er registreret som arbejdssøgende, jf. stk. 1.
 Stk. 5. Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.
Konsekvenser § 11. Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er registreret som arbejdssøgende, jf. § 6, eller ikke kan overtage arbejde eller deltage i samtaler, aktiviteter eller tilbud, jf. §§ 7-9.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
§ 2. Når et medlem bliver ledigt, skal a-kassen informere medlemmet om rådighedsforpligtelsen.
A-kassen skal herunder informere om, at et medlem for at stå til rådighed for arbejdsmarkedet skal 1) tilmelde sig arbejdsformidlingen (AF), § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
