 I medfør af undervisningsministeriets bekendtgørelse nr. 2 af 5. januar  

 1987 om edb-assistentuddanneelsen, §§ 8 og 10-14 meddeles følgende  

 retningslinier:
Ad § 10, stk. 1, nr. 1: Obligatoriske opgaver Det fremgår, at der stilles obligatoriske opgaver i alle datamatiske fag,  

 bortset fra fagene Projektarbejde og Suppleringsfag.
Bestemmelsen skal i sin  

 helhed opfattes således, at der heller ikke stilles obligatorisk opgave i  

 faget Afsluttende projekt.
Obligatoriske opgaver løses individuelt eller i grupper med indtil 3  

 deltagere.
Opgaven kan bestå af flere dele, men aflevering og  

 bedømmelse sker samlet.
Arbejdet med hjemmeopgaver nedsættes forholdsmæssigt i den periode, hvor  

 der løses obligatoriske opgaver.
Opgaveløsningen må ikke antage prøvelignende  

 karakter.
 Afleveringsfristen for de obligatoriske opgaver fastsættes af skolen i  

 rimelig tid før henholdsvis aflevering af halvårsopgaver, jfr. § 10, stk. 1,  

 nr. 2, og den mundtlige eksamen, jfr. § 10, stk. 1, nr. 3.
 Hermed opnår eleven skolens vurdering af de selvstændige arbejde i de  

 enkelte fag før den forestående eksamen med ekstern bedømmelse, og der skabes  

 samtidig mulighed for en genaflevering inden dette tidspunkt.
I særlige tilfælde kan skolen dog - efter eget skøn - udsætte en eventuel  

 genaflevering til senest et halvt år efter fagets afslutning.
Genaflevering  

 kan finde sted højst een gang for hvert fag.
 Bekendtgørelsen stiller krav om, at alle obligatoriske opgaver skal være  

 bedømt med karakteren bestået, før eksamen i Afsluttende projekt kan  

 aflægges.
Ad § 10, stk. 1, nr. 2: Halvårsopgaver Det overordnede tema(emne) for halvårsopgaverne er fastlagt i  

 bekendtgørelsens § 8.
 Direktoratet vil løbende udsende vejledende forslag til konkrete  

 emner for halvårsopgaverne.
 Det forudsættes, at opgaverne tager udgangspunkt i det forudgående  

 undervisningsforløb, og at arbejdet med opgaverne i rimeligt omfang  

 integreres i den løbende undervisning.
 Arbejdet med hjemmeopgaver bør nedsættes forholdsmæssigt i den periode,  

 hvor der arbejdes med halvårsopgaverne.
 Sigtet med halvårsopgaverne er at skabe sammenhæng mellem emnerne i det  

 forudgående undervisningsforløb og at understøtte den sideløbende  

 undervisning.
 Det er væsentligt, at disse opgaver ikke får karakter af større projekter.
 Det er en opgave for skolen af afgrænse halvårsopgaverne.
 Det er formodentlig ikke nogen nem opgave i en startfase.
 Der er tale om en ny evalueringsform, og det vil være naturligt, at de  

 enkelte fagkyndige undervisere vil lægge vægt på, at der arbejdes med deres  

 stof i opgaven.
 Det må imidlertid understreges, at opgaverne tager udgangspunkt i  

 det forudgående undervisningsforløb, men ikke skal være fuldt dækkende for  

 undervisningen i de enkelte fag.
Halvårsopgaver gennemføres som gruppearbejde med indtil 4 deltagere.  

 Halvårsopgaverne bedømmes skriftligt med ekstern censor efter 13-skalaen Skolernes tilmelding af elever til eksamen vedrørende halvårsopgaverne  

 finder sted samtidig med tilmelding til den mundtlige eksamen, jfr. § 10,  

 stk. 1, nr. 3. Tilmeldingsproceduren er nærmere beskrevet i cirkulære af 15.  

 juni 1987 om eksamensproceduren, pkt. 1.4.
 Indstillingsfristen for de edb-assistenthold, der er startet i august  

 1987, er, for de fag, der er påbegyndt, 15. oktober 1987.
 Skolerne angiver samtidig, i hvilket tidsrum bedømmelsen ønskes gennemført  

 i overensstemmelse med skolernes undervisningsplaner, jfr. bekendtgørelsens §  

 2.
 Bedømmelsen skal være afsluttet, før den tilsvarende mundtilige eksamen  

 begynder.
Ad § 10, stk. 1, nr. 3: Mundtlig eksamen i de datamatiske fag Eksamen gennemføres i henhold til det periodevis udsendte cirkulære om  

 eksamensafvikling, tilladte hjælpemidler m.v.
I 1987 udsendes særlige regler  

 vedrørende edb-assistentuddannelsen.
 Der er tale om individuel eksamination og bedømmelse som ved øvrige  

 mundtlige eksaminer i handelsskolen.
 Skolernes tilmelding af elever til eksamen sker i henhold til det  

 tidligere nævnte cirkulære om eksamensprocedure.
Eksamen for den enkelte elev gennemføres under deltagelse af en  

 eksaminator (underviser) fra hvert af de datamatiske fag, der indgår i det  

 forudgående undervisningsforløb.
Direktoratet beskikker een censor.
 § 10,  stk. 1, nr. 4: Mundtlig eksamen i Økonomi Der  

 henvises til tidligere nævnte regler om eksamensafholdelse og tilmelding af  

 elever til eksamen.
 Eksamen i Økonomi afholdes efter 4. halvår på det 2 1/2-årige normalkursus  

 og efter 1. halvår eller 2. halvår på det 1 1/2-årige normalkursus-  

 Eksamensperioden vil være primo januar henholdsvis medio juni for det 1  

 1/2-årige normalkursus og medio juni for det 2 1/2-årige normalkursus.
§ 10,  stk. 1, nr. 5: Mundtlig eksamen i øvrige fag Der henvises til de tidligere nævnte cirkulærer om eksamensafholdelse og  

 om tilmelding til eksamen.
 Lodtrækningsresultatet meddeles af direktoratet forud for eksamen, der  

 afholdes efter 4, halvår på det 2 1 /2-årige normalkursus og efter 1. halvår  

 eller 2. halvår på det 1 1/2-årige normalkursus.
 Eksamensperioden er som nævnt under mundtlig eksamen i Økonomi ovenfor.
Ad § 10, stk. 1, nr. 6: Afsluttende projekt Bekendtgørelsen stiller krav om, at alle obligatoriske opgaver skal være  

 bedømt med karakteren bestået, før eksamen i Afsluttende projekt kan  

 aflægges.
 Det betyder, at tilmelding af elever til eksamen i henhold til cirkulære  

 af 15. juni 1987 om eksamensprocedure, pkt. 1.4., kan finde sted før dette  

 krav er opfyldt, men skolen har ansvaret for, at de elever, der eventuelt  

 ikke måtte have opfyldt kravet før eksamensafholdelse, ikke aflægger eksamen.
 Det understreges, at der gives een samlet karakter til den enkelte elev.
 § 10,  stk. 1, nr. 7: Karaktergivning m.v.
 Den nævnte bekendtgørelse nr. 426 af 9. oktober 1970 er ophævet og  

 erstattet af Undervisningsministeriets bekendtgørelse nr. 203 af 10. april  

 1987 om karaktergivning i handelsskolerne.
 § 10,  stk. 1, nr. 8: Årskarakterer m.v.
 I det fag, der via lodtrækning udvælges til eksamen, anføres,  

 eksamenskarakteren på eksamensbeviset.
 Det samme gælder for faget Økonomi, hvor der er obligatorisk eksamen.
Ved øvrige »andre fag« overføres den af skolen givne årskarakter  

 til eksamensbeviset.
Disse årskarakterer tæller ikke med i gennemsnittet,  

 jfr. bekendtgørelsens § 10, stk. 1, nr. 7.
 Der henvises i øvrigt til bekendtgørelsens § 14, hvoraf fremgår, at  

 direktoratet udsender eksamensbeviser til skolerne.
 P.d.v.
 e.b.
Erik Nexelmann underv.insp.
Bilag Bilaget er udeladt her.
Der henvises til Z BEK 2 19870105.
