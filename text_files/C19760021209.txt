 Cirkulæret om kemikalieaffald.
Indholdsfortegnelse 10. Uheld med kemikalieaffald 11. Tilsyn 12. Klage 13. Anden lovgivning m.v. om kemikalieaffald Bilag: Kemikalieaffaldsbekendtgørelsen (bekg. nr. 121 af 17. marts 1976 1. Indledning.
Den 1. april 1976 trådte bekendtgørelse nr. 121 af 17. marts 1976 om  

 kemikalieaffald i kraft.
Bekendtgørelsen er optrykt som bilag til dette  

 cirkulære.
Bekendtgørelsen er udsendt med hjemmel i lov nr. 178 af 24. maj  

 1972 om bortskaffelse m.v. af olie- og kemikalieaffald.
Med hjemmel i samme  

 lov er tidligere udstedt bekendtgørelse nr. 455 af 17. oktober 1972 om  

 bortskaffelse m.v af olieaffald, som ændret ved bekendtgørelse nr. 154 af 20.  

 marts 1974.
 Kemikalieaffaldsbekendtgørelsen og nærværende cirkulære er bl.a. baseret  

 på en rapport »Kemikalieaffald« af februar 1975, udarbejdet af en  

 arbejdsgruppe under miljøstyrelsen.
Bekendtgørelsen om kemikalieaffald er på flere punkter skærpet i forhold  

 til de tilsvarende bestemmelser om olieaffald.
Dette skyldes, dels at  

 kemikalieaffald normalt udgør en større forureningsrisiko for mennesker og  

 miljø end olieaffald, dels at kemikalieaffaldsbekendtgørelsen på en række  

 punkter er blevet ajourført i lyset af de erfaringer, som er gjort efter  

 olieaffaldsbekendtgørelsen.
 Formålet med kemikalieaffaldsbekendtgørelsen er at sikre, at alt  

 kemikalieaffald opbevares, transporteres og bortskaffes på en sådan måde, at  

 faren for forurening af omgivelserne begrænses bedst muligt.
 Siden begyndelsen af 1976 har Kommunekemi A/S i Nyborg været i stand til  

 at modtage så godt som alt det kemikalieaffald, der fremkommer her i landet.  

 Allerede fra 1972 kunne Kommunekemi A/S modtage og behandle alt olieaffald.  

 Kommunekemi A/S er oprettet af Kommunernes Landsforening, Københavns og  

 Frederiksberg kommuner og Danske Gasværkers Tjære Kompagni A/S.
Bekndtgørelsen fastslår i § 3, stk. 1, at enhver, der opbevarer,  

 transporterer eller bortskaffer kemikalieaffald, er ansvarlig for, at der  

 ikkke herved sker forurening af luften, jorden, grundvandet eller  

 overfladevandet, herunder havet.
Bestemmelsen gælder således både private og  

 virksomheder, herunder også offentlige virksomheder.
 Ifølge bekendtgørelsens § 7, stk. 1, skal alle landets kommunalbestyrelser  

 inden den 1. januar 1977 etablere lokale modtageordninger for  

 kemikalieaffald, jfr. nærmere herom i afsnit 4.
 Ved lokale modtageordninger forstås modtageordninger inden for et  

 geografisk område, bestående dels af modtagestationer hvor virksomheder kan  

 aflevere kemikalieaffald, dels modtagepladser, beregnet for modtagelse af  

 kemikalieaffald fra private husholdninger.
For at afskære tvivl om rækkevidden af kemikalieaffaldsbekendtgørelsens  

 bestemmelser i forhold til anden lovgivning om kemikalieaffald, er det i  

 bekendtgørelsens § 14 fastsat, at kemikalieaffaldsbekendtgørelsens  

 bestemmelser gælder, uanset om der før bekendtgørelsens ikrafttræden er  

 truffet afgørelse vedrørende opbevaring, transport og bortskaffelse af  

 kemikalieaffald.
Dette gælder således f.eks. afgørelser truffet med hjemmel i  

 miljøbeskyttelseslovens kap. 5 og de nu ophævede sundhedsvedtægter.
 2. Kemikalieaffald.
 Generelt.
 Kemikalieaffald kan beskrives som det specialaffald, der fremkommer ved  

 produktionen i den kemiske industri og dermed beslægtede industrier, samt fra  

 anvendelsen af disse produkter i andre virksomheder, samt hos private.
Da det ikke er muligt præcist af definere, hvad kemikalieaffald er, har  

 man valgt i bilaget til bekendtgørelsen at anføre 39 kendte arter af  

 kemikalieaffald.
Bilaget vil løbende blive revideret.
 Det er ved udvælgelsen af de pågældende kemikalieaffaldsarter lagt til  

 grund, at en uhensigtsmæssig bortskaffelse m.v. repræsenterer en risiko for  

 mennesker og miljø, idet de pågældende arter f.eks. er ætsende, giftige eller  

 brandfarlige.
 Endvidere ses det af § 1, stk. 3, i bekendtgørelsen, at andre arter af  

 kemikalieaffald, der kan sidestilles med de i bilaget nævnte, også er  

 omfattet af bekendtgørelsen.
 Dette skyldes, at der løbende inden for bl.a. den kemiske industri  

 udvikles nye processer eller sker ændringer i de bestående, således at der  

 fremkommer nye affaldsarter.
Virksomheder, som producerer affald, der ikke er optaget i bilaget, og  

 hvor affaldet må formodes at have egenskaber, der kan sidestilles med de i  

 bilaget nævnte, skal således anmelde dette til kommunalbestyrelsen, som  

 herefter afgør, om affaldet skal være omfattet af afleveringspligten i § 6,  

 stk. 1, i bekendtgørelsen.
Det bemærkes, at mellemprodukter normalt ikke er  

 omfattet af bekendtgørelsen, jfr. afsnit 5.
 Til brug for miljøstyrelsens revision af bilaget er det af afgørende  

 betydning, at miljøstyrelsen bliver holdt orienteret om de afgørelser, som  

 kommunalbestyrelsen træffer i medfør af bekendtgørelsens § 5, stk. 3. Man  

 skal derfor anmode kommunalbestyrelsen om at indsende genparter af de trufne  

 afgørelser til miljøstyrelsen.
 Bilaget til bekendtgørelsen.
De kemikalieaffaldsarter, der er optaget i bilaget til bekendtgørelsen, er  

 inddelt i fem hovedgrupper, nemlig 1. animalske og vegetabilske fedtstoffer, 2. organiske balogenforbindelser, 3. organiske halogenfrie forbindelser, 4. uorganiske forbindelser, samt 5. andet affald.
 Nedenfor omtales nogle eksempler på typer af kemikalieaffald, der kan give  

 anledning til tvivl:
 Tom emballage, der er forurenet med kemikalieaffald, er omfattet af  

 kemikalieaffaldsbekendtgørelsen.
 Kommunerne kan nægte at modtage eksplosivt eller selvantændeligt  

 kemikalieaffald, og kan pålægge de pågældende virksomheder at gøre affaldet  

 ikke-eksplosivt, henholdsvis ikke-selvantændeligt, før det afleveres.
 Affald fra produktion og forhandling af kemiske bekæmpelsesmidler i  

 fareklasse X, A, B og C er omfattet af bekendtgørelsen.
På grund af regulering i anden lovgivning om kemiske bekæmpelsesmidler i  

 fareklasserne X, A, B og C betragtes landmænd og gartneriejere som fritaget  

 for at anmelde rester af bekæmpelsesmidler.
De pågældende har dog, uanset  

 dette, selv ansvaret for at bortskaffe sådant affald forsvarligt.  

 Bortskaffelse kan ske via lokale modtageordninger for kemikalieaffald.
Der  

 henvises i øvrigt til giftnævnets vejledning til forbrugere af  

 bekæmpelsesmidler, der forventes udsendt i revideret udgave i 1976.
 Affald fra kviksølvbejdset korn og frø, samt kviksølvholdigt affald fra  

 kviksølvbejdsning, er omfattet såvel af miljøministeriets bekendtgørelse nr.  

 603 af 28. november 1973 om omsætning og anvendelse af kviksølvholdige  

 bekæmpelsesmidler til bejdsning af korn og frø, som af  

 kemikalieaffaldsbekendtgørelsen.
 Ifølge førstnævnte bekendtgørelse er bejdsevirksomheden forpligtet til at  

 tilbagetage ubrudte sække med ubenyttet kviksølvbejdset udsæd fra sine  

 aftagere.
 Rester af kviksølvbejdset korn og frø i sække, samt bejdsevirksomhedernes  

 kviksølvholdige affald fra selve bejdsningen, er omfattet af  

 kemikalieaffaldsbekendtgørelsen.
Det bemærkes, at radioaktivt affald og affald fra produktion og anvendelse  

 af sprængstoffer og fyrværkeri ikke er omfattet af denne bekendtgørelse.
Der  

 er fastsat særlige regler herom, jfr. afsnit 13.
 Med hensyn til kviksølvaffald kan nævnes, at der efter forhandlinger  

 mellem producenter og importører af kviksølvbatteri, forskellige  

 organisationer, samt Kommunekemi A/S, er opnået enighed om en ordning, der  

 skal sikre, at brugte kviksølvbatterier indsamles og opbevares på forsvarlig  

 måde.
Ordningen går ud på, at producenter og importører forsyner deres  

 forhandlere med æsker til indsamling af brugte kviksølvbatteriet.
De fyldte  

 æsker returneres til producenten og/eller importøren, som herefter kan  

 aflevere batterierne til en modtagestation for olie- og kemikalieaffald,  

 hvorfra de videresendes til Kommunekemi A/S.
 Ordningen åbner mulighed for genvinding af kviksølvet i batterierne.  

 Ordningen trådte i kraft 1. april 1976.
 For så vidt angår medicinrester fra private - dog undtaget vacciner og  

 bakteriekulturer - er der indgået en aftale mellem Danmarks Apotekerforening  

 og Kommunekemi A/S, hvorved apotekerne kan modtage medicinrester til  

 forsvarlig destruktion på kommunekemi A/S.
Ordet »medicinrester« dækker i denne forbindelse affald fra  

 praktisk taget alle præparater og præparattyper, uanset om indholdet er  

 organisk-kemiske forbindelse, eller uorganisk-kemiske forbindelser.
Således  

 vil f.eks. præparater indeholdende æter og præparater i spraydåser også kunne  

 afleveres.
 3. Kemikalieaffaldskort.
 Miljøstyrelsen har for hver af de kemikalieaffaldsarter, der er optaget på  

 bilaget til bekendtgørelsen, udarbejdet et kemikalieaffaldskort.  

 Kemikalieaffaldskortet skal medfølge ved vejtransport, jfr. § 5, stk. 2.
På kemikalieaffaldskortene er anført forskellige data om affaldet, ligesom  

 der gives vejledende retningslinier bl.a. for forsvarlig emballage,  

 håndtering, mærkning, transport og bortskaffele af affaldet.
Endvidere er der  

 på kortene givet vejledende retningslinier for foranstaltninger ved såvel  

 personskade (f.eks. anvisninger på førstehjælp), som materielskade  

 (forurening af jord, vandløb etc.).
 I tilknytning til kortene er udarbejdet »Almene retningslinier for  

 behandling af kemikalieaffaldsskader« til brug for læger på f.eks.  

 skadestuer.
På de enkelte kort er der henvisninger til disse almene retningslinier.
Et  

 oplag af kortene er bl.a. sendt til samtlige kommuner, skadestuer, politiet,  

 redningskorpsene, civilforsvarskorpsene og arbejdstilsynet.
Yderligere  

 eksemplarer kan rekvireres hos miljøstyrelsen.
Miljøstyrelsen vil løbende revidere og ajourføre affaldskortene,  

 efterhånden som ny viden på området nødvendiggør dette.
For nye  

 kemikalieaffaldsarter, som optages i bilaget til bekendtgørelsen, udarbejdes  

 kemikalieaffaldskort.
 4. Lokale modtageordninger.
 Generelt.
 Ifølge § 7, stk. 1, i bekendtgørelsen skal kommunalbestyrelsen inden 1.  

 januar 1977 etablere en lokal modtageordning, således at modtagelse og  

 bortskaffelse af kemikalieaffald kan finde sted på forsvarlig måde.
 Det er hensigtsmæssigt at skelne mellem modtagestationer, dækkende et  

 noget større geografisk område (i almindelighed flere kommuner) beregnet til  

 kemikalieaffald fra virksomheder, og modtagepladser, dækkende et mindre  

 område (en enkelt kommune eller en del deraf) beregnet til kemikalieaffald  

 fra private.
 Miljøstyrelsen henstiller til de kommuner, som allerede har oprettet  

 modtageanlæg, at stille disse til rådighed for virksomheder, der er  

 beliggende i kommuner, som endnu ikke har oprettet sådanne.
 Da forholdene vedrørende olie- og kemikalieaffalds opståen, transport og  

 bortskaffelse er forskellige fra kommune til kommune, er det fundet  

 hensigtsmæssigt at overlade til kommunalbestyrelsen selv at tilrettelægge en  

 bortskaffelsesordning, og selv at udarbejde et eventuelt  

 kemikalieaffaldsregulativ.
 Efter miljøstyrelens skøn er der ikke i alle kommuner behov for at  

 udarbejde særlige kemikalieaffaldsregulativer, idet praktiske oplysninger om  

 modtagepladser og -stationer beliggende, åbningstider og lignende f.eks. kan  

 gives i en standardskrivelse, som udsendes til den kreds af virksomheder,  

 hvor der kan tænkes at fremkomme kemikalieaffald, eller som kan udleveres til  

 andre virksomheder og andre interesserede, som retter henvendelse til  

 kommunalbestyrelsen om kemikalieaffaldsbekendtgørelsen.
En anden mulighed er annoncering i lokale blade.
Det tilføjes, at det er  

 af stor betydning, at kendskabet til de lokale modtageordninger udbredes til  

 alle i kommunerne, dvs. både til virksomheder og private.
Kommuner, som  

 finder, at der er behov for et kemikalieaffaldsregulativ, kan udarbejde et  

 sådant med hjemmel i bekendtgørelsens § 3, stk. 2, og med udgangspunkt i det  

 forslag til regulativ for olieaffald, der er optrykt som bilag til  

 miljøstyrelsens cirkulæreskrivelse af 17. oktober 1972 vedrørende  

 bekendtgørelse om bortskaffelse m.v. af olieaffald.
Regulativet skal i givet  

 fald ifølge § 13 ved kommunalbestyrelsens foranstaltning bekendtgøres i  

 lokale dagblade, der har almindelig udbredelse i kommunen, eller i øvrigt på  

 den på stedet sædvanlige måde.
 Ved tilrettelæggelsen af den lokale modtageordning for kemikalieaffald vil  

 det ofte være hensigtsmæssigt af anvende de allerede i medfør af  

 olieaffaldsbekendtgørelsen etablerede modtagestationer/pladser, idet disse i  

 vid udstrækning vil kunne indrettes til også at modtage kemikalieaffald.
Bekendtgørelsen foreskriver alene pligt til at oprette lokale  

 modtageordninger, hvilket ikke nødvendigvis kræver etablering af  

 modtagepladser, idet kommunalbestyrelen f.eks. kan henvise private til en  

 fælleskommunal modtagestation.
Forudsætningen for at private vil aflevere  

 deres olie- og kemikalieaffald er dog, at der kun er en begrænset afstand til  

 en modtageplads eller -station.
Hver kommunalbestyrelse bør derfor indrette  

 mindst en modtageplads, såfremt der ikke findes en fælleskommunal  

 modtagestation i kommunen.
 Kommunalbestyrelsen kan i medfør af § 7, stk. 2, opkræve afgifter af  

 virksomheder for modtagelse af afleveringspligtigt kemikalieaffald.
 Transport af kemikalieaffald fra en virksomhed til en modtagestation kan  

 enten ske ved, at den pågældende virksomhed selv står for transporten, eller  

 således at kommunen eller det kommunale fællesskab etablerer en  

 afhentningsordning.
 En afhentningsordning kan anbefales, idet dette ud fra et miljøhensyn vil  

 være det mest hensigtsmæssige, bl.a. fordi kommunerne derved får lettere ved  

 at kontrollere, at emballeringen og transporten sker på en forsvarlig måde.  

 Også hvor en afhentningsordning er etableret, gælder reglerne om  

 dispensation, jfr. afsnit 7.
Opmærksomheden henledes på, at såvel modtagepladser som modtagestationer  

 er omfattet af miljøbeskyttelseslovgivningens bestemmelser om særligt  

 forurenende virksomheder m.v., idet disse kan henføres til pkt.
G 1 om  

 lossepladser m.m. på bilaget til miljøbeskyttelsesloven.
Heraf følger, at de  

 skal godkendes af vedkommende amtsråd, i hovedstadsområdet dog af  

 hovedstadsrådet, forinden de anlægges, ændres eller udvides, jfr. nærmere  

 herom i miljøbeskyttelseslovens kapital 5 og bekendtgørelse nr. 176 af 29.  

 marts 1974 om godkendelse af særligt forurenende virksomheder m.v.
Ved  

 godkendelse skal bestemmelserne i miljøbeskyttelseslovens kap. 3 om  

 beskyttelse af vandforsyningsinteresser iagttages.
Modtagepladser og modtagestationer omfattes desuden af bestemmelserne i  

 justitsministeriets bekendtgørelse nr. 393 af 20. august 1971 om oplagring og  

 transport af brandfarlige væsker.
Heraf følger, at tilladelse til etablering  

 m.v. af sådanne pladser og stationer tillige skal indhentes fra den stedlige  

 brandmyndighed, dvs. den kommunale brandkommission.
I kommuner uden  

 brandkommission skal tilladelse indhentes fra politimesteren.
Også fra andre offentlige myndigheder kan det være påkrævet at indhente  

 godkendelse, f.eks. fra naturfrednings- og zonelovsmyndighederne.
Driften og  

 indretningen af modtagepladser og -stationer omfattes desuden af  

 arbejderbeskyttelseslovgivningen.
 Amtsrådet, i hovedstadsområdet hovedstadsrådet, bør i forbindelse med  

 behandling af ansøgninger om etablering m.v. af modtagepladser og -stationer  

 påse, at alle nødvendige tilladelser foreligger, jfv. eventuelt nærmere herom  

 i afsnit 13 om anden lovgivning m.v. vedrørende kemikalieaffald.
 Modtagestationer.
Det er af stor betydning, at personalet på modtagestationerne er i  

 besiddelse af specialviden.
Der henvises til Kommunekemi A/S, som giver  

 instruktion i håndtering m.v. af kemikalieaffald, og til kurser om  

 kemikalieaffald, der bl.a. afholdes af de teknologiske institutter.
Personalet på modtagestationerne skal ved modtagelse af kemikalieaffald  

 bl.a. påse, at eventuel emballage er forsvarlig og tæt.
Der henvises til pkt.  

 6 i kemikalieaffaldskortene, som for hver affaldsart angiver en forsvarlig  

 emballage.
 Er kemikalieaffaldet uforsvarligt emballeret, kan kommunalbestyrelsen i  

 givet fald med hjemmel i § 3, stk. 2, i bekendtgørelsen kræve at få  

 forholdene bragt i orden.
 Personalet på modtagestationen skal endvidere sørge for, at opbevaring af  

 kemikalieaffaldet på modtagestationen finder sted på en forsvarlig måde,  

 herunder at kemikalieaffald af forskellige arter ikke sammenblandes.
Det er bl.a. vigtigt, at kemikalieaffaldet opbevares i tæt emballage, der  

 er anbragt således, at eventuelt opstående utætheder i emballagen let  

 konstateres.
Det emballerende kemikalieaffald anbringes i forsvarlig afstand  

 fra drikkevandsbrønde og drikkevandsboringer.
 Ifølge miljøbeskyttelseslovens § 11, stk. 1, må beholdere til  

 kemikalieaffald ikke uden miljøstyrelsens tilladelse være nedgravet i jorden.
Opstår der uheld med kemikalieaffald på modtagestationerne henvises til  

 retningslinierne, der findes på kemikalieaffaldskortene (pkt. 11, 12, 13, 14  

 og 15), samt til afsnit 10 i nærværende cirkulære om uheld med  

 kemikalieaffald.
Der skal følge en deklaration med det kemikalieaffald, der  

 fra modtagestationerne skal videresendes til Kommunekemi A/S.
En formular  

 hertil er udarbejdet af Kommunekemi A/S og indeholder bl.a. plads til  

 oplysninger om affaldets art, mængde og den anvendte emballage.  

 Deklarationsblanketten udleveres mest hensigtsmæssigt af kommunalbestyrelsen  

 ved affaldets anmeldelse.
Miljøstyrelsen er bekendt med, at Kommunernes  

 Landsforening den 30. april 1976 har udsendt en »Vejledning om  

 etablering af lokale modtageordninger til bortskaffelse af  

 kemikalieaffald«.Miljøstyrelsen er endvidere bekendt med, at Kommunekemi  

 A/S har udarbejdet en vedledning vedrørende modtagelse og videreforsendelse  

 m.v. af olie- og kemikalieaffald til brug for personalet på modtagestationer,  

 samt at Kommunekemi A/S ved kommunernes etablering af modtagestationer giver  

 vejledning om, hvordan disse mest hensigtsmæssigt bør etableres.
Modtagepladser.
Også personalet på modtagepladsen må have den nødvendige  

 viden om kemikalieaffald, jfr. ovenfor.
Modtagepladser kan hensigtsmæssigt  

 indrettes ved et renseanlæg, forbrændingsanlæg, kommunal materielplads,  

 kontrolleret losseplads eller lignende sted, hvor der i forvejen er personale  

 til stede.
Men det er tillige af betydning, at modtagepladser placeres  

 centralt, således at private får let adgang til disse.
Arealet, hvor der skal henstå beholdere med kemikalieaffald, skal være  

 befæstet og sikret således, at spild ikke forårsager forurening af  

 omgivelserne, herunder drikkevandsbrønde og -boringer, jfr.  

 miljøbeskyttelseslovens kap. 3 om beskyttelse af vandforsyningsinteresser.  

 Ved modtagelse af kemikalieaffald skal personalet sikre sig oplysninger om,  

 hvad art affaldet er, og evt. forsyne den modtagne emballage med tydelig  

 påskrift.
Affaldet skal så vidt muligt opbevares i den modtagne emballage, og  

 efter modtagelsen nedpakkes i jerntromler med egnet pakkemateriale, der  

 sikrer imod, at emballagen går i stykker under transporten til Kommunekemi  

 A/S.
 Ved afsendelse af kemikalieaffaldet fra modtagepladsen vil det være  

 hensigtsmæssigt at anvende den af Kommunekemi A/S udarbejdede deklaration.  

 Ved uheld med kemikalieaffald på modtagepladsen henvises til pkt. 11, 12, 13,  

 14 og 15 på kemikalieaffaldskortene, samt til afsnit 10 om uheld med  

 kemikalieaffald.
 5. Virksomheders anmeldelsespligt.
Ifølge bekendtgørelsens § 5, stk. 1, skal alle virksomheder, herunder også  

 offentlige virksomheder, hvor der fremkommer kemikalieaffald, anmelde dette  

 til kommunalbestyrelsen i den kommune, hvor affaldet fremkommer.
Anmeldelsen  

 skal indeholde oplysninger om affaldets art, mængde og emballage.
Kommunernes  

 Landsforening har ladet fremstille et særligt anmeldelsesskema, som kan  

 benyttes.
Det fremgår af bilaget til bekendtgørelsen og af bekendtgørelsens § 1,  

 stk. 3, hvilke kemikalieaffaldsarter der er omfattet af anmeldelsespligten.  

 Som nævnt i afsnit 2 skal virksomheder, der producerer affald, som ikke er  

 optaget i bilaget, men som må formodes at have egenskaber, der kan  

 sidestilles med de i bilaget nævnte, anmelde dette til kommunalbestyrelsen.  

 Anmeldelsespligten indtræder i princippet, når kemikalieaffaldet produceres.  

 For virksomheder, på hvilke der løbende fremkommer affald, som er ensartet i  

 mængde og sammensætning, er det dog tilstrækkeligt at foretage anmeldelse af  

 affaldet for en periode eller »indtil videre«.
Dette indebærer, at  

 virksomheden kun behøver at foretage fornyet anmeldelse, såfremt der sker  

 ændringer i mængden eller sammensætningen af kemikalieaffaldet.
Et  

 mellemprodukt af samme type som en af de arter kemikalieaffald, der er  

 optaget på bilaget, eller som kan sidestilles hermed, er ikke omfattet af  

 anmeldelses- og afleveringspligten, dersom det anvendes i den igangværende  

 produktionsproces.
Det forudsættes dog, at mellemproduktet ikke oplageres i  

 længere tid på virksomhedernes område.
Ved anmeldelse af kemikalieaffald, der er optaget på bilaget til  

 bekendtgørelsen, udleverer kommunalbestyrelsen i fornødent omfanget  

 kemikalieaffaldskort.
Det påhviler ifølge § 8, stk. 1, kommunalbestyrelsen at  

 føre tilsyn med, at virksomhederne opfylder deres anmeldelsespligt.
Det  

 følger af § 14, at bekendtgørelsens regler om anmeldelse m.v. finder  

 anvendelse, uanset om der før bekendtgørelsens ikrafttræden er truffet  

 afgørelse vedrørende opbevaring, transport og bortskaffelse af  

 kemikalieaffald, jfr. afsnit 7.
Det må forventes, at Danmark i sin egenskab af medlem af De Europæiske  

 Fælleskaber på et senere tidspunkt vil blive pålagt over for kommissionen at  

 give oplysninger om det kemikalieaffald, der produceres her i landet.
Det må  

 derfor anses for hensigtsmæssigt, at kommunalbetyrelsen allerede nu etablerer  

 et registreringssystem med henblik på opfyldelsen af denne oplysningspligt,  

 jfr. tillige afsnit 11.
6. Virksomheders afleveringspligt.
Normalt følges  

 virksomhedernes anmeldelsespligt op af en pligt til at aflevere  

 kemikalieaffaldet.
Dette vil i almindelighed skulle ske på et af  

 kommunalbestyrelsens anvist sted, men kommunalbestyrelsen kan dog indføre  

 ordninger, hvorefter affaldet afhentes på virksomhederne, jfr. § 6, stk. 1,  

 og afsnit 4.
Virksomheder, som i medfør af § 6, stk. 2, har opnået fritagelse fra  

 afleveringspligten, jfr. afsnit 7, er dog undtaget fra at deltage i  

 fællesordningen.
Det bemærkes i den forbindelse, at det ikke er tilsigtet at  

 give kommunerne monopol på transport og bortskaffelse af kemikalieaffald, men  

 alene at sikre, at kemikalieaffaldet opbevares, transporteres og bortskaffes  

 på forsvarlig måde overalt i landet.
 Bekendtgørelsen pålægger i § 7, stk. 1. alle landets kommunalbestyrelser  

 at etablere lokale modtageordninger inden udgangen af 1976. Efter dette  

 tidspunkt skal hele landet være dækket ind med modtagestationer og -pladser,  

 jfr. afsnit 4.
 I tiden frem til 1. januar 1977 må det påregnes, at der vil være kommuner,  

 som må henvise afleveringspligtige virksomheder til at aflevere  

 kemikalieaffald på modtagestationer, som den pågældende kommune ikke har  

 været med til at oprette, eller eventuelt på Kommunekemi A/S.
Også efter den 1. januar 1977 kan der dog i særlige tilfælde opstå behov  

 for at henvise virksomheder til under nærmere angivne betingelser at aflevere  

 kemikalieaffald direkte til Kommunekemi A/S.
Dette kan gælde for  

 virksomheder, der producerer meget store mængder kemikalieaffald.
 7. Dispensation.
 Medens det ikke er muligt at opnå fritagelse for anmeldelsespligten, skal  

 kommunalbestyrelsen ifølge bekendtgørelsens § 6, stk. 2, meddele fritagelse  

 for afleveringspligten, hvis virksomheden godtgør, at den selv er i stand til  

 at bortskaffe sit kemikalieaffald på forsvarlig måde.
 Som betingelse for at meddele fritagelse for afleveringspligten må det  

 kræves, at kemikalieaffaldet behandles på en virksomhed, der besidder speciel  

 apparatur hertil.
Det følger af kemikalieaffaldsbekendtgørelsens § 14, at bekendtgørelsens  

 bestemmelser finder anvendelse uanset, om der før bekendtgørelsens  

 ikrafttræden er truffet afgørelse vedrørende opbevaring, transport og  

 bortskaffelse af kemikalieaffald, herunder meddelt godkendelse i henhold til  

 miljøbeskyttelseslovens kap. 5. I sådanne tilfælde vil der imidlertid ofte  

 foreligge fornødent grundlag for at meddele dispensation.
Hvis  

 kemikalieaffaldet skal transporteres til behandling uden for den virksomhed,  

 hvor kemikalieaffaldet fremkommer, er det en forudsætning for fritagelse for  

 afleveringspligten, at det over for kommunalbestyrelsen godtgøres, at  

 transporten i enhver henseende kan finde sted på forsvarlig måde.
 Under tilsvarende betingelser skal kommunalbestyrelsen meddele fritagelse  

 for at deltage i en eventuel afhentningsordning, jfr. § 6, stk. 2.
Såfremt kemikalieaffaldet skal behandles på en virksomhed, som ligger i en  

 anden kommune end den, hvor affaldet fremkommer, bør vedkommende kommune  

 indhente en udtalelse fra modtagekommunen til sikring af, at behandlingen vil  

 kunne ske på en forsvarlig måde og, såfremt tilladelse meddeles, orienteres  

 modtagekommunen.
Fritagelse kan f.eks. meddeles, såfremt affaldet behandles  

 eller destrueres enten på den virksomhed, hvor affaldet fremkommer, eller på  

 en anden virksomhed.
En forudsætning for at meddele fritagelse i disse  

 tilfælde er, at virksomheden har opnået godkendelse til behandling af den  

 pågældende type kemikalieaffald i lov om miljøbeskyttelse.
For såvidt angår  

 virksomheder etableret før 1. oktober 1974, må kommunalbestyrelsen vurdere  

 konkret, om behandlingen vil kunne finde sted på forsvarlig måde.
Fritagelse kan f.eks. meddeles, dersom kemikalieaffaldet er i en sådan  

 tilstand, at det uden yderligere behandling kan depones på et specialdepot,  

 der er indrettet og drevet med henblik på separat deponering af en eller  

 flere arter af kemikalieaffald.
Specialdepoter kan sidestilles med  

 lossepladser, hvad angår placering og indretning, jfr. miljøstyrelsens  

 vejledning nr. 1/74 om placering, indretning og drift af kontrollerede  

 lossepladser.
Et specialdepot vil f.eks. kunne indrettes inden for arealet af  

 en kontrolleret losseplads under forudsætning af, at kemikalieaffaldet ikke  

 blandes med lossepladsens øvrige affald.
Specialdepoter er omfattet af  

 miljøbeskyttelseslovens kap. 5 og bekendtgørelse nr. 176 af 29. marts 1974 om  

 godkendelse af særligt forurenende virksomheder m.v.. Godkendelse af  

 specialdepot foretages af amtsrådet, i hovedstadsområdet dog af  

 hovedstadsrådet.
Fritagelse for afleveringspligten kan f.eks. ligeledes meddeles dersom  

 kemikalieaffaldet genanvendes.
Efter miljøstyrelsens opfattelse vil  

 genanvendelsesprocesser, herunder udvinding af varmeenergi ved forbrænding,  

 ofte kunne indebære ressource- og valutabesparelser, hvorfor sådanne  

 processer må anbefales, idet det dog er en forudsætning, at de angivne  

 fremgangsmåder kan benyttes, uden at der opstår risiko for, at der vil ske en  

 uacceptabel forurening.
 Der vil ligeledes være mulighed for at meddele fritagelse til  

 virksomheder, der ønsker at overdrage deres kemikalieaffald til andre  

 virksomheder, f.eks. via den nordiske affaldsbørs.
Det bemærkes, jfr. § 6, stk. 2, at det er virksomheden, som skal  

 dokumentere, at betingelserne for at meddele fritagelse for  

 afleveringspligten er til stede.
Foreligger sådan dokumentation, har  

 kommunalbestyrelsen til gengæld pligt til at meddele fritagelse.
 Hvis der hersker tvivl om, hvorvidt en virksomhed, der har ansøgt om  

 fritagelse, er i stand til på betryggende måde at transportere eller  

 bortskaffe sit kemikalieaffald, bør kommunalbestyrelsen ikke meddele  

 fritagelse.
 Virksomheder, der ønsker at ansøge om fritagelse, kan benytte de af  

 Kommunernes Landsforening udarbejdede blanketter.
 8. Transport af kemikalieaffald.
 Jernbanetransport.
For jernbanetransport af »farligt gods« skal  

 »RIDA-reglement for befordring af farligt gods på jernbaner«  

 overholdes.
Reglementet udsendes og revideres jævnligt af DSB.
 Under pkt. 6 på kemikalieaffaldskortene er der for de  

 kemikalieaffaldsarter, som henhører under betegnelsen »farligt  

 gods« anført, jernbanetransport skal ske i overensstemmelse med reglerne  

 i RIDA.
 Miljøstyrelsen agter i samarbejde med Kommunekemi A/S og DSB at fremkomme  

 med mere detaljerede oplysninger vedrørende jernbanetransport af de  

 kemikalieaffaldsarter, der henhører under »farligt gods«.
 Vejtransport.
 Ved anmeldelse af kemikalieaffald, som er optaget på bilaget til  

 bekendtgørelsen, udleverer kommunalbestyrelsen i fornødent omfang  

 kemikalieaffaldskort, der skal medfølge under vejtransport af affaldet, jfr.  

 bekendtgørelsens § 5, stk. 2.
 Kemikalieaffald, der indeholder brandfarlige væsker, skal emballeres og  

 transporteres i overensstemmelse med justitsministeriets bekendtgørelse nr.  

 393 af 20. august 1971 om oplagring og transport af brandfarlige væsker, samt  

 »Tekniske forskrifter for oplagring og transport af brandfarlige  

 væsker«, udgivet af Statens Brandinspektion, september 1971.  

 Bestemmelserne administreres af Statens Brandinspektion.
 Kemikalieaffald, der indeholder giftige stoffer, skal emballeres og  

 transporteres i overensstemmelse med justitsministeriets bekendtgørelse nr.  

 94 af 5. marts 1974 om vejtransport af giftige stoffer, som ændret ved  

 bekendtgørelse nr. 277 af 4. juni 1974 og nr. 609 af 12. december 1975, samt  

 pkt. 1.44 i justitsministeriets vejledning for bilinspektører.
 Under pkt. 6 på kemikalieaffaldskortene er det oplyst, hvorvidt disse  

 bestemmelser finder anvendelse på de enkelte kemikalieaffaldsarter.
 Det bemærkes, at kemikalieaffald, der indeholder giftige stoffer, som  

 tillige er brandfarlige væsker, skal emballeres og transporteres i  

 overensstemmelse med begge ovennævnte sæt regler og forskrifter.
 Det bemærkes, lastbiler med »farligt gods« normalt ikke  

 overføres med DSB-færger, f.eks. over Storebælt).
 Søtransport.
 For søtransport af »farligt gods« skal bestemmelserne i  

 handelsministeriets bekendtgørelse nr. 575 af 27. december 1971 om transport  

 til søs af farligt gods overholdes.
Herudover har handelsministeren fastsat nærmere bestemmelser om  

 søtransport af farlige kemikalier i bulk, som er flydende ved den omgivende  

 atmosfæres temperatur og tryk.
Bestemmelserne findes i bekendtgørelse nr. 15  

 af 12. maj 1970 om transport til søs af farlige, flydende kemikalier i bulk.
 9. Kemikalieaffald fra private.
 Bekendtgørelsen fastsætter visse regler vedrørende kemikalieaffald fra  

 private.
Bekendtgørelsen pålægger kommunerne at tilvejebringe en ordning, der  

 sikrer alle mulighed for at kunne aflevere deres kamikalieaffald på et af  

 kommunalbestyrelsen anvist sted.
Private har således ret, men ikke pligt til  

 at aflevere deres kemikalieaffald.
Kommunalbestyrelsen kan dog i konkrete  

 tilfælde meddele påbud herom i medfør af bekendtgørelsens § 3, stk. 2.
 Endvidere er enhver, der opbevarer, transporterrer, eller bortskaffer  

 kemikalieaffald ifølge § 3, stk. 1, ansvarlig for, at dette sker uden  

 forurening af omgivelserne.
 Kemikalieaffald fra private bør således ikke anbringes i affaldsbeholdere  

 beregnet for dagrenovartion eller hældes i kloakker m.v., ligesom det heller  

 ikke bør nedgraves eller udledes på jorden.
 Private er også omfattet af bestemmelserne i § 4 om uheld med  

 kemikalieaffald, jfr. nærmere herom i afsnit 10.
 Kommunalbestyrelsen bør sørge for tilstrækkelig information til kommunens  

 beboere om, hvor de kommunale modtagepladser er beliggende, og hvornår de har  

 åbent etc., jfr. afsnit 4.
 10. Uheld med kemikalieaffald.
Bekendtgørelsen indeholder i § 4 bestemmelser vedrørende forurening med  

 kemikalieaffald.
Bestemmelserne gælder også for rene kemikalier, forudsat der  

 i forbindelse med uheld fremkommer kemikalieaffald, der omfattes af  

 bekendtgørelsen.
F.eks. vil jord, der forurenes med rent fenol, være at  

 betragte som kemikalieaffald.
 Bestemmelserne er især udfærdiget med henblik på at sikre  

 oprydningsindsatsen efter uheld, der indtræffer i forbindelse med opbevaring,  

 transport og bortskaffelse af kemikalieaffald, mens selve uheldssituationen  

 er omfattet af andre bestemmelser.
 Opmærksomheden henledes i denne forbindelse bl.a. på miljøstyrelsens  

 vejledning nr. 8/74 om beredskab ved uheld med farlige stoffer på landjorden  

 og på de særlige lokale beredskabsordninger, der ofte er tilvejebragt i  

 tilknytning til store offentlige eller private virksomheder.
Miljøstyrelsens beredskabsvejledning indeholder instrukser af generel  

 organisatorisk karakter om beredskab til umiddelbar indsats ved uheld med  

 farlige stoffer, herunder kemikalieaffald, på landjorden, først og fremmest i  

 forbindelse med transport.
Desuden vedrører vejledningen uheld under  

 anvendelse og opbevaring af farlige stoffer på virksomheder, depotanlæg,  

 lagre eller lignende.
 Herudover er der på hvert enkelt kemikalieaffaldskort optrykt vejledende  

 retningslinier for, hvilke foranstaltninger der bør iværksættes i tilfælde af  

 person- eller materielskade, herunder brand, spild i vand, på jord, vej og  

 lignende.
Kemikalieaffaldsbekendtgørelsens bestemmelser i § 4 tilsigter ikke at  

 træde i stedet for de vejledende retningslinier i den ovenfor omtalte  

 beredskabsvejledning.
De to hold bestemmelser supplerer derimod hinanden.  

 Vejledningen indeholder således instrukser om beredskabsindsættelser, straks  

 når større uheld indtræffer, mens kemikalieaffaldsbekendtgørelsens  

 bestemmelser især er udformet med henblik på det efterfølgende  

 oprydningsarbejde.
Reglerne i § 4 retter sig både til virksomheder og private.
Enhver, der  

 forårsager forurening med kemikalieaffald, eller som på sin ejendom  

 konstaterer sådan forurening, har derfor pligt til at give vedkommende  

 kommunalbestyrelse underretning herom.
Ligeledes fremgår det, at enhver, der under opbevaring, transport eller  

 bortskaffelse af kemikalieaffald har forårsaget forurening af grundvandet  

 eller jorden, skal efterkomme kommunalbestyrelsens påbud (anvisninger) om  

 fjernelse af forureningen.
Hvis påbudet ikke efterkommes inden udløbet af den  

 herfor fastsatte frist, har kommunalbestyrelsen mulighed for at lade  

 foranstaltningerne udføre for den pågældendes regning, jfr. § 4, stk. 3.
Med hjemmel i § 4, stk. 2, kan kommunalbestyrelsen som ovenfor nævnt  

 meddele anvisninger i tilfælde af, at kemikalieaffald forårsager forurening  

 af jorden eller grundvandet.
Bestemmelsen suppleres af  

 miljøbeskyttelseslovens § 17, hvorefter det er forbudt at henlægge (resp.  

 tilføre) stoffer, der kan forurene vandet, så tæt ved vandløb, søer eller  

 havet, at der kan være fare for, at de skylles ud deri.
 Med henblik på at forebygge forurening af vandforsyningsanlæg er det  

 yderligere i § 4, stk. 4, bestemt, at kommunalbestyrelsen skal underrette  

 ejeren af vandforsyningsanlæg og vedkommende amtsråd, i hovedstadsområdet  

 hovedstadsrådet, hvis der tillige opstår fare for forurening af sådanne  

 anlæg.
 Da amtsrådet, i hovedstadsområdet hovedstadsrådet, fører overtilsyn med  

 forureningstilstanden i vandløb, søer og de kystnære dele af søterritoriet,  

 må disse orienteres, hvis overfladevand forurenes eller udsættes for fare for  

 forurening.
 Undertiden vil der være behov for at underrette andre, f.eks. ejere af  

 private vandløb og dambrug.
 11. Tilsyn.
 Det påhviler kommunalbestyrelen at føre tilsyn med overholdelsen af  

 reglerne i kemikalieaffaldsbekendtgørelsen og beslutninger truffet i medfør  

 af denne.
Det ligger i tilsynsopgaven, at kommunalbestyrelserne ikke blot bør nøjes  

 med at registrere indkomne anmeldelser.
Kommunalbestyrelserne må også mere  

 aktivt forsøge at kontakte mulige kemikalieaffaldsproducenter, f.eks. ved at  

 optage direkte kontakt med de virksomheder, hvor kommunalbestyrelserne  

 formoder, at der fremkommer kemikalieaffald.
 Det af Kommunernes Landsforening fremstillede skema, der benyttes af  

 virksomhederne ved anmeldelse af kemikalieaffald, kan også benyttes ved  

 kortlægning af, i hvilken udstrækning der er virksomheder i kommunen, som  

 producerer kemikalieaffald, eller som i øvrigt ligger inde med sådant affald.  

 Kortlægning kan i givet fald ske ved at udsende det omhandlede skema til alle  

 virksomheder i kommunen.
 I kemikalieaffaldsrapportens kap. 3 og bilag II,IV, V og VI findes der  

 oplysninger om, hvilke affaldsarter de forskellige virksomhedstyper i  

 almindelighed producerer, ligesom sådanne oplysninger fremgår af  

 kemikalieaffaldskortene.
 Nærmere oplysning om, hvilke virksomheder der producerer kemikalieaffald,  

 vil i øvrigt ofte være kommunalbestyrelserne bekendt fra anden sagshehandling  

 på miljø- og levnedsmiddelområdet.
 Som supplement til ovenstående kan kommunalbestyrelserne i lokale blade  

 annoncere kemikalieaffaldsbekendtgørelsens hovedbestemmelser og samtidig give  

 nærmere oplysning om, hvorledes ordningen rent faktisk fungerer i kommunen.
Personale, der er beskæftiget med registrering af anmeldelser og  

 modtagelse af kemikalieaffald, vil efter en periode have opbygget en  

 specialviden om, hvilke virksomheder der på et givet tidspunkt ligger inde  

 med anmeldelses- og afleveringspligtigt kemikalieaffald.
En sådan viden kan  

 udnyttes som led i kommunalbestyrelsens kontrol med, om virksomhederne  

 opfylder deres anmeldelses- og afleveringspligt efter bekendtgørelsen.
 Under tilsynet kan der i medfør af § 3, stk. 2, meddeles påbud til sikring  

 af forsvarlig opbevaring og transport af kemikalieaffald.
Ifølge bekendtgørelsens § 9 varetages tilsynet med overholdelse af  

 bestemmelsen i § 7,stk. 1, om kommunalbestyrelsens pligt til at etablere  

 lokale modtageordninger, dog af amtsrådet, i hovedstadsområdet af  

 hovedstadsrådet.
Det påhviler i denne forbindelse amtsrådet at påse, at der  

 for den enkelte kommune gennemføres en tilfredsstillende ordning der på  

 rimelig måde er koordineret med ordninger i andre kommuner.
Dette gælder  

 særligt for så vidt angår etablering af fælles modtagestationer for  

 kemikalieaffald, samt af eventuelle fælleskommunale transportordninger, hvor  

 dette måtte findes hensigtsmæssigt.
 12. Klage.
 Kommunalbestyrelsens afgørelser i medfør af bekendtgørelsen kan indbringes  

 for miljøstyrelsen inden 4 uger efter, at afgørelsen er meddelt den  

 pågældende.
Miljøstyrelsens afgørelser i ankesager er endelige, bortset fra afgørelser  

 efter § 5, stk. 3, vedrørende kemikalieaffaldsarter, der ikke er optaget på  

 bilaget til bekendtgørelsen, og efter § 6, stk. 2. vedrørende dispensation  

 fra afleveringspligten.
I sådanne sager kan miljøstyrelsens afgørelser  

 indbringes for miljøankenævnet inden for en frist på 4 uger.
Klage over gener fra kommunale modtagepladser og modtagestationer  

 reguleres ikke af kemikalieaffaldsbekendtgørelsen, men derimod af  

 miljøbeskyttelsesloven.
Klage kan i givet fald ske til vedkommende amtsråd, i  

 hovedstadsområdet dog til hovedstadsrådet.
 13.Anden lovgivning m.v. om kemikalieaffald.
 Generelt.
 Nedenfor gives en oversigt over bestemmeler i anden lovgivning, der kan  

 være af betydning ved opbevaring, transport og bortskaffelse af  

 kemikalieaffald.
Det fremhæves, at oversigten ikke tilsigter at indeholde en udtømmende  

 angivelse af den øvrige i betragtning kommende lovgivning, men blot at  

 henlede opmærksomheden på en række bestemmelser, der ofte vil finde  

 anvendelse.
Det fremhæves endvidere, at den, der opbevarer, transporterer  

 eller bortskaffer kemikalieaffald, selv må være opmærksom på, at bestemmelser  

 i anden lovgivning overholdes.
 Transport af kemikalieaffald.
 For jernbanetransport af kemikalieaffald gælder de af ministeriet for  

 offentlige arbejder fastsatte bestemmelser, jfr. afsnit 8. Bestemmelserne  

 administreres af generaldirektoratet for DSB.
 For vejtransport af kemikalieaffald gælder de af justitsministeriet  

 fastsatte bestemmelseer, jfr. afsnit 8.
 For transport til søs af kemikalieaffald gælder de af handelsministeriet  

 fastsatte bestemmelser, jfr. afsnit 8. Bestemmelserne administreres af  

 direktoratet for statens skibstilsyn.
 For lufttransport af kemikalieaffald gælder særlige bestemmelser.  

 Oplysning herom kan fås ved henvendelse til statens luftfartsvæsen,  

 luftfartsdirektoratet.
 Modtagepladser og -stationer.
Modtagepladser og modtagestationer er omfattet af pkt.
G 1 på  

 miljøbeskyttelseslovens liste over særligt forurenende virksomheder m.v., som  

 skal godkendes, inden de anlægges, ændres eller udvides, jfr. nærmere herom i  

 afsnit 4.
 Nedgravede tanke til kemikalieaffald skal godkendes af miljøstyrelsen i  

 medfør af miljøbeskyttelseslovens § 11, stk. 1, jfr. afsnit 4.
 Hvis modtageanlæggene etableres i byzone, skal godkendelse hertil normalt  

 indhentes fra vedkommende bygningsmyndighed, jfr. byggelovens § 20 b, stk. 1  

 og 4 (lovbekendtgørelse nr. 361 af 17. juli 1972).
Disse bestemmelser ophæves med virkning fra 1. februar 1977, hvor  

 kommuneplanloven træder i kraft (lov nr. 287 af 26. juni 1975).Efter denne  

 lov er større anlægsarbejder omfattet af lokalplanpligten, jfr. § 16, stk. 3.  

 Dette gælder, uanset om de pågældende anlæg tænkes placeret i byzone eller  

 landzone.Modtagestationer vil så godt som altid være lokalplanpligtige.
For  

 modtagepladsers vedkommende kan der ikke siges noget generelt herom, men  

 spørgsmålet må besvares på grundlag af en konkret vurdering.
 Modtageanlæg, der etableres i landzone, skal endvidere godkendes af  

 amtsrådet, i hovedstadsområdet af hovedstadsrådet, jfr. § 8 og 9, i lov om  

 by- og landzoner (lovbekendtgørelse nr. 494 af 19. september 1975).Anlæg, der  

 placeres uden for byer og bymæssige bebyggelser, skal desuden godkendes af  

 fredningsplanudvalget, jfr. § 43, stk. 1 i naturfredningsloven  

 (lovbekendtgørelse nr. 520 af 1. oktober 1975).
 Modtagepladser og modtagestationer skal endvidere godkendes af den  

 stedlige brandmyndighed efter justitsministeriets bekendtgørelse nr. 393 af  

 20. august 1971 om oplagring og transport af brandfarlige væsker, jfr. afsnit  

 4, ligesom driften og indretningen af sådanne anlæg omfattes af  

 arbejderbeskyttelseslovgivningen.
 Kommunernes Landsforening har den 30. april 1976 udsendt »Vejledning  

 om etablering af lokale modtageordninger til bortskaffelse af  

 kemikalieaffald«.
 Miljøstyrelsen er endvidere bekendt med, at Kommunekemi A/S har udarbejdet  

 en vejledning vedrørende modtagelse og videreforsendelse m.v. af olie- og  

 kemikalieaffald, til brug for personalet på modtagestationer.
 Andre regler om kemikalieaffald.
 Radioaktivt affald er omfattet af bekendtgørelse nr. 574 af 20. november  

 1975 om sikkerhedsforanstaltninger ved brug m.v. af radioaktive stoffer, jfr.  

 afsnit 2.
 Affald fra kviksølvbejdsning og kviksølvbejdset korn og frø er omfattet af  

 bekendtgørelse nr. 603 af 28. november 1973 om omsætning og anvendelse af  

 kviksølvholdige bekæmpelsesmidler til bejdsning af korn og frø, jfr. afsnit  

 2.
 Fyrværkeri og sprængstoffer.
 Justitsministeriet har udstedt særlige forskrifter herom i lov nr. 193 af  

 24. maj 1972 og bekendtgørelse nr. 546 af 5. november 1975, som ændret ved  

 bekendtgørelse nr. 565 af 24. november 1975 (fyrværkeri), og lov nr. 74 af 7.  

 april 1899 med senere ændringer (sprængstoffer m.v.).
 Bekæmpelsesmidler i fareklasserne X, A, B og C.
Giftnævnet forventes i løbet af 1976 at udsende en revideret vejledning  

 til forbrugerne af bekæmpelsesmidler.
Vejledningen indeholder retningslinier  

 for bortskaffelse af tom emballage og rester af bekæmpelsesmidler, samt  

 forholdsregler ved rengøring af sprøjter og andre redskaber.
 Sygehusaffald.
 Retningslinier for bortskaffelse af sådant affald er behandlet i  

 miljøstyrelsens vejledning om »Bortskaffelse af sygehusaffald« (nr.  

 1/1976).
 Vejledningen er udarbejdet af miljøstyrelsen i samarbejde med  

 sundhedsstyrelsen og amtsrådsforeningen.
 Medicinrester fra private er omfattet af en mellem Danmarks  

 Apotekerforening og Kommunekemi A/S indgået aftale, jfr. afsnit 2.
 Kviksølvbatterier fra private.
 Producenter og importører af kviksølvbatterier foretager indsamling heraf,  

 jfr. afsnit 2.
 Beredskabsindsats ved uheld med farlige stoffer på landjorden.  

 Miljøstyrelsen har i november 1974 udsendt en vejledning herom (nr. 8/74).  

 Vejledningen omhandler alarmering, opbygning af beredskab, dets funktioner og  

 medvirkende, jfr. afsnit 10.
 Miljøstyrelsen, den 14. oktober 1976.
 Helge Odel.
/ E.
Moltke.
 Bilag.
 Miljøministeriets bekendtgørelse nr. 121 af 17. marts 1976 om  

 kemikalieaffald.
