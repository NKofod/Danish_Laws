Bekendtgørelse om ændring af bekendtgørelse om direkte støtte til landbrugere efter enkeltbetalingsordningen 1) § 1 I bekendtgørelse nr. 1598 af 19. december 2007 om direkte støtte til landbrugere efter enkeltbetalingsordningen foretages følgende ændringer:
 1. Fodnoten til bekendtgørelsens titel affattes således:
 2. § 4, stk. 2 og 3 ,  affattes således:
 »Stk. 2. I 2008 anvendes ca. 26 pct. af det årlige kompensationsbeløb til et midlertidigt generelt sukkertillæg.
Stk. 3. I 2008 anvendes ca. 57 pct. og fra 2009 ca. 51 pct. af det årlige kompensationsbeløb til et fast generelt sukkertillæg.« 3. § 5 affattes således:
»§ 5. I 2008 anvendes ca. 17 pct. og fra 2009 ca. 49 pct. af det danske kompensationsbeløb til individuelle sukkertillæg til de landbrugere, der den 8. marts 2006 havde en kontrakt med en forarbejdningsvirksomhed om dyrkning af sukkerroer.« 4. § 13, stk.3, affattes således:
»Stk. 3. Den i stk. 2, nr. 1, nævnte rydning af et areal skal være sket inden begyndelsen af det kalenderår, hvori der søges støtte til arealet, i 2008 dog inden den i § 2, stk. 1, nævnte dato.« 5. § 13, stk. 7, affattes således »Stk. 7. Hvis en ansøger, der har fået tildelt betalingsrettigheder efter stk. 2, nr. 1, indenfor en periode på 5 år efter tildelingen udvider bedriftens areal med ikke støtteberettigede permanente afgrøder ved tilplantning, sammenlignet med arealet det år betalingsrettighederne fra den nationale reserve blev tildelt, vil de tildelte betalingsrettigheder fra den nationale reserve for et tilsvarende areal blive inddraget til reserven.
Der kan maksimalt inddrages det antal betalingsrettigheder, der er tildelt fra den nationale reserve under dette omstruktureringsprogram.« 6. § 15 affattes således:
»§ 15. Arealer, der indgår i en ansøgning om støtte, skal mindst være til rådighed som landbrugsareal for ansøgeren på den i § 2, stk. 1, sidste pkt. nævnte dato« 7. § 19 affattes således:
»§ 19. Et areal, hvorpå der har været skov eller ikke-støtteberettigede permanente afgrøder kan kun danne grundlag for udbetaling af støtte, hvis rødderne er fjernet inden begyndelsen af det kalenderår, hvori der søges støtte til arealet, således at pløjning af arealet kan ske.
I 2008 skal rødderne dog være fjernet inden den i § 2, stk. 1, nævnte dato« 8. I § 30 indsættes som stk. 2:
»Stk. 2. Bestemmelsen i § 29 finder ikke anvendelse på arealer, hvorpå der i 2008 udnyttes udtagningsrettigheder, bortset fra arealer der er omfattet af § 17, stk. 3.« 9. § 32 affattes således:
»§ 32. Overdrages en bedrift i sin helhed, inden ansøger har opfyldt samtlige betingelser for udbetaling af den ansøgte støtte for en eller flere af de koblede vegetabilske støtteordninger, skal der indsendes en producentskifteerklæring til Direktoratet for FødevareErhverv.
Indsendelse af erklæringen er en betingelse for ydelse af støtte.
I erklæringen påtager erhverver sig det fulde ansvar for overholdelse af disse betingelser.
Producentskifteerklæringen skal indgives på en særlig blanket, der fås ved henvendelse til direktoratet eller via direktoratets hjemmeside.
Stk. 2. Hvis producentskiftet finder sted senest den 1. september i ansøgningsåret, skal producentskifteerklæringen være direktoratet i hænde senest den 1. oktober samme år.
Hvis producentskiftet finder sted senere end den 1. september, skal producentskifteerklæringen senest være direktoratet i hænde 4 uger efter producentskiftet, dog senest den 1. december.
Stk. 3. Hvis en bedrift overdrages i sin helhed, inden den ansøgte støtte er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen.« 10. § 33 affattes således:
»§ 33. Ved overdragelse af betalingsrettigheder skal overdrager og erhverver underrette Direktoratet for FødevareErhverv.
Underretning om overdragelsen skal ske på en særlig blanket, der fås ved henvendelse i direktoratet eller via direktoratets hjemmeside.
Underretningen skal være direktoratet i hænde senest ved udløbet af den i § 2 fastsatte ansøgningsfrist i det kalenderår, hvor erhverver vil benytte de overdragne betalingsrettigheder i en ansøgning efter § 2.
Stk. 2. Hvis overdrager og erhverver ønsker at ændre slutdatoen for en midlertidig overdragelse af betalingsrettigheder, som de tidligere har underrettet direktoratet om, skal dette ske på en særlig blanket, der fås ved henvendelse i direktoratet eller via direktoratets hjemmeside.
Underretningen skal være direktoratet i hænde senest ved udløbet af den i § 2 fastsatte ansøgningsfrist i kalenderåret, hvis en ændring af slutdatoen skal have virkning for det pågældende ansøgningsår.
Stk. 3. Hvis direktoratet modtager underretning om en overdragelse eller ændring af slutdatoen for en midlertidig overdragelse efter udløbet af ansøgningsfristen, men inden udløbet af fristen for at ændre i ansøgningen, kan parterne ved en ændring af ansøgningerne angive, at betalingsrettighederne tilføjes i erhververs ansøgning, og at de slettes i overdragers ansøgning, hvis de var omfattet af denne.« 11. I § 34 indsættes som stk. 2:
»Stk. 2. Kontrolmyndigheden kan foretage kontrol på de bedrifter, hvortil der er søgt støtte, uanset om hele eller dele af bedriften er overdraget efter indsendelse af støtteansøgning.« § 2 Bekendtgørelsen træder i kraft den 23. april 2008.
Direktoratet for FødevareErhverv, den 17. april 2008 Arent B.
Josefsen / Niels Sønderbye 1) Bekendtgørelsen indeholder bestemmelser, som er nødvendige for anvendelsen af følgende forordninger: Rådets forordning (EF) nr. 146/2008 af 14. februar 2008 om ændring af forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere og forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for udvikling af Landdistrikterne (ELFUL).
