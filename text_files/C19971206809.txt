(Til stiftsøvrighederne m.fl.) I.
I forlængelse af resultatet af overenskomst- og  

 aftaleforhandlingerne 1997 på det offentlige arbejdsmarked har  

 Kirkeministeriet efter bemyndigelse fra Finansministeriet indgået aftale med  

 Forbundet af Kirke- og Kirkegårdsansatte om ophævelse af kvoteringen af  

 graveres administrationstillæg.
Aftalen, der er optrykt nedenfor, medfører,  

 at administrationstillægget til gravere med virkning fra den 1. oktober 1997  

 ikke længere skal ydes med et beløb, der er nedsat i forhold til stillingens  

 beskæftigelsesgrad, men skal ydes med det fulde beløb uanset stillingens  

 beskæftigelsesgrad.
 Tillæggets størrelse er uændret kr. 2.700,00 årligt (afrundet grundbeløb  

 pr. 1. oktober 1984).
II.
Cirkulæret træder i kraft den 1. oktober 1997.
 Cirkulæret bedes fordelt med 1 eksemplar til hvert af stiftets  

 menighedsråd, 1 til hvert provstiudvalg og 1 til (hver) provstirevisor.
Kirkeministeriet den 10. november 1997 Steffen Brunes Kontorchef /Rasmus Rex Fuldmægtig Aftale Som følge af resultatet af forhandlingerne om fornyelse af aftaler og  

 overenskomster for perioden 1997 - 1999 mellem Finansministeriet og CFU  

 indgås herved i henhold til tjenestemandslovens § 45, stk. 2, følgende aftale  

 mellem Forbundet af Kirke- og Kirkegårdsansatte og Kirkeministeriet  

vedrørende ophævelse af kvoteringen af administrationstillæg til  

 gravere:
 § 1.  Det særlige tillæg (kvalifikationstillæg), stort  

 kr. 2.700,00 årligt (afrundet grundbeløb pr. 1. oktober 1984), som ydes til  

 gravere i stillinger, hvortil der er knyttet regnskabsforpligtelse i henhold  

 til »Vejledning for landsbygraveres regnskabsførelse«, afsnit I, II  

 eller III, eller til gravere i stillinger, hvortil der ikke er knyttet  

 regnskabsforpligtelse, men hvor graveren udfører administrativt arbejde som  

 grundlag for, at andre foretager regningsudskrivelse m.m., ydes med virkning  

 fra aftalens ikrafttræden med det fulde beløb uanset stillingens  

 beskæftigelsesgrad.
 § 2.  Denne aftale træder i kraft den 1. oktober 1997.
