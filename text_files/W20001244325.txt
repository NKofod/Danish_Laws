Klage over manglende tilkald af læge til  

 plejehjemsbeboer Patientklagenævnet fandt, at kvindens sygdomsbillede på  

 tidspunkt for familiens ønske om tilkald af læge ikke  

 længere var foreneligt med influenzasymptomer.
Nævnet fandt  

 derfor, at døgnplejens sygeplejerske burde have tilkaldt læge,  

 efter at kvinden i knap en uge havde befundet sig i en tilstand, hvor det  

 ikke var klart, hvad årsagen var.
Nævnet lagde i den forbindelse  

 vægt på, at kvinden i ugens løb havde haft feber og  

 været alment sløj, ligesom der flere gange var konstateret  

 feber, mens almentilstanden var blevet bedømt varieret.
Patientklagenævnet fandt ikke grundlag kritik af plejepersonalet i  

 forbindelse med kvindens væskeindtagelse.
Nævnet lagde i den  

 forbindelse vægt på, at der ved efterfølgende  

 lægeundersøgelser ikke blev konstateret dehydrering, men at der  

 på trods heraf alligevel var ført kontrol med kvindens  

 væskeindtag.
