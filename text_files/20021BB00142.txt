Fremsat den 8. april 2003 af Birthe Skaarup (DF),  

 Kristian Thulesen Dahl (DF), Jette Jespersen (DF),  

 Pia Kjærsgaard (DF), Anita Knakkergaard (DF),  

 Pia Kristensen (DF), Aase D.
Madsen (DF)  

 og Peter Skaarup (DF) Forslag til folketingsbeslutning om indførelse af en  

 smiley  

 -ordning  

 på danske sygehuse Folketinget opfordrer regeringen til inden den 1. marts 2004  

 at fremsætte lovforslag om indførelse af en smiley-ordning (  

  

 -ordning)  

 for hygiejnen på danske sygehuse i lighed med den smiley-ordning, der er  

 gældende for fødevarebutikker og restauranter, med henblik på, at brugerne af  

 sygehusene skal kunne gøre sig bekendt med hygiejnestandarden på sygehusene.
Lovforslaget bør indeholde regler for en landsdækkende  

 hygiejnekontrol på landets sygehuse og for udstedelse af kontrolrapporter,  

 herunder krav til kontrolrapporternes form og indhold.
Det overordnede ansvar  

 for hygiejnekontrollen skal varetages af Statens Serum Institut, der i  

 samarbejde med Sundhedsstyrelsen skal udarbejde og offentliggøre  

 kontrolrapporter, der skal være synlige og tilgængelige for brugerne af de  

 enkelte sygehuse og sygehusafsnit.
Bemærkninger til forslaget Baggrund for forslaget.
Dansk Folkeparti mener, at befolkningen skal tilbydes en  

 mere fyldestgørende og reel information om hygiejnestandarden på danske  

 sygehuse.
Ved at indføre landsdækkende, systematisk  

    

 hygiejnekontrol, hvis resultater gøres  

 offentligt tilgængelige, vil man kunne stimulere interessen for og  

 engagementet  

 i at skabe optimale hygiejneforhold på landets sygehuse.
 Ønsket om at forbedre hygiejnekvaliteten er dikteret af den  

 kendsgerning, at op til 8 pct. af patienterne får en sygehusinfektion i  

 forbindelse med indlæggelsen.
Dette er fastslået ved undersøgelser, der gennemføres af  

 Statens Serum Institut med ca. 3 års mellemrum.
Stikprøveundersøgelsernes  

 omfang svarer til cirka en femtedel af det samlede antal somatiske  

 hospitalssenge og gennemføres ved en undersøgelse af, hvor mange indlagte  

 patienter der i en 4-ugers-periode har forekomst af infektion.
Resultatet  

 omregnes og udtrykkes i antal hospitalsinfektioner pr. år for landet som  

 helhed.
Den seneste undersøgelse, hvis resultat er tilgængeligt, er  

 fra 1999. Undersøgelsen viste, at der var ca. 20.000 sårinfektioner og ca.  

 60.000 andre infektioner, svarende til ca. 80.000 hospitalsinfektioner om  

 året,  

 i den somatiske del af sygehusvæsenet.
Det er en reduktion i forhold til  

 tidligere, idet antallet af hospitalsinfektioner i de forudgående 10-15 år er  

 reduceret med 25 pct.
Selv om antallet af sygehusinfektioner er reduceret i  

 forhold til tidligere, er det stadig alt for højt.
Infektionerne kan være  

 smertefulde for patienterne og kan frembyde smittefare.
I en del tilfælde kan  

 forholdsvis små infektioner udvikle sig og blive særdeles farlige for  

 patienten.
I et større antal tilfælde fører sårinfektioner til forlængelse af  

 indlæggelsesvarigheden med op til 10-14 dage, og andre infektioner som f.eks.  

 urinvejsinfektioner og nedre luftvejsinfektioner forlænger  

 indlæggelsesvarigheden med 6-7 dage.
Der er således både menneskelige og  

 økonomiske forhold, som taler for at skærpe kontrolindsatsen.
Man må heller ikke overse, at også sygehusenes personale  

 rammes af sygdom som følge af utilstrækkelig hygiejne, selv om der her ikke  

 har  

 kunnet findes pålidelige statistiske oplysninger.
Et aktuelt eksempel i  

 foråret  

 2003 er den såkaldte roskildesyge, hvor det var karakteristisk, at  

 medarbejderne på sygehuse i stort omfang blev syge, antagelig på grund af  

 smitte fra indlagte patienter.
 I Norge er der med hjemmel i lov nr. 55 af 5. august 1994  

 om vern mot smittsomme sykdommer (smittevernsloven) indført hygiejneregler,  

 der  

 retter sig specielt til sygehuse og sundhedsinstitutioner (  

 »  

 Forskrift om smittevern i helseinstitusjoner  

   sykehusinfektioner  

 «  

 ). Disse regler  

 pålægger sygehusene at have et infektionskontrolprogram, overvåge infektioner  

 og fastlægge procedurer for desinfektion m.v.
Her i landet har Dansk Standard og Statens Serum Institut  

 udarbejdet standarder for hygiejne på sygehuse.
Standarderne angiver  

 »  

 bedste hygiejnepraksis  

 «  

 baseret på foreliggende evidens eller  

 erfaret praksis og er egnede til at gennemføre såvel egenkontrol som uvildig  

 ekstern kontrol af, i hvilket omfang afdelingen eller sygehuset lever op til  

 »  

 bedste hygiejnepraksis  

 «  

  .
Det er endvidere aftalt mellem regeringen og  

 Amtsrådsforeningen og Hovedstadens Sygehusfællesskab, at der skal nedsættes  

 et  

 sekretariat, der skal videreudvikle en dansk model for kvalitetssikring og  

 sende den i udbud i løbet af 2002-2003.  

    

 Der gøres således i dag en målrettet indsats for at forbedre hygiejnen  

 på vore sygehuse.
Det vil imidlertid være en afgørende landvinding for  

 hygiejnen, hvis det besluttes, at alle landets sygehuse indfører den danske  

 hygiejnestandard DS 2450. DS 2450: Styring af infektionshygiejne i  

 sundhedssektoren,  

 krav til ledelsessystemet, beskriver, hvordan man kan etablere et system til  

 styring af sygehushygiejne.
DS 2451: Styring af infektionshygiejne i  

 sundhedssektoren, krav til forebyggende foranstaltninger, består af 12 dele,  

 der supplerer med konkrete retningslinjer for en række områder i DS  

 2451-procedure-serien efter behov.
Det vil samtidig være en landvinding for  

 brugerne af vore sygehuse, at der foretages en landsdækkende og uvildig  

 ekstern  

 kontrol, hvis resultater gøres offentligt tilgængelige.
 Eksempler på mangelfuld hygiejne.
 I de senere år er der ved forskellige lejligheder  

 fremdraget eksempler på svigtende hygiejne på landets sygehuse.
I foråret 2002 lod Forbundet af Offentligt Ansatte  

 udarbejde en arbejdsmiljørapport om rengøringspersonalets arbejdsmiljø på  

 københavnske sygehuse.
Rapporten påpegede eksempler på dårlig hygiejne i en  

 sådan grad, at Københavns sundhedsborgmester, Inger-Marie Bruun-Vierø (R),  

 påpegede, at myndighederne ville lukke en restaurant, hvis man fandt lignende  

 forhold.
 I Berlingske Tidende omtaltes rapporten bl.a. således:
 »  

 Sjofling af  

 rengøringspersonalets arbejdsmiljø på københavnske hospitaler er årsag til en  

 uacceptabelt dårlig hygiejne, som truer patienters i forvejen svækkede  

 tilstand.
 ... Blodpletter og nullermænd på hospitalernes gange  

 og stuer og lemfældig rengøring af operationsstuer er konsekvensen af et for  

 højt tempo, manglende tid og urimelige arbejdsbetingelser, konkluderer  

 rapporten.
 Hvis levnedsmiddelmyndighederne konstaterede så  

 uhygiejniske forhold i en restaurant eller en slagterforretning, ville man  

 omgående lukke stedet, siger Inger-Marie Bruun-Vierø, der mener, at manglende  

 rengøring er en medvirkende årsag til, at hver tiende patient på hospitalerne  

 under HS skal genindlægges.
 Hvorfor skal vi finde os i den slags, når der er bål, brand  

 og lukning af en restaurant, hvis nogen bare har fået mavepine ...  

 «.
I avisens artikel betvivlede Inger-Marie Bruun-~Vierø,  

 »  

 at de hidtidige blåstemplinger af  

 rengøringen tegner et korrekt billede  

 «,  

 og overlæge, dr. med.
Ole B.
Jensen fra Statens Serum Institut udtalte:  

 »  

 Nogle steder kunne indsatsen være bedre.
Men  

 vi fandt ingen katastrofer, og min konklusion er, at HS får, hvad de har  

 betalt  

 for.  

 « Forslagsstillerne vil tage initiativ til, at rapporten fra  

 FOA indgår i arbejdet under sundhedsudvalgets behandling af nærværende  

 beslutningsforslag.
 Ansvaret for og kontrollen med sygehushygiejnen.
Det overordnede ansvar for den hygiejniske standard på  

 landets sygehuse påhviler i dag den enkelte sygehusledelse, men på  

 afdelingsplan er det ledelsen af den enkelte sygehusafdeling, der har  

 ansvaret.  

 Sygehusene arbejder efter nedskrevne hygiejneforskrifter, og papirbaserede  

 udgaver af forskrifterne skal findes på alle sygehusafdelinger.
Der findes på  

 sygehusene lokale hygiejneudvalg, og der findes endvidere amtslige  

 hygiejnekomiteer, der på tilbagevendende møder følger hygiejneudviklingen.  

 Sygehusledelserne  

 har ansat   og bør i de kommende år i øget omfang ansætte  

 hygiejnesygeplejersker, der som nøglepersoner kan virke for at opbygge og  

 overvåge hygiejnekvaliteten.
Nogle steder i Danmark er der indført en kvalitetskontrol  

 (akkrediteringsmodel) af store dele af sundhedsvæsenet baseret på fælles  

 standarder og ekstern evaluering.
Det gælder under Hovedstadens  

 Sygehusfællesskab og i Sønderjyllands amt.
I de amter, hvor sådan  

 kvalitetskontrol foregår, findes der   overraskende nok   ikke centrale  

 opgørelser over, hvilke midler der lokalt er afsat til indsatsen på  

 hygiejneområdet.
Det kan siges generelt, at sygehushygiejne ikke kun er et  

 spørgsmål om hygiejne i forbindelse med behandling og patientpleje.  

 Sygehushygiejne berører en lang række områder i hverdagen på et sygehus,  

 f.eks.  

 den personlige hygiejne hos personalet, håndhygiejne, uniformshygiejne,  

 personaleinfektioner, stik- og skæreuheld m.v.
Forholdsregler mod  

 smittespredning, såvel kontakt- som luftbåren smitte, og smitteproblemer ved  

 personer fra udlandet er overordentlig vigtige.
Rengøring og desinfektion  

 ikke  

 kun af sygehusets lokaler, men også af instrumenter, udstyr, overflader,  

 desinfektion af hud og slimhinder, rengøring af blodbanker, sektionsstuer,  

 inhalationsudstyr m.v. er væsentlige områder.
Opbevaring og håndtering af  

 snavsetøj og affald er vigtigt.
Særlige hygiejnekrav stilles ved specielle  

 smitsomme sygdomme såsom hiv/aids og hepatitis (A, B, C, D og E), ved stik-  

 og  

 skæreuheld og ved tuberkulose.
Man bør være opmærksom på, at sygehushygiejne i bred  

 forstand rækker noget videre end til rengøring og hygiejneforskrifter på det  

 enkelte sygehus.
Det viser sig for eksempel, når man forsøger at skaffe sig  

 et  

 overblik over risikoen for sygehusinfektioner.
Statens Serum Institut har  

 beskrevet problemerne omkring sygehusinfektioner således:
»Sygehusinfektion (SI) defineres på flere måder, men kan  

 meget enkelt beskrives som infektion opstået under indlæggelsen.
I praksis  

 opfattes SI imidlertid noget bredere, fx som klinisk erkendelig sygdom med  

 mikrobiel ætiologi, der rammer patienten som følge af indlæggelse, pleje,  

 undersøgelse eller behandling.
SI omfatter endvidere infektioner hos  

 behandlings- og plejepersonalet og andre ansatte, i det omfang infektionerne  

 er  

 pådraget som en følge af de pågældendes arbejde; det vil sige en  

 arbejdsskade.
Begrebet er således mere omfattende, end de snævreste  

 definitioner kunne antyde, og arbejdet med at forebygge og begrænse eller  

 standse sygehusinfektioner er ikke begrænset til sygehuset.
Den praktiske  

 virkelighed viser, at sundhedsmæssige og hygiejniske forhold endog uden for  

 behandlings- og plejesektoren kan påvirke og forringe hygiejnen på  

 sygehusene.  

 Dårlig hygiejne i en lægemiddelproducerende virksomhed kan føre til  

 epidemier,  

 og epidemisk forekomst af infektionssygdomme i samfundet vil ofte videreføres  

 blandt indlagte patienter og markere sig som sygehusinfektioner.
Det drejer  

 sig  

 således ikke kun om at bruge sæbe, vand og gulvklud, men om et meget stort  

 antal  

    

 faktorer   ikke alle lette at  

 opdage   der kan påvirke hygiejnen i negativ retning.
Sygehushygiejnen har således mange linjer til hygiejnen i  

 andre dele af samfundsapparatet, og det sygehushygiejniske beredskab udnyttes  

 derfor undertiden også uden for sygehusene.« For den enkelte sygehusafdeling er der god viden at hente  

 hos SSI, Statens Serum Institut, der i sin afdeling CAS, Den Centrale  

 Afdeling  

 for Sygehushygiejne, samler en stor del af den førende kompetence og viden  

 inden for dette vanskelige felt.
CAS udfører opgaver med overvågning af  

 antibiotikaresistens og sygehushygiejne på sygehuse i Danmark og koordinerer  

 sygehushygiejnen og opretholder et beredskab.
CAS deltager i overvågning af  

 forekomsten af sygehusinfektioner, standsning og opklaring af  

 infektionsudbrud  

 og epidemiologisk undersøgelse af forløb og årsager, rådgiver sygehusene om  

 forebyggelse af infektioner hos patienter og medarbejdere, udvikler faglige  

 standarder for sygehushygiejnen og tilbyder auditering og faglig  

 kvalitetsvurdering  

 af den hygiejniske standard.
CAS opfylder imidlertid flere andre funktioner  

 og  

 har bl.a. ansvaret for specialuddannelse af hygiejnesygeplejersker samt andre  

 undervisningsopgaver i forbindelse med videre- og efteruddannelse af  

 medicinpersonale og andre med relation til sundhedsvæsenet.
CAS udfører  

 tillige  

 en række forskningsopgaver af stor vigtighed for forebyggelse og bekæmpelse  

 af  

 antibiotikaresistens og for sygehushygiejnen.
 Statens Serum Institut, CAS, har sammen med Dansk Standard  

 udarbejdet en standard for styring af infektionshygiejne og besidder en  

 omfattende faglig kompetence inden for sygehushygiejne, der kvalificerer til  

 at  

 kunne bestride opgaven med at etablere en egentlig kontrollerende myndighed  

 med  

 beføjelser til at foretage landsdækkende og systematiske kontrolbesøg og  

 udføre  

 kontrolprocedurer på det enkelte sygehus, fastslå hygiejnekvaliteten og  

 udarbejde og offentliggøre rapporter om de resultater, der konstateres.
 Dansk Folkeparti mener derfor, at det vil være mest  

 betryggende at placere det overordnede ansvar for hygiejnekontrollen hos  

 Statens Serum Institut, CAS, der i samarbejde med Sundhedsstyrelsen  

 udarbejder  

 og offentliggør kontrolrapporterne, som bør være synlige og tilgængelige for  

 brugerne af de enkelte sygehuse og sygehusafsnit.
Statens Serum Institut, CAS, har erfaring med auditering af  

 hygiejnen i sundhedsvæsenet og har netop udarbejdet hygiejnestandarderne med  

 henblik på at anvende dem ved auditering og fremstilling af kontrolrapporter.  

 Det er efter forslagsstillernes mening indlysende, at der er behov for  

 ekstern  

 professionel medvirken ved auditering af kontrolprogrammer.
Det er yderst  

 nærliggende  

 at benytte Statens Serum Instituts ekspertise og erfaringer på dette felt, og  

 hertil kommer, at de foran omtalte hygiejnestandarder er ideelt anvendeligt i  

 denne sammenhæng.
Det er vigtigt, at Seruminstituttet har den fornødne  

 uafhængighed af sygehusejerne og andre økonomiske interesser til at kunne  

 fremstå som fuldstændig neutral i forhold til sygehusledelserne og de  

 bevilgende myndigheder.
En så vigtig funktion som kontrol af  

 hygiejnekvaliteten  

 bør netop foretages af en udenforstående myndighed, der både har det meget  

 indgående kendskab til hygiejnekvalitet og samtidig er helt uafhængig af det  

 enkelte sygehus og dets medarbejderes interesser.
Ansvaret for kvaliteten af det sygehushygiejniske beredskab  

 på sygehusene bør efter forslagsstillernes mening fortsat påhvile  

 sygehusledelsen.
Den praktiske sygehushygiejne tilrettelægges og superviseres  

 af hygiejneorganisationen på sygehusene og varetages i det daglige arbejde af  

 sundhedspersonalet.
Kontrollen med sygehushygiejnen vil efter forslaget finde  

 sted som en landsdækkende kontrol eller audit, der udføres af Statens Serum  

 Institut sammen med de respektive hygiejneorganisationer.
Den landsdækkende  

 kontrol/audit tilrettelægges af Statens Serum Institut i samarbejde med  

 Sundhedsstyrelsen, der er ansvarlig myndighed på området.
Offentliggørelsen af kontrolrapporter skal ske over  

 internettet, ved annoncering i dagspressen og ved opslag på det enkelte  

 sygehus  

 og sygehusafsnit.
Det er komplekse oplysninger, der skal formidles, og det  

 gør  

 det særlig vigtigt, at formidlingen af de vigtigste kontroloplysninger sker i  

 en for brugerne forståelig og overskuelig form.
Det kan man skabe mulighed  

 for  

 ved gennemførelse af en  

  

 -ordning  

 (smiley-ordning) som den, der foreslås i dette beslutningsforslag.
Det kan ikke udelukkes, at der inden for de nærmeste år kan  

 dannes et politisk flertal for Dansk Folkepartis ønske om et landsdækkende  

 sygehusvæsen til afløsning for det amtslige sygehusvæsen, og i så fald vil  

 spørgsmålet om ved lov at fastsætte ensartede hygiejnestandarder blive  

 aktualiseret.
I mellemtiden kan Amtsrådsforeningen og Hovedstadens  

 Sygehusfællesskab færdiggøre det arbejde, der er indledt  

    

 med en fælles dansk standard for  

 infektionshygiejne.
Hygiejnekontrol i butikker og restauranter som  

 forbillede Vedtagelsen af nærværende forslag til folketingsbeslutning  

 betyder, at regeringen inden den 1. marts 2004 skal fremsætte lovforslag om  

 indførelse af en  

  

 -ordning  

 (smiley-ordning) for hygiejnen på danske sygehuse i lighed med den  

  

 -ordning,  

 der er gældende for butikker og restauranter med henblik på, at brugerne af  

 sygehusene skal kunne gøre sig bekendt med hygiejnestandarden på landets  

 sygehuse.
I september 2001 indførtes en såkaldt  

  

 -ordning (  

 »s  

 miley-ordning  

 «  

 )  

 for butikker og restauranter.
Ideen er kort og godt, at forbrugerne på en  

 enkel  

 måde kan se, om den pågældende virksomhed er god eller dårlig til at  

 overholde  

 fødevarelovgivningen.
Alle virksomheder, der sælger mad- og drikkevarer til  

 forbrugerne, bliver kontrolleret af fødevareregionerne.
Efter hvert tilsyn  

 skrives en kontrolrapport, der indeholder en række vigtige informationer om  

 hygiejnen på stedet og samler resultatet i en smiley-figur, der eksempelvis  

 viser en  

 »  

 glad  

 «  

  

 , en  

 »  

 sur  

 «  

  

    

 eller en neutral figur.
 Denne ordning kan benyttes som forbillede for den  

 offentliggørelse, der bør ske af resultaterne af kontrollen med  

 sygehushygiejnen.  

 Vurderingen af hygiejnestandarden kan derved blive offentligt tilgængelig på  

 en  

 enkel og let måde for alle brugere, såvel patienter som pårørende og  

 medarbejderne på sygehusene.
En  

  

 -ordning  

 vil uundgåeligt føre til større opmærksomhed på alle aspekter af hygiejnen.  

 Det  

 drejer sig ikke kun om rengøring på stuer, gange og fællesrum, men også om  

 renlighed i forbindelse med opbevaring, om renlighed i køkkener, hygiejne på  

 operationsstuer, sterile instrumenter, personlig hygiejne og mange andre  

 sider  

 af hygiejneindsatsen.
Gennem en  

  

 -ordning  

 gør man hygiejnen til et legitimt samtaleemne og et fælles projekt, og det  

 vil  

 understøtte det personlige engagement hos alle involverede.
Det viser  

 erfaringerne fra  

  

 -ordningen  

 på fødevareområdet, hvor forbrugerne har meget lettere ved at komme til orde  

 med krav om god hygiejne, når der føres en systematisk og velkendt kontrol,  

 hvis resultater kommunikeres ud.
Netop i disse år, hvor det frie sygehusvalg får stadig  

 større betydning, og hvor der samtidig i Amtsrådsforeningen, i H:S og på det  

 enkelte sygehus gøres en indsats for kvalitetsløft i hygiejnen, vil  

  

 -ordningen  

 også virke som en meget positiv faktor.
Meget forenklet: Ingen ønsker en  

 »  

 sur  

 «  

  

 , og en landsdækkende, effektiv kontrol med  

 offentliggørelse vil motivere ledelsen på sygehusene til at optimere  

 hygiejneindsatsen  

 til gavn for både patienter og medarbejdere.
 I bilag 1 til beslutningsforslaget beskrives den  

 eksisterende  

  

 -ordning  

 for butikker og restauranter.
 Hygiejnemæssige konsekvenser.
Forslaget forventes at føre til en forbedring af hygiejnen  

 på landets sygehuse.
Erfaringerne fra indførelsen af en  

  

 -ordning  

 for butikker, restauranter og andre virksomheder, der sælger mad- og  

 drikkevarer til forbrugerne, har været yderst positive.
Der er sat stærkt  

 fokus  

 på hygiejnen på det enkelte forretningssted, og de foreløbige erfaringer har  

 ført til en yderligere forbedret smiley-ordning fra den 1. november 2002. Det  

 er endnu for tidligt at efterlyse forskningsrappporter, der dokumenterer  

 forbedringerne,  

 men det står klart for alle interessenter, at  

  

 -ordningen  

 har haft både en forebyggende og en sanktionerende virkning, som samlet har  

 ført til et helt nødvendigt løft i hygiejnekvalitet, renholdelse m.v. de  

 steder, hvor fødevarer sælges.
 Økonomiske og administrative konsekvenser.
Etablering af en landsdækkende kontrolordning vil medføre  

 merudgifter i form af øgede bevillinger til personale ved Statens Serum  

 Institut og i Sundhedsstyrelsen.
Det antages dog, at udgifterne helt eller  

 delvis vil blive modsvaret af besparelser på amternes budgetter, men da  

 amterne  

 ikke foretager centrale opgørelser over omkostningerne ved  

 hygiejnekontrollen,  

 kan eksakte tal ikke angives endnu.
Samlet set forventes det, at kontrolordningen vil føre til  

 ikke uvæsentlige besparelser på sygehusudgifterne.
Det skyldes, at selv  

 marginale hygiejneforbedringer kan føre til nedgang i antallet af  

 sygehusinfektioner, såvel sårinfektioner som andre infektioner.
Ved en  

 reduktion på blot 5-10 pct. af det nuværende antal sygehusinfektioner vil  

 mellem 4.000 og 8.000 tilfælde af infektion årligt kunne undgås.
Antallet af  

 patienter med forlænget indlæggelsestid kan herved nedsættes.
Også  

 sygehusmedarbejdernes sygefravær må antages at  

    

 kunne formindskes ved forstærket hygiejnekontrol.
Forslagstillerne  

 ønsker under udvalgsarbejdet at få foretaget beregninger, der belyser de  

 økonomiske virkninger.
Skriftlig fremsættelse Birthe Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af en smiley-ordning på danske sygehuse.
(Beslutningsforslag nr.
B 142).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag  

 1 Beskrivelse af smiley-ordningen i fødevarebutikker og  

 restauranter -ordningen  

 i butikker og restauranter -ordningen  

 blev indført i september 2001 og er et  

 »  

 ansigt  

 «  

 til alle butikker og restauranter.  

 Ansigterne med mundvigene opad eller nedad (  

  

    

  

 )  

 fortæller forbrugerne, hvor god eller dårlig en virksomhed er til at  

 overholde  

 fødevarelovgivningen.
Det centrale i ordningen er, at kontrolresultaterne  

 offentliggøres, jf. bekendtgørelse nr. 842 af 14. oktober 2002 om  

 offentliggørelse  

 af kontrolresultater.
Når forbrugerne kan se, hvor god en virksomhed er til  

 at  

 overholde reglerne, kan de bedre vælge, hvor de vil købe ind, eller i hvilken  

 restaurant de vil spise.
Dét vil give den enkelte virksomhed en ekstra  

 tilskyndelse til at sørge for, at forholdene er i orden.
Virksomhedernes ansvar Der er i lovgivningen en række regler for, hvordan  

 virksomhederne må fremstille, opbevare og sælge fødevarer.
At reglerne bliver  

 fulgt, er alene virksomhedernes ansvar.
Myndighederne kontrollerer, at  

 virksomhederne lever op til ansvaret.
Fødevareregionerne kontrollerer De tilsynsførende i landets 11 fødevareregioner står for det  

 løbende tilsyn med virksomhederne, mens Fødevaredirektoratet udarbejder  

 reglerne og koordinerer kontrollen.
Hvordan og hvor tit? Kontrollen sættes ind dér, hvor behovet skønnes at være  

 størst.
Det er ikke de samme områder hver gang eller den samme kontrol i alle  

 virksomheder.
Et tilsyn kan derfor sammenlignes med, at færdselspolitiet  

 standser en bil og kontrollerer bremser og lygter, men ikke alt det andet,  

 som  

 også skal være i orden.
Alle virksomheder bliver kontrolleret, typisk et par  

 gange om året, nogle dog sjældnere.
Hvor tit afhænger bl.a. af, hvad  

 virksomheden fremstiller eller sælger.
Hvad betyder ansigterne? Et stort smil betyder, at kontrollen ikke havde anmærkninger  

 til det, der blev kontrolleret ved det seneste tilsyn.
Det udløser et stort  

 smil, og sådan skal det selvfølgelig helst være.
 Et mere behersket smil viser, at kontrollen har måttet  

 indskærpe, at en eller flere regler skal overholdes.
 En lige mund på tilsynsrapporten viser, at virksomheden har  

 fået påbud eller forbud.
 Hænger mundvigene nedad, har virksomheden fået et  

 bødeforelæg, er anmeldt til politiet eller har fået inddraget en godkendelse.
Hvor og hvornår skal tilsynsrapporten hænge? Tilsynsrapporten skal hænges op, med det samme virksomheden  

 har fået den, ved indgangen eller et andet sted, der er lige så synligt for  

 kunderne.
Rapporten skal blive hængende, til virksomheden har fået en ny ved  

 næste tilsyn.
Hænger rapporten ikke, som den skal, kan virksomheden få en  

 bøde.
Hvem er omfattet? Den nye ordning omfatter alle detailvirksomheder, som  

 fremstiller eller sælger mad- og drikkevarer: supermarkeder, købmænd, bagere,  

 slagtere, grønthandlere, pizzariaer, kiosker, kantiner, plejehjem,  

 hospitaler,  

 pølsevogne m.v.
Fire glade ansigter på stribe Fire store smil på stribe   sådan vil du med tiden kunne  

 kende de forretninger, der har bedst tjek på tingene.
Evaluering af  

  

 -ordningen -ordningen  

 blev i foråret 2002 kritisk gennemgået af forbrugerne, erhvervs- og  

 forbrugerorganisationerne og de medarbejdere, der i det daglige arbejder med  

 at  

 kontrollere fødevaresikkerheden i butikker og restauranter.
En af hovedkonklusionerne af evalueringen er, at forbrugerne  

 har taget ordningen til sig.
De glade smil skaber tryghed for forbrugerne. 75  

 pct. af de adspurgte forbrugere kender til ordningen, og hele 88 pct. mener,  

 at  

 ordningen er rimelig, fremgår det af en pressemeddelelse af 4. maj 2002 fra  

 Fødevareministeriet.
