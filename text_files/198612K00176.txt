Nr LSF 176 Forslag til Lov om ændring af lov om musik Fremsat af ministeren for kulturelle anliggender (H.P.
Clausen) den 21. januar 1987 Vedtaget ved tredjebehandling den 26. maj 1987 Lov nr 375 af 10/06/1987 § 1 I lov om musik, jf. lovbekendtgørelse nr. 899 af 15. december 1986, foretages følgende ændringer:
 1. I § 1, stk. 1, 3. pkt., ændres »§§ 3 og 7« til: » §  

 3«.
 2. § 2 affattes således:
»§ 2. Hvert amtsråd nedsætter et amtsmusikudvalg.
I Københavns og Frederiksberg kommuner nedsættes kommunale musikudvalg.
Stk. 2. De i stk. 1 nævnte udvalg skal virke til fremme af musiklivet i amtet, henholdsvis kommunen, og skal herunder medvirke til at samordne den musikalske virksomhed i området.
Udvalgene afgiver indstilling til amtsrådet, henholdsvis borgerrepræsentationen og kommunalbestyrelsen, samt Statens Musikråd om støtte efter § 3.« 3. § 3, stk. 1, nr. 1, affattes således:
»1) musikundervisning af forsøgsmæssig karakter eller af landsdækkende eller regional interesse,».
 4. § 3, stk. 1, nr. 4-10, ophæves, og i stedet indsættes:
»4) orkestre, som ikke omfattes af § 4, samt kor og ensembler, 5) koncertvirksomhed og i særlige tilfælde musikdramatisk virksomhed, 6) videreuddannelse og efteruddannelse af musikere, musikundervisere og andre med tilknytning til musikkens område, 7) udgivelse, produktion og udbredelse af noder, fonogrammer, videogrammer og publikationer om musik, herunder pædagogisk materiale, 8) arkivering af dansk musik samt til dokumentations- og informationsvirksomhed, 9) udlån eller anskaffelse af instrumenter og teknisk udstyr samt i særlige tilfælde indretning og forbedring af lokaler, specielt til øvebrug.« 5. § 4, stk. 1, affattes således:
»Århus Symfoniorkester, Ålborg Symfoniorkester, Odense Symfoniorkester, Sønderjyllands Symfoniorkester og Sjællands Symfoniorkester skal som landsdelsorkestre medvirke til fremme af musiklivet i landsdelen.« 6. § 5 affattes således:
»§ 5. Staten yder tilskud til de landsdelsorkestre, der er nævnt i § 4.
Stk. 2. Underskuddet ved driften af Århus Symfoniorkester, Ålborg Symfoniorkester og Odense Symfoniorkester dækkes med 50 pct. af staten under forudsætning af, at de resterende 50 pct. dækkes fra kommunal eller amtskommunal side.
For så vidt angår Sønderjyllands Symfoniorkester udgør statens andel dog 75 pct.
Stk. 3. Underskuddet ved driften af Sjællands Symfoniorkester dækkes med 50 pct. af staten og 50 pct. af Københavns og Frederiksberg kommuner samt amtskommunerne øst for Store Bælt med undtagelse af Bornholms amtskommune.
Stk. 4. Forskud til dækning af driftsudgifter kan udbetales i henhold til det af vedkommende kommuner og amtskommuner godkendte budget for orkestrets virksomhed i løbet af det regnskabsår, for hvilket det er beregnet.
Endelig regulering finder sted efter regnskabsårets udløb på grundlag af det af kommunerne og amtskommunerne godkendte regnskab.« 7. § 7 ophæves.
 8. § 8, stk. 4, affattes således:
»Stk. 4. Til musikrådet knyttes et sekretariat, hvis leder ansættes af ministeren for kulturelle anliggender efter forslag fra rådet.« 9. Overskriften til kapitel 5 affattes således:
»Instruktion, ikrafttræden m.v.« 10. § 15 affattes således:
»§ 15. Ministeren for kulturelle anliggender kan bestemme, at beføjelser, der i henhold til denne lov tilkommer Statens Musikråd, udøves af ministeren.
Stk. 2. Ministeren for kulturelle anliggender kan give Statens Musikråd instruktioner vedrørende udøvelsen af de beføjelser, der er henlagt til Statens Musikråd.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. De hidtidige regler i § 5 om tilskudsberegning vedrørende landsdelsorkestre finder fortsat anvendelse ved beregning af tilskud for perioden til og med 31. december 1987.
Oprindeligt fremsat lovforslag Blad nr 465 § 1 I lov om musik, jfr. lovbekendtgørelse nr. 899 af 15. december 1986, foretages følgende ændringer:
 1. § 2, STK. 2, affattes således:
»Stk. 2. Udvalget skal virke til fremme af musiklivet i amtet og skal herunder medvirke til at samordne den musikalske virksomhed i området.
Udvalgene afgiver indstilling til amtsrådet samt Statens Musikråd om støtte efter § 3.« 2. § 3, STK. 1, NR. 1, affattes således:
»1) Musikundervisning af forsøgsmæssig karakter eller af landsdækkende eller regional interesse,» 3. § 3, STK. 1, NR. 4-10 ophæves og i stedet indsættes:
»4) orkestre, som ikke omfattes af § 4, samt kor og ensembler, 5) koncertvirksomhed og i særlige tilfælde musikdramatisk virksomhed, 6) videreuddannelse og efteruddannelse af musikere, musikundervisere og andre med tilknytning til musikkens område, 7) udgivelse, produktion og udbredelse af noder, fonogrammer, videogrammer og publikationer om musik, herunder pædagogisk materiale, 8) arkivering af dansk musik samt til dokumentations- og informationsvirksomhed, 9) udlån eller anskaffelse af instrumenter og teknisk udstyr samt i særlige tilfælde indretning og forbedring af lokaler, specielt til øvebrug.« 4. § 4, STK. 1, affattes således:
»§ 4. Århus Symfoniorkester, Ålborg Symfoniorkester, Odense Byorkester, Sønderjyllands Symfoniorkester og Sjællands Symfoniorkester skal som landsdelsorkestre medvirke til fremme af musiklivet i landsdelen.« 5. § 5 affattes således:
»§ 5. Staten yder tilskud til de landsdelsorkestre, der er nævnt i § 4, såfremt der ydes tilskud til orkestrene fra kommunal eller amtskommunal side.
Stk. 2. Statens tilskud til et landsdelsorkester kan ikke overstige 50 pct. af det samlede offentlige tilskud, for Sønderjyllands Symfoniorkesters vedkommende dog 75 pct.
Stk. 3. Tilskuddene til landsdelsorkestrene udbetales forskudsvis i henhold til de budgetter, der er godkendt af de tilskudsgivende myndigheder.
Efter regnskabsårets afslutning indsendes regnskab til de tilskudsgivende myndigheder.« 6. § 7 ophæves.
 §§ 8-14 bliver herefter §§ 7-13.
 7. § 8, STK. 4, der bliver § 7, stk. 4, affattes således:
»Stk. 4. Til musikrådet knyttes et sekretariat, hvis leder ansættes af Ministeren for Kulturelle Anliggender efter forslag fra rådet.« 9. § 15 ophæves. § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. De hidtidige regler i § 5 om tilskudsberegning vedrørende landsdelsorkestre finder fortsat anvendelse ved beregning af tilskud for perioden til og med 31. december 1987.
BEMÆRKNINGER TIL LOVFORSLAGET ALMINDELIGE BEMÆRKNINGER I lov nr. 333 af 4. juli 1986, § 15, er det bestemt, at forslag til revision af musikloven skal fremsættes for folketinget senest i folketingsåret 1986-87.
Om behandlingen af loven henvises til FT 1975-76, sp. 5022, 10022, 10033, Till.
A, sp. 3201, Till.
B, sp. 1313, 1755, og Till.
C, sp.
539. Endvidere henvises til FT 1980-81, sp. 4226, 4880, 10932, 11224, Till.
A, sp. 2821, Till.
B, sp. 809, 1485 og Till.
C, sp.
547. Der henvises tillige til FT 1983-84, sp. 1621. Endelig henvises til FT 1985-86, sp. 7157, 11578 og 11963.
Ved den seneste revision af musikloven i 1985-86 delegeredes ministerens beslutningskompetence i en vis udstrækning til Statens Musikråd, jfr. bemærkningerne til lovforslaget.
En yderligere revision af musikloven vedtoges ved L 333/ 1986 udskudt til folketingssamlingen 1986-87, idet kulturministeriet ønskede at gennemføre forhandlinger med amterne og kommunerne om samarbejdet og opgavedelingen mellem staten, amterne og kommunerne inden for musikområdet, inden der - med udgangspunkt i Statens Musikråds betænkning nr. 1061/ 1985 - udarbejdedes nyt lovforslag vedrørende dette støtteområde.
Resultatet af en nøjere vurdering af den nuværende faktiske byrdefordeling er imidlertid blevet, at netop musiklovområdet må anses for mindre egnet som udgangspunkt for overvejelser om ændret fordeling af opgaver mellem på den ene side staten og på den anden side amts- og primærkommuner.
Mens nemlig selve musikloven ikke i nogen af sine bestemmelser pålægger amts- eller primærkommuner at yde støtte til musikformål (til landsdelsorkestrene forudsættes de blot at yde støtte, der - hvis den ydes - udløser statstilskud), bidrager amts- og primærkommuner rent faktisk i meget vidt omfang til musiklivets fremme ud over, hvad musikloven forudsætter, ikke mindst gennem støtte til amatørmusikvirksomhed og frivillig musikundervisning.
På denne baggrund ses der ikke at være behov for nogen formalisering af en eventuelt på visse områder fornøden ændring af opgavefordelingen, bl.a. fordi Statens Musikråd med baggrund i formuleringen af § 3, stk. 1, på den ene side ikke har pligt til at yde støtte til noget specielt musikformål men på den anden side - med den meget brede beskrivelse af støtteformålene - har mulighed for at yde støtte til en lang række musikformål, herunder f.eks. inden for områder, hvor det amts- eller primærkommunale engagement måske er svagere end ønskeligt ud fra en samlet musikpolitisk vurdering.
Kulturministeren fremsatte i samlingen 1983-84 et lovforslag (nr.
L 32), hvorefter musiklovens tilskudsbestemmelser for landsdelsorkestre skulle ændres således, at man overgik fra automatisk underskudsdækning til en fast tilskudsordning; i konsekvens heraf skulle kulturministeriet på linie med de kommunale/ amtskommunale myndigheder tage stilling til landsdelsorkestrenes budgetter.
Dette forslag blev ikke vedtaget men fremsættes nu på ny.
Med den vidtgående delegering af beslutningskompetencen til Statens Musikråd, der gennemførtes ved revisionen i 1986-87, er det mest påtrængende problem at få tilført dette område forøgede midler i et omfang, der tillader såvel opretholdelse af de kvalificerede igangværende aktiviteter som en videre udvikling af musiklivet.
Der henvises til den som bilag II optrykte oversigt over lovforslagets bevillingsmæssige konsekvenser m.v., hvoraf det fremgår, at musiklovområdet i løbet af 5 års perioden 1986-1990 har opnået/ vil opnå bevillingsforøgelser på sammenlagt ca. 13,5 mill. kr.
I selve musiklovens tekst er der for at opnå de ønskelige mål behov for visse ændringer, om hvilke der henvises til bemærkningerne til lovforslagets enkelte bestemmelser.
Det påhviler Statens Musikråd ved fordeling af musiklovens midler at tilgodese geografisk spredning og rimelig fordeling af ressourcerne på de enkelte landsdele.
På grundlag af de foreslåede bevillingsforøgelser og justeringer af lovteksten må der anses for at være tilvejebragt et rimeligt grundlag for, at Statens Musikråd ud fra en efter musiklovens forudsætninger foretagen prioritering af opgaverne kan opfylde intentionerne i loven.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 Forslaget har til hensigt på baggrund af gode indvundne erfaringer med amtsmusikudvalgenes virksomhed at understrege deres betydning og at beskrive deres funktioner.
Til nr. 2 Med »musikundervisning af regional interesse« sigtes der i særdeleshed til musikalske grundkurser.
På grundlag af indhøstede erfaringer med to sådanne kurser (i Holstebro og Kolding) kan det fastslås, at grundkurserne er egnede til at udvikle og nyttiggøre betydelig musikalsk talentmasse inden for det pågældende område.
En udbygning af de regionale grundkurser bør derfor finde sted med henblik på såvel kursernes konservatorieforberedende sigte som deres betydning for regionens musikliv i form af en række særligt veluddannede amatører.
Grundkurserne er nu en vel indarbejdet undervisningsstruktur og kan derfor ikke længere karakteriseres som værende af »forsøgsmæssig karakter«, hvilket nødvendiggør  

 den foreslåede lovændring.
Til nr. 3 Vedrørende den nugældende lovs § 3, stk. 1), 4), 5), 7) og 8) foreslås visse ændringer, der bl.a. medfører, at 4) udgår, hvorefter de nuværende 5)-10) bliver til 4)-9).
4) foreslås ophævet som en konsekvens af, at lovens § 7 foreslås ophævet.
4) (tidligere 5) foreslås omformuleret som en konsekvens af, at lovens § 7 foreslås ophævet.
6) (tidligere 7) foreslås omformuleret, dels fordi der er en glidende overgang mellem videreuddannelse og efteruddannelse, og dels fordi man anser det for væsentligt, at musikundervisere nævnes som mulige støttemodtagere i henhold til denne bestemmelse.
7) (tidligere 8) foreslås omformuleret, således at bl.a. produktion af noder, videogrammer og pædagogisk materiale nævnes blandt støtteformålene.
Til nr. 4 Ved forslaget korrigeres navnene på to af landsdelsorkestrene, der har skiftet betegnelse.
Til nr. 5 Idet der i øvrigt henvises til de almindelige bemærkninger til lovforslaget henvises der til 1983-lovforslaget (nr.
L 82) med bemærkninger, forslagets behandling i tinget samt kulturudvalgets beretning.
I anledning af at forslaget nu fremsættes på ny, skal man anføre følgende:
 Ved 1983-lovforslagets behandling i Folketinget blev det bl.a.
fremført, at der lå kontrol- og centraliseringstanker bag forslaget om at gøre Kulturministeriet til budgetgodkendende myndighed, idet ministeriet ville komme til at bestemme over landsdelsorkestrenes udvikling.
Efter totalrammeprincippets gennemførelse fra 1984 er det imidlertid blevet amts- og primærkommunerne, der - omend indirekte - får mulighed for at influere på kulturpolitikken på landsplan: Efter den nugældende ordning er Kulturministeriet i givet fald nødt til at reducere sine bevillinger til andre kulturelle formål for at kunne tilvejebringe den del af udgiftsstigningerne for landsdelsorkestrene, der ikke af Finansministeriet godtages som sædvanlige pris- og lønstigninger.
Til nr. 6 Bestemmelsen i § 7 om støtte til andre lokalt baserede, professionelle orkestre end landsdelsorkestrene skønnes at være uden selvstændig betydning, idet det pågældende formål er omfattet af § 3, stk. 1, 4) (tidligere 5).
Til nr. 7 Den foreslåede ændring af paragrafnummereringen er en følge af ophævelsen af § 7.
Til nr. 8 Med den foreslåede ændring af bestemmelsen om proceduren for ansættelse af musikrådets sekretariatsleder åbnes der mulighed for at musikrådet kan få medindflydelse og -ansvar for valget af dets sekretariatsleder.
Til nr. 9 Der henvises til de almindelige bemærkninger, idet det tilføjes, at der - hvis det foreliggende lovforslag vedtages - ikke ses at være behov for fastsættelse af ny frist for en lovrevision.
Loven foreslås sat i kraft ved bekendtgørelsen i Lovtidende, dog såldes at de endelige beregninger af landsdelsorkestertilskud, der måtte blive foretaget efter 1. januar 1988 vedrørende perioden før denne dato, sker efter de hidtidige regler herom.
Bilag I Oversigt over lovforslagets bevillingsmæssige konsekvenser samt over de i finansårene 1986-87 gennemførte bevillingsforøgelser.
I de for årene 1988, 1989 og 1990 herefter foreslåede bevillinger indgår midler til den fortsatte udbygning af det på musikrådets initiativ oprettede rytmiske musikkonservatorium med henholdsvis 1,6 mill. kr., 2,6 mill. kr. og 2,2 mill. kr.
Bilag II I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget Kapitel 1 STATENS MUSIKRÅD OG AMTSMUSIKUDVALG 1. § 2, STK. 2, affattes således:
»Stk. 2. Udvalget skal virke til fremme af musiklivet i amtet og skal herunder medvirke til at samordne den musikalske virksomhed i området.
Udvalgene afgiver indstilling til amtsrådet samt Statens Musikråd om støtte efter § 3.« --/ Stk. 2. Hvert amtsråd nedsætter et amtsmusikudvalg til fremme af  

 musiklivet i amtet. /-- 2. § 3, STK. 1, NR. 1, affattes således:
»1) Musikundervisning af forsøgsmæssig karakter eller af landsdækkende eller regional interesse,» --/ 1) Musikundervisning af landsdækkende interesse eller af forsøgsmæssig  

 karakter, /-- 3. § 3, STK. 1, NR. 4-10 ophæves og i stedet indsættes:
»4) orkestre, som ikke omfattes af § 4, samt kor og ensembler, 5) koncertvirksomhed og i særlige tilfælde musikdramatisk virksomhed, 6) videreuddannelse og efteruddannelse af musikere, musikundervisere og andre med tilknytning til musikkens område, 7) udgivelse, produktion og udbredelse af noder, fonogrammer, videogrammer og publikationer om musik, herunder pædagogisk materiale, 8) arkivering af dansk musik samt til dokumentations- og informationsvirksomhed, 9) udlån eller anskaffelse af instrumenter og teknisk udstyr samt i særlige tilfælde indretning og forbedring af lokaler, specielt til øvebrug.« --/ 4) orkestre som nævnt i § 7, 5) orkestre, som ikke omfattes af §§ 4 og 7, samt kor og ensembler, . . .
7) videreuddannelse af musikere og andre med tilknytning til musikkens  

 område, 8) udgivelse og udbredelse af noder, fonogrammer og publikationer om  

 musik, . . .
/-- 4. § 4, STK. 1, affattes således:
»§ 4. Århus Symfoniorkester, Ålborg Symfoniorkester, Odense Byorkester, Sønderjyllands Symfoniorkester og Sjællands Symfoniorkester skal som landsdelsorkestre medvirke til fremme af musiklivet i landsdelen.« --/ § 4. Århus Byorkester, Ålborg Byorkester, Odense Byorkester,  

 Sønderjyllands Symfoniorkester og Sjællands Symfoniorkester skal som  

 landsdelsorkestre medvirke til fremme af musiklivet i landsdelen. /-- 5. § 5 affattes således:
»§ 5. Staten yder tilskud til de landsdelsorkestre, der er nævnt i § 4, såfremt der ydes tilskud til orkestrene fra kommunal eller amtskommunal side.
Stk. 2. Statens tilskud til et landsdelsorkester kan ikke overstige 50 pct. af det samlede offentlige tilskud, for Sønderjyllands Symfoniorkesters vedkommende dog 75 pct.
Stk. 3. Tilskuddene til landsdelsorkestrene udbetales forskudsvis i henhold til de budgetter, der er godkendt af de tilskudsgivende myndigheder.
Efter regnskabsårets afslutning indsendes regnskab til de tilskudgivende myndigheder.« --/ § 5. Underskuddet ved driften af landsdelsorkestrene dækkes med 50 pct. af  

 staten under forudsætning af, at resten dækkes fra kommunal eller  

 amtskommunal side.
For så vidt angår Sønderjyllands Symfoniorkester udgør  

 statens andel 75 pct.
For Sjællands Symfoniorkesters vedkommende dækkes den  

 amtskommunale og kommunale andel af amtskommuner øst for Store Bælt og  

 Københavns og Frederiksberg kommuner.
Stk. 2. Forskud til dækning af driftsudgifter kan udbetales i henhold til  

 det af vedkommende kommuner og amtskommuner godkendte budget for orkestrets  

 virksomhed i løbet af det regnskabsår, for hvilket det er beregnet.
Endelig  

 regulering finder sted efter regnskabsårets udløb på grundlag af det af  

 kommunerne og amtskommunerne godkendte regnskab. /-- 6. § 7 ophæves.
 §§ 8-14 bliver herefter §§ 7-13.
§ 7. Til andre orkestre, som i rimeligt omfang består af stedlige fagmusikere, kan Statens Musikråd yde tilskud til koncertvirksomhed af passende omfang, udøvet på alsidig, kunstnerisk forsvarlig måde. /-- 7. § 8, STK. 4, der bliver § 7, stk. 4, affattes således:
»Stk. 4. Til musikrådet knyttes et sekretariat, hvis leder ansættes af Ministeren for Kulturelle Anliggender efter forslag fra rådet.« --/ Stk. 4. Til musikrådet knyttes et sekretariat, hvis leder ansættes af  

 ministeren for kulturelle anliggender. /-- 9. § 15 ophæves.
--/ § 15. Forslag til revision af loven fremsættes for Folketinget i  

 folketingsåret 1986-87.
