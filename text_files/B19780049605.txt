 I medfør af § 7 b og § 19, stk. 3, i lov nr. 58 af 4. marts 1964 om  

 veterinærvæsenet samt om udøvelse af dyrlægegerning som ændret ved lov nr.  

 178 af 21. marts 1973 og med henvisning til bekendtgørelse nr. 272 af 1.  

 november 1955 om dyrlægers indkøb, distribuering og dispensering af  

 lægemidler til dyr fastsættes efter forhandling med miljøministeren:
 § 1.  Ved husdyr forstås i denne bekendtgørelse heste,  

 kvæg, svin, får, geder, kaniner, fjerkræ og ferskvandsfisk.
 § 2.  Lægemidler med indhold af nedenfor nævnte  

 stoffer må kun anvendes til husdyr, såfremt tilladelse hertil er givet af  

 veterinærdirektoratet i hvert enkelt tilfælde: Arsen Bly Klofenotan  

 Kloramfenikol Kviksølv Syntetiske forbindelser med østrogen-lignende effekt  

 Thyreostatika.
 § 3.  Følgende lægemidler må kun anvendes til husdyr,  

 såfremt behandlingen foretages af en dyrlæge personlig:
A: Analgetika til injektion B: Anæstetika til inhalation og injektion C: Psykosedativa til injektion D: Sedativa til injektion E: Euforiserende stoffer (jfr. bekendtgørelse nr. 585 af 1. december 1977  

 om rekvirering og udlevering af lægemidler m. v. § 5) F: Selen-holdige lægemidler G: Følgende hormoner og forbindelser med hormonlignende effekt:
adrenocorticotrope hormoner androgener, herunder anabolica binyrebarksteroider gestagener gonadotrope hormoner prostaglandiner og prostaglandinanaloger østrogene steroider.
 § 4.  Lægemidler, som er beregnet til opblanding i  

 foder eller drikkevand eller på anden måde beregnet til indgift gennem  

 munden, må ikke benyttes til injektion eller til indføring i yver eller bør.
 § 5.  Er et husdyr behandlet med et lægemiddel  

 indeholdende stoffer med antiparasitær, beroligende, euforiserende, hormonal  

 eller smertestillende virkning, må dyret først efter forløbet af en periode  

 på 3 døgn efter behandlingens ophør eller efter anden af  

 veterinærdirektoratet fastsat periode, jfr. stk. 2, leveres til slagtning  

 eller til marked for slagtedyr i ind- eller udland, ligesom der først efter  

 udløbet af den fastsatte periode må leveres mælk eller æg fra behandlede dyr.  

 Kød, fjerkrækød, mælk og æg fra behandlede dyr, der er produceret i tiden  

 mellem behandlingens begyndelse og udløbet af den fastsatte periode må ikke  

 anvendes til konsum.
 Stk. 2.  Den i stk. 1 nævnte tilbageholdelsesperiode på  

 3 døgn kan for de enkelte lægemidler forlænges eller forkortes af  

 veterinærdirektoratet, således at det sikres, at uønskede rester af  

 vedkommende lægemiddel ikke forekommer i de behandlede dyr eller produkter af  

 disse.
 Stk. 3.  For anvendelse af andre lægemidler end de i  

 stk. 1 nævnte kan veterinærdirektoratet påbyde tilsvarende tilbageholdelse i  

 en nærmere fastsat periode.
 § 6.  Ved dyrlægers anvendelse, udlevering eller  

 ordination af lægemidler, for hvilke der er fastsat tilbageholdelsesperioder,  

 skal dyrlægen skriftlig instruere dyrets ejer (bruger) om det nævnte påbud om  

 tilbageholdelse af dyr og produkter heraf, ligesom han ved udlevering og  

 ordination af sådanne lægemidler skal instruere ejeren (brugeren) omhyggeligt  

 om lægemidlers rette opbevaring og anvendelse.
 § 7.  Overtrædelse af bestemmelserne i § 2, § 3, § 4,  

 § 5, stk. 1, og § 6 samt overtrædelse af de af veterinærdirektoratet i medfør  

 af § 5 fastsatte tilbageholdelsespåbud straffes med bøde.
 § 8.  Bekendtgørelsen træder i kraft den 1. november  

 1978. Samtidig ophæves bekendtgørelse nr. 331 af 31. august 1963 om forbud  

 mod anvendelse af hormonpræparater til husdyr, bekendtgørelse nr. 242 af 21.  

 juni 1965 om anvendelse af beroligende midler (psycosedativa, tranquilizers)  

 til visse husdyr, bekendtgørelse nr. 361 af 23. september 1965 om forbud mod  

 anvendelse af thyreostatiske præparater til husdyr i fedningsøjemed og  

 bekendtgørelse nr. 60 af 23. februar 1966 om forbud mod anvendelse af  

 selenpræparater til husdyr.
 Landbrugsministeriet, den 28. september  

 1978.
 Niels Anker Kofoed.
 / Thorkil Christensen.
