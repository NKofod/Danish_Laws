Telefonbestemmelser Ref.: FKOBST 0.312-1, Bestemmelser for brug af forsvarets permanente  

 signal forbindelser.
Formål 1. Formålet med denne bestemmelse er af fastsætter  

 regler for brug af de i ref. pkt. 4 omhandlede telefonforbindelser.
Generelt 2. Forsvarets etablissementer er tilsluttet det  

 offentlige (civile) telefonnet ved abonnentledninger (centralforbindelser),  

 der på de respektive etablissementer enten er afsluttet direkte i  

 telefonapparatet eller - mere almindelig - telefoncentraler (PABC),  

 automatiske eller betjente af telefonuddannet personel.
Muligheden for at  

 etablere og føre samtaler med de øvrige abonnenter på telefonnettet, såvel  

 civile som militære, er herved til stede.
 3. Såvel telefoner som PABC samt linier er etableret  

 af telefonselskaberne, ligesom afgifter for førte samtaler over  

 centralforbindelser må betales til disse.
Betjeningspersonellets ansvar 4. Generelle regler for betjening af militære  

 telefoncentraler er nedlagt i ACP 134, der skal være kendt af PABC  

 betjeningspersonellet.
 5. Det påhviler signalofficeren / respektive  

 PABC-ledere at overvåge, at betjeningspersonellet følger gældende regler.
 6. Betjeningspersonellet skal besvare opkald med det  

 uklassificerede navn for det pågældende tjenestested (f.eks  

 Forsvarskommandoen, Ringsted Kaserne, Søværnet Holmen eller Karup Center).
Tjenstlige samtaler 7. Alle tjenstlige samtaler skal gøres så korte som  

 muligt, dels af økonomiske hensyn, dels for ikke at blokere  

 centralforbindelserne mere end nødvendigt.
Ved behov for kontakt over større  

 afstande (f.eks. med abonnenter i udlandet) må det overvejes, hvorvidt sagen  

 har en sådan prioritet, at en telefonsamtale er nødvendig, eller den kan  

 ordnes skriftligt.
8. Interne samtaler bestilles altid med brug af  

 lokalnummeret, mens eksterne samtaler også kan bestilles ved at opgive den  

 myndighed eller person, man ønsker forbindelse med.
Selvvalg ved  

 gennemstilling direkte til den ønskede abonnent bør benyttes, hvor dette er  

 muligt.
9. Det er af største vigtighed for en hurtig og  

 effektiv centralbetjening, at en bestilling er kort og præcist formuleret.  

 Abonnenterne må således ikke benytte betjeningspersonellet som  

 »Oplysningscentral«.
På tjenestesteder med  

 »Forstanderinde« skal betjeningspersonellet straks omstille hertil,  

 hvis abonnenten ønsker oplysninger.
Private samtaler 10. Tjenstlige brugere af forsvarets telefoner kan på  

 disse i begrænset omfang føre kortvarige, private samtaler.
Samtaler kan uden  

 betaling føres inden for eget centralområde (for Storkøbenhavns vedkommende  

 inden for KTAS-området og for Karups vedkommende inden for centralområderne  

 Viborg, Karup, Herning). Samtaler ud over eget centralområde må føres mod  

 betaling og skal bestilles med opgivelse af personnummer, grad og navn til  

 det betjeningspersonel, der fører de nødvendige afregningslister.
For  

 telefoncentraler, hvor spærring af udgående kald er mulig, fastlægges  

 spærringsgraden af chefen for det enkelte tjenestested.
Telefontavle 11. Det påhviler tjenestestederne inden for eget  

 område at publicere lokalnumre for de myndigheder, der er tilsluttet  

 tjenestestedets PABC.
Tavlen kan endvidere, hvor det findes påkrævet,  

 indeholde en definition af »eget centralområde« (se ovenstående  

 pkt. 10).
Prioritering 12. Ved telefonapparater med nummerskive/tastatur  

 (automatcentraler) kan samtaler for nærværende ikke prioriteres.
Kronedåser 13. Landsdelekommandoerne har opsat et antal  

 kronedåser dels i forbindelse med civile centraler, dels i tilslutning til  

 militære etablissementers PABC.
 14. Kronedåserne er opsat med henblik på anvendelse  

 under såvel krigsforhold som under øvelsesvirksomhed i fredstid og er altid  

 teknisk klar til anvendelse.
 15. Kronedåsernes placering fremgår af respektive  

 landsdelskommandoers signalbefaling, administrativ (SBA), hvor detaljeret  

 beskrivelse af kronedåsernes anvendelse kan indhentes.
NATO telefonsystem (IVSN) 16. Ved enheder, som er tildelt telefonudstyr i NATO  

 telefonsystemmet »Initial Voice Switched Network« (IVSN) - enten  

 som Direct NICS Subscribers (DNS), Indirect NISC Subscribers (INS) eller  

 Secure Voice kryptotelefon (SV) - bør dette benyttes i størst muligt omfang  

 til føring af samtaler med andre abonnenter i dette system af hensyn til de  

 herved opnåelige besparelser på det almindelige, offentlige  

 telefonabonnement.
Mobiltelefon/personsøger 17. Forsvaret har anskaffet et antal mobiltelefoner,  

 som anvendes til forskellige administrative formål, til personer, som  

 har behov for at kunne kalde/blive kaldt med øjeblikkelig varsel.
 Såfremt behov for samtale er af mindre hastende karakter, kan personsøger  

 med fordel anvendes. begge typer udstyr kan ikke påregnes anvendt til  

 taktisk, operativt brug, da systemerne ikke indgår i  

 sikringsordningen.
Opmærksomheden henledes på at mobiltelefoner i forbindels med opkald  

 gennemløber en såkaldt »Roaming Procedure«, hvilket medfører, at  

 mobiltelefonen indirekte angiver sin geografiske position.
Anvendelse af  

 mobiltelefon i taktiske enheder kan derfor uønsket afsløre kaldende abonnents  

 position.
Telefonsikkerhed 18. Alle brugere af telefonnettet bør gøre sig klart,  

 at enhver af de omtalte linier vil kunne aflyttes, ikke alene ved de PABC,  

 som forbindelsen måtte passere, og hvoraf mange ofte vil blive betjent af  

 personel, der ikke tilhører forsvaret, men også ved krydsfelter,  

 samlingsbrønde og - gennem anvendelse af specialudstyr - overalt på  

 ledningsnettet.
I øvrigt henvises til den af Forsvarets  

 Kommunikationssikkerhedsofficer udsendte folder 0.319.1-2.
EB O.
FOGH Generalmajor Chef for Operations- og Planlægningsstaben Fordeling:
 Standardfordeling.
