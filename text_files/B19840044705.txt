 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v til disse skoler, jfr.  

 lovbekendtgørelse nr. 187 af 9. april 1981, som ændret ved lov nr. 244 og nr  

 247 af 23. maj 1984, fastsættes herved følgende bestemmelser om uddannelse af  

 maskinteknikere:
Almindelige bestemmelser § 1.  Undervisningsministeriet, direktoratet for  

 erhvervsuddannelserne kan godkende, at tekniske skoler gennemfører uddannelse  

 til maskintekniker.
Uddannelsen varer 1 1/2 år og består af 3 undervisningstrin, der hver  

 indeholder 105 undervisningsdage.
Det afsluttende undervisningstrin  

 gennemføres inden for et valgt speciale.
 § 2.  Formålet med uddannelsen er at uddanne  

 maskinteknikere, der kan løse konstruktions- og driftstekniske opgaver i  

 større og mindre virksomheder.
Maskinteknikeren skal inden for det valgte speciale have kvalifikationer  

 på et videregående teknisk niveau og skal ved opgaveløsninger kunne tage  

 hensyn til anvendelsen af tidssvarende teknologier, metoder samt økonomiske  

 parametre.
Endvidere skal maskinteknikeren kunne udarbejde den nødvendige  

 dokumentation.
 Maskinteknikeren skal kunne arbejde såvel individuelt som i  

 projektgrupper.
 Maskinteknikeren har gennem uddannelsens trin 1 og 2 fået grundlæggende  

 kvalifikationer inden for drift og konstruktion og har som trin 3 valgt et af  

 følgende specialer:
 Stk. 2.  Det er formålet med uddannelsen som  

 maskintekniker med maskinkonstruktion som speciale at kvalificere den  

 studerende til at deltage i udarbejdelsen af hensigtsmæssige  

 konstruktionsløsninger, herunder at udføre beregninger samt vælge materialer.
Stk. 3.  Det er formålet med uddannelsen som  

 maskintekniker med værktøjskonstruktion som speciale at kvalificere den  

 studerende til at deltage i konstruktion af produktions- og hjælpeværktøjer  

 til industriel fremstilling af emner, herunder at udføre emneanalyser og  

 udarbejde metodedokumentation.
Endvidere at vælge optimale metode-,  

 materiale-, og værktøjsløsninger.
 Stk.4.  Det er formålet med uddannelsen som  

 maskintekniker med driftsteknik som speciale at kvalificere den studerende  

 til at deltage i opgaveløsninger inden for metode-, anlægs-, produktions- og  

 kvalitetsstyring, herunder metodestyringsproblemer i produktionen,  

 indretning/forbedring af afdelinger og virksomheder, tilrettelægning af  

 ordre- og serieproduktion samt anvendelsen af analyse- og  

 overvågningstekniker.
 Stk. 5.  Det er formålet med uddannelsen som  

 maskintekniker med stålkonstruktion som speciale at kvalificere den  

 studerende til at deltage i opgaveløsninger inden for stålkonstruktion,  

 herunder at anvende relevante og gældende normer samt standarder.
Optagelsesbetingelser § 3.  Den uddannelsessøgende skal have erhvervet  

 almene kundskaber svarende til, at vedkommende har fulgt den obligatoriske  

 undervisning i såvel en efg-basisuddannelse som en efg-2. delsuddannelse.
 Stk. 2.  Den uddannelsessøgende skal tillige have  

 erhvervet fagligt grundlag for optagelse i uddannelsen og til valg af  

 speciale, jfr. § 7.
 Følgende uddannelser giver uden supplement fagligt grundlag for optagelse:
 Værktøjsmager med snit- og stanseværktøj eller værktøjsmager med  

 formværktøj.
 Maskinarbejder, elektromekaniker, finmekaniker, skibsmontør,  

 instrumentmager, ortopædimekaniker, våbenmekaniker, automatikmekaniker,  

 skruestikarbejder, klejnsmed, bygnings- og landbrugssmed,  

 landbrugsmaskinmekaniker, rørsmed, plade- og konstruktionssmed, skibsbygger,  

 VVS-rørsmed, svejser med uddannelse påbegyndt efter 1. august 1982,  

 industriel rørsmed eller grovsmed.
 Automekaniker, lastvognsmekaniker, karosserismed, traktormekaniker,  

 autoelektromekaniker, flymekaniker.
 Stk. 3.  Følgende uddannelser giver suppleret med  

 praktik fagligt grundlag for optagelse:
 Kølemontor, former, grovsmed m/hestebeslag, kobbersmed, metalstøber,  

 skibsbygningsarbejder, gørtler, motorcykelmekaniker, knallertmekaniker,  

 efg-maskinarbejder trin 1, drejer, fræser, gørtler (armatur), metaltrykker,  

 radiomekaniker, elektronikmekaniker, kontormaskinmekaniker, guldsmed,  

 bestiksølvsmed, korpussølvsmed, ciselør, skriftgravør, stempelgravør,  

 stålgravør, træskibstømrer, bådebygger, plast- og apteringsbådebygger eller  

 model snedker.
 Suppleret med praktik, jfr. stk. 4.
Ved opgørelse af værkstedspraktikken kan praktikophold gennemført som en  

 del af teknisk assistentuddannelsen medregnes med op til 1/2 år.
Den  

 resterende del af værkstedspraktikken skal gennemføres i forbindelse med  

 beskæftigelse efter teknisk assistentuddannelsens afslutning.
 Stk. 4.  Direktoratet for erhvervsuddannelserne  

 fastsætter efter indstilling fra det i § 25 omtalte uddannelsesnævn nærmere  

 regler for godkendelse af praktik som supplement til de i stk. 3, litra e, h  

 og j nævnte uddannelser.
 Stk. 5.  Specialarbejderuddannelse med opnået faglig  

 anerkendelse giver adgang til uddannelsen og specialevalg, jfr.§ 7, på lige  

 fod med de tilsvarende erhvervsfaglige grunduddannelser eller  

 lærlingeuddannelser, jfr. stk. 2 og 3, litra a-e.
 § 4.  Skolen afgør, om en ansøger opfylder de i § 3  

 indeholdte betingelser for optagelse.
§ 5.  Direktoratet for erhvervsuddannelserne kan efter  

 indstilling fra det i § 25 omtalte uddannelsesnævn tillade, at  

 uddannelsessøgende optages, hvis de ved anden uddannelse og/eller  

 beskæftigelse end den i § 3 nævnte skønnes at have opnået fagligt grundlag  

 for optagelse.
Adgangsregulering.
§ 6.  Er der flere kvalificerede ansøgere, end skolen  

 har plads til, optages først uddannelsessøgende med erhvervsfaglig  

 grunduddannelse eller lærlingeuddannelse.
De øvrige ansøgere optages efter  

 regler fastsat af skolen på grundlag af en indstilling fra det i § 26 omtalte  

 undervisningsudvalg.
Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.  

 Betingelser for specialevalg § 7.  Maskinkonstruktion eller stålkonstruktion kan  

 vælges af uddannelsessøgende med fagligt grundlag som nævnt i § 3, stk. 2 og  

 3, litra a, b, e, f, g, h og i.
 Værktøjskonstruktion kan vælges af uddannelsessøgende med fagligt grundlag  

 som nævnt i § 4, stk. 2, litra a.
 Driftsteknik kan vælges af uddannelsessøgende med fagligt grundlag som  

 nævnt i stk. 2 og 3, litra a, b, c, e, f, g, h eller i.
 Stk. 2.  Direktoratet for erhvervsuddannelserne kan  

 efter indstilling fra det i § 25 omtalte uddannelsesnævn tillade, at  

 uddannelsessøgende optages i et speciale, hvis de skønnes at have opnået det  

 for specialet nødvendige faglige grundlag på anden måde end anført i stk. 1.
Stk. 3.  Ved godkendelse efter § 3, stk. 2 d) eller stk.  

 3 j) fastsættes, hvilke specialevalg det faglige grundlag giver adgang til.  

 Undervisningen § 8.  Uddannelsen omfatter normalt 1890 lektioner,  

 incl. tid til afholdelse af prøver og eksamen.
 Stk. 2.  Undervisningen i trin 1 og 2 omfatter:
 § 9.  Formålet med undervisningen på trin 1 og 2 er:
Tværfaglige almene fag - at give den studerende en sådan viden i matematik, naturlære, datalære,  

 tysk/engelsk og samfundsorientering, at denne danner grundlag for  

 undervisningen i de tekniske og teknologiske fag, således at den studerende  

 bliver i stand til at arbejde med relevante maskintekniske arbejdsopgaver,  

 samt at den studerende er orienteret om relationer mellem den enkelte  

 medarbejder og virksomheden og samfundet.
Maskinteknologiske fag - at give den studerende et grundlæggende kendskab til konstruktion og  

 teknisk kommunikation, materialer, teknologi og automatisering, således at  

 den studerende bl.a. ved hjælp af informationsteknologi selvstændigt kan  

 udføre og beregne enkle konstruktioner, vælge materialer og  

 fremstillingsmetode samt formulere og kommunikere løsninger.
Drifts- og virksomhedstekniske fag - at give den studerende, på baggrund af virksomheden som et styret  

 system, en sådan viden i kommunikation, driftsteknik, driftsøkonomi,  

 indkøb/salg/service og ledelse, at den studerende i den tekniske styring,  

 bl.a. ved anvendelse af informationsteknologi, kan deltage i tilrettelægning  

 og gennemførelse af virksomhedens produktionsforhold samt ved  

 driftsøkonomiske beslutninger.
Endvidere giver undervisningen et kendskab til  

 kommunikation og informationsteknologi, således at den studerende  

 selvstændigt kan indhente oplysninger samt formulere og kommunikere  

 informationer såvel inden for virksomheden som med omverdenen.
 Stk. 2.  Formålet med undervisningen på trin 3 er:
Teknologiske specialfag - at give den studerende et videregående kendskab til materialer,  

 teknologi, automation og informationsteknik inden for netop det område, den  

 studerende har valgt at følge.
Specialet.- maskinkonstruktion, værktøjskonstruktion, driftsteknik eller  

 stålkonstruktion - at give den studerende et videregående kendskab til terminologi,  

 beregningsprincipper, metoder, normer m.v., som er karakteristisk for det  

 pågældende speciale.
§ 10.  De studerende har pligt til at deltage i  

 undervisningen.
Har en studerende tidligere bestået en prøve i en anden  

 uddannelse af mindst tilsvarende omfang i et eller flere fag, kan skolen dog  

 fritage vedkommende for at deltage i undervisningen og aflægge prøve i  

 faget/fagene.
Direktoratet for erhvervsuddannelserne kan fastsætte regler  

 herom efter indstilling fra det i § 25 omtalte uddannelsesnævn.
 § 11.  Gennem hele uddannelsen foretager skolen en  

 løbende intern evaluering af de enkelte studerende og tilbyder  

 studievejledning med henblik på flytning til næste trin, specialevalg m.v.
 Eksamen m.v.
 § 12.  En studerende kan normalt kun indstille sig til  

 eksamen, hvis den pågældende har deltaget i undervisningen og har fået de  

 skriftlige arbejder godkendt i et omfang, som skolen finder tilstrækkeligt.
 § 13.  Der afholdes eksamen efter nedenstående plan,  

 idet de anvendte symboler har følgende betydning:
 Stk. 3.  Ved afslutning af trin 3 i det valgte speciale:  

 P, M, S.
 Stk. 4.  Direktoratet kan efter indstilling fra  

 uddannelsesnævnet tillade, at en skriftlig prøve erstattes af et  

 kursusarbejde ved afslutningen af såvel trin 2 som trin 3.
 Stk. 5.  Til besvarelse af de skriftlige opgaver ved  

 eksamen gives der eksaminanderne 4 timer.
 Stk 6.  Bedømmelsen af de skriftlige prøver samt  

 kursusarbejde ved eksamen foretages af vedkommende lærer og en censor.
Stk. 7.  Til udarbejdelse af projektet i trin 3 gives  

 der de studerende 100 timer.
Skolen giver projektvejledning.
 Stk. 8.  Bedømmelsen af projekter ved eksamen foretages  

 af projektvejlederen og 2 censorer hvoraf den ene skal være beskæftiget i  

 erhvervslivet.
Stk. 9.  Censorer beskikkes af eksamenskommissionen for  

 den tekniske undervisning.
Ingen kan beskikkes efter det fyldte 70 år.
 § 14.  Direktoratet udarbejder en bedømmelsesplan  

 efter indstilling fra det i § 25 omtalte uddannelsesnævn.
 Stk. 2.  Bedømmelsesplanen skal indeholde antallet af  

 eksamenskarakterer samt grundlaget for disse.
 § 15.  For afholdelse af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler, jfr. for tiden bekendtgørelse nr. 397 af 21. december 1933 om  

 eksamensordningen ved de statsunderstøttede tekniske skoler.
 § 16.  Ved bedømmelsen af elevernes præstationer  

 anvendes 13-skalaen efter bestemmelserne i §§ 1, 2, 3 og 4, stk. 1 og 2 i  

 undervisningsministeriets bekendtgørelse nr. 148 af 5. april 1971 om  

 karaktergivning ved de højere uddannelsesinstitutioner.
§ 17.  Karakteren henholdsvis delkarakteren for hver  

 præstation fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver hver sin  

 karakter.
Den endelige karakter er middeltallet af disse karakterer afrundet  

 til det nærmeste tal i karakterskalaen.
Hvis middeltallet ikke svarer til et  

 af tallene i karakterskalaen, forhøjes det til nærmeste højere tal i skalaen  

 hvis censor(erne) har givet den højeste karakter.
Har censor(erne) givet den  

 laveste karakter, bliver karakteren for prøven dog nærmeste lavere tal i  

 skalaen, jfr. dog stk. 2.
 Stk. 2.  Karakterne 00 og 13 kan ikke gives ved  

 afrunding.
 § 18.  For at bestå eksamen kræves et gennemsnit på  

 mindst 6,00 af alle karakterer.
 Stk. 2.  Direktoratet for erhvervsuddannelserne kan  

 efter indstilling fra det i § 25 omtalte uddannelsesnævn yderligere  

 fastsætte, at en eller flere af de i bedømmelsesplanen, jfr. § 14, indeholdte  

 karakterer skal være minimum 6,00 for, at eksamen er bestået.
 § 19.  En elev, der ikke har gennemført eller bestået  

 eksamen, kan genindstille sig til eksamen 2 gange.
 Stk. 2.  Direktoratet for erhvervsuddannelserne kan  

 dispensere fra denne bestemmelse, hvis særlige forhold taler herfor.
 Stk. 3.  Direktoratet for erhvervsuddannelserne  

 fastsætter regler om sygeeksamen.
 Stk. 4.  Samtlige prøver ved eksamen skal aflægges i een  

 eksamenstermin.
 § 20.  Skolen opbevarer eksamenskaraktererne og det  

 endelige eksamensresultat på betryggende vis.
Stk. 2.  Skolen udsteder eksamensbevis.
Direktoratet for  

 erhvervsuddannelserne fastsætter bevisets form og indhold.
 § 21.  Direktoratet for erhvervsuddannelserne kan  

 fastsætte de nærmere regler om prøver og om de studerendes ret til at gå et  

 eller flere semestre om.
Specialkursus § 22.  Direktoratet for erhvervsuddannelserne kan  

 efter indstilling fra det i § 25 omtalte uddannelsesnævn bestemme, at  

 skolerne kan gennemføre specialkursus.
Andre bestemmelser § 23.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen -  

 når mindre vidtgående foranstaltninger forgæves har været anvendt - udelukke  

 vedkommende fra at deltage i undervisningen eller i eksamen i det trin, hvori  

 forseelsen sker.
I særligt grove tilfælde kan skolen bortvise den studerende.
Udelukkelse og bortvisning skal ske skriftligt og indeholde  

 klagevejledning.
En studerende kan kun i særlige tilfælde udelukkes fra  

 undervisning og eksamen under behandling af en eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst og redegør for sagens grundlag.  

 Samtidig underretter ledelsen den studerende om hans/hendes rettigheder efter  

 stk. 3 og om, at den studerende har ret til inden 5 dage at give en skriftlig  

 redegørelse.
Denne udsendes til medlemmerne af lærerrådet senest 2 dage, før  

 sagen behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til ledelsen med genpart til  

 den studerende.
Ledelsen afgør herefter, om den studerende skal bortvises.  

 Bortvisning indberettes straks til direktoratet for erhvervsuddannelserne  

 ledsaget af lærerrådets udtalelse, protokollat af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til, som  

 bisidder, at møde med eller lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og skoleledelsens indstilling.
 Stk. 4.  Er de i stk. 2 og 3 nævnte råd ikke nedsat,  

 fastsætter skolen en procedure ved behandling af bortvisningssager, der i  

 videst muligt omfang giver lærerne samme indstillingsret og sikrer den  

 studerende samme mulighed for at udtale sig til sagen og til at søge bistand  

 under sagens behandling.
Ankeadgang § 24.  Afgørelser, der efter bekendtgørelsen er  

 henlagt til skolen, kan indbringes for direktoratet for  

 erhvervsuddannelserne.
Uddannelsesnævn og undervisningsudvalg § 25.  Direktoratet for erhvervsuddannelserne  

 nedsætter et uddannelsesnævn for maskinteknikeruddannelsen.
Til nævnet  

 udpeges 2 repræsentanter af Jernets Arbejdsgiverforening og 1 repræsentant af  

 Værkstedsfunktionærforeningen. 2 repræsentanter udpeges af Dansk  

 Metalarbejderforbund og 1 repræsentant af Teknisk Landsforbund.
 Stk. 2.  Nævnet vælger en formand og en næstformand  

 blandt medlemmerne og fastsætter selv sin forretningsorden.
 Stk. 3.  Nævnet er rådgivende for direktoratet for  

 erhvervsuddannelserne i alle spørgsmål, der vedrører uddannelsen efter  

 bekendtgørelsen, og kan selv optage spørgsmål om uddannelsen til behandling  

 og afgive indstilling til direktoratet for erhvervsuddannelserne.
§ 26.  Skolernes bestyrelser nedsætter i samråd med de  

 interesserede faglige kredse, herunder lokale repræsentanter fra de i  

 uddannelsesnævnet repræsenterede organisationer, hver et undervisningsudvalg  

 for maskinteknikeruddannelsen.
De lærere, der underviser på skolen i  

 maskinteknikeruddannelsen, udpeger en repræsentant, der indtræder som medlem  

 af udvalget.
Udvalget bør have mindst eet medlem, der har gennemgået  

 maskinteknikeruddannelsen.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem studerende og erhverv under uddannelsen og ved dennes afslutning.
 Stk. 3.  Direktoratet for erhvervsuddannelserne kan  

 fastlægge nærmere retningslinier for udvalgets arbejde.
 Uddannelsesforsøg m.v.
§ 27.  Direktoratet for erhvervsuddannelserne kan  

 efter indstilling fra uddannelsesnævnet tillade, at bekendtgørelsens  

 bestemmelser fraviges som led i forsøg.
Tilladelse gives for en begrænset tid  

 på grundlag af en forsøgsplan.
§ 28.  Direktoratet for erhvervsuddannelserne kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål,  

 indhold eller eksamen, høres uddannelsesnævnet inden sagen afgøres.
Ikrafttræden og overgangsbestemmelser § 29.  Bekendtgørelsen har virkning fra og med  

 undervisningsåret 1984/85.
 Stk. 2.  Undervisningsministeriets bekendtgørelse nr.  

 320 af 11. november 1964 om uddannelse af maskinteknikere som ændret ved  

 bekendtgørelse nr. 335 af 6. juli 1971 ophæves.
 Stk. 3.  For de studerende, der har begyndt studiet før  

 undervisningsåret 1984/85, gælder de hidtidige regler fortsat, dog med  

 overgangsbestemmelser fastsat af direktoratet for erhvervsuddannelserne.
