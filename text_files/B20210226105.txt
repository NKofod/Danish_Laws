Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 1076 af 1. juni 2021 om tilskud til pleje af græs- og naturarealer foretages følgende ændringer:
 1. § 14, stk. 3, nr. 2, affattes således:
»2) På ethvert tidspunkt i perioden fra 1. juni til og med 31. august i tilsagnsåret skal der på marken være et græsningstryk på mindst 0,3 storkreatur pr. ha, jf. omregningstabellen i stk. 5, jf. dog 2. pkt.
Landbrugsstyrelsen kan fastsætte et mindre græsningstryk, som gældende for marken i henhold til § 17. Storkreaturer pr. ha opgøres på grundlag af det areal, der kan afgræsses inden for indhegningen, jf. § 16, stk. 1.« 2. § 17, stk. 2, affattes således:
»Stk. 2. Ansøgning skal indgives senest ved udløbet af fristen for indgivelse af ændringer til fællesskema, jf. § 33, i det kalenderår, hvor det pågældende tilsagnsår udløber. Ændring af græsningstrykket har virkning for det pågældende tilsagnsår og efterfølgende tilsagnsår, hvor marken er omfattet af § 14, stk. 3, nr. 2.« 3. § 17, stk. 3, ophæves.
§ 2 Stk. 1. Bekendtgørelsen træder i kraft den 1. januar 2022.
 Stk. 2. § 14, stk. 3, nr. 2, som affattet i nærværende bekendtgørelses § 1, nr. 1, finder anvendelse for tilsagnsår, der begynder den 1. september 2021 eller senere.
Stk. 3. Bekendtgørelsen finder ikke anvendelse på tilsagnsår, der begynder den 1. september 2020 eller tidligere.
For sådanne tilsagnsår finder de hidtil gældende regler i bekendtgørelse nr. 1076 af 1. juni 2021 om tilskud til pleje af græs- og naturarealer anvendelse.
