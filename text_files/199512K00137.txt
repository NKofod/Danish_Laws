Nr LSF 137 Forslag til Lov om ændring af lov om erhvervsskoler (Samarbejde med  

 arbejdsmarkedsuddannelsescentre m.v.) Fremsat af undervisningsministeren (Ole Vig Jensen) den 13. december 1995 Vedtaget ved tredjebehandling den 26. marts 1996 Lov nr. 309 af 24/04/1996 § 1 I lov om erhvervsskoler, jf. lovbekendtgørelse nr. 689 af 20. juli 1994,  

 som ændret ved § 2 i lov nr. 319 af 17. maj 1995 og lov nr. 1127 af 20.  

 december 1995, foretages følgende ændringer:
 1. § 25 a, stk. 1, affattes således:
»Skolerne samarbejder med andre erhvervsskoler,  

 arbejdsmarkedsuddannelsescentre og andre uddannelsesinstitutioner i et lokalt  

 fællesskab.
Samarbejdet har til formål at sikre, at skolerne udnytter deres  

 ressourcer bedst muligt, og at de informerer og vejleder samordnet om deres  

 samlede uddannelsesudbud.
Samarbejdet kan angå udbudet af uddannelser.
Som  

 led i samarbejdet danner skolerne et lokalt fælles samarbejdsforum, som mødes  

 mindst en gang hvert kvartal.« 2. § 25 a, stk. 2, affattes således:
»Stk. 2. Undervisningsministeren kan yde tilskud til skolers  

 deltagelse i lokale skolesamarbejder og kan fastsætte nærmere regler om  

 ydelse af tilskud.
Tilskud til samarbejde med et  

 arbejdsmarkedsuddannelsescenter kan ydes i henhold til regler fastsat efter  

 forhandling med arbejdsministeren.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag I lov om erhvervsskoler, jf. lovbekendtgørelse nr. 689 af 20. juli 1994,  

 som ændret ved § 2 i lov nr. 319 af 17. maj 1995, foretages følgende  

 ændringer:
 1. § 25a, stk. 1, affattes således:
»Skolerne samarbejder med andre erhvervsskoler,  

 arbejdsmarkedsuddannelsescentre og andre uddannelsesinstitutioner i et lokalt  

 fællesskab.
Samarbejdet har til formål at sikre, at skolerne udnytter deres  

 ressourcer bedst muligt, og at de informerer og vejleder samordnet om deres  

 samlede uddannelsesudbud.
Samarbejdet kan angå udbudet af uddannelser.
Som  

 led i samarbejdet danner skolerne et lokalt fælles samarbejdsforum, som mødes  

 mindst en gang hvert kvartal.«.
 2. § 25a, stk. 2, affattes således:
» Stk. 2. Undervisningsministeren kan yde tilskud til skolers  

 deltagelse i lokale skolesamarbejder og kan fastsætte nærmere regler om  

 ydelse af tilskud.
Tilskud til samarbejde med et  

 arbejdsmarkedsuddannelsescenter kan ydes i henhold til regler, fastsat efter  

 forhandling med arbejdsministeren.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget er led i regeringens bestræbelser på at styrke og skabe bedre  

 sammenhæng i voksen- og efteruddannelsesindsatsen.
 Forslaget stilles på baggrund af § 1, nr. 13 og 14, med tilsvarende  

 indhold i arbejdsministerens lovforslag om ændring af lov om  

 arbejdsmarkedsuddannelsescentre (L 103).
Ved lov nr. 507 af 30. juni 1993 om ændring af lov om erhvervsuddannelser  

 og lov om erhvervsskoler (Uddannelser for voksne og samarbejde med  

 arbejdsmarkedsuddannelsescentre m.v.) blev der i erhvervsskoleloven som ny §  

 25 a indsat en bestemmelse om samarbejde mellem erhvervsskoler,  

 arbejdsmarkedsuddannelsescentre og andre uddannelsesinstitutioner i et lokalt  

 fællesskab.
En tilsvarende bestemmelse blev samtidig indsat som § 27 i lov  

 nr. 431 af 30. juni 1993 om arbejdsmarkedsuddannelsescentre.
Bestemmelserne  

 blev indført som led i arbejdsmarkedsuddannelsesreformen i 1993 med baggrund  

 i betænkning nr. 1234 om samordning af den voksenrettede voksen- og  

 efteruddannelsesindsats.
 Lov nr. 507 af 30. juni 1993 (Folketingstidende 1992-93, FF sp. 5499,  

 10495, 10711; tillæg A, sp. 6265; tillæg B sp. 1463), hvis § 2 ændrede lov om  

 erhvervsskoler, er indarbejdet i bekendtgørelse nr. 689 af 20. juli 1994 af  

 lov om erhvervsskoler.
Efter bestemmelsen i § 25 a og den tilsvarende bestemmelse i lov om  

 arbejdsmarkedsuddannelsescentre har uddannelsesinstitutionerne pligt til at  

 indgå i et samarbejde, der kan angå udbudet af uddannelser, kurser og  

 vejledningsaktiviteter m.v. og gensidig meddelelse af oplysninger om  

 planlagte eller forventede initiativer.
Der er således allerede i den  

 gældende lovgivning stillet krav til skolerne om at samarbejde.
 De hidtidige erfaringer viser, at der en række steder er indledt et godt  

 samarbejde skolerne imellem, men de viser også, at der er steder, hvor  

 samarbejdet kunne fungere langt bedre.
 For at styrke voksen- og efteruddannelsesindsatsen er det afgørende, at  

 der lokalt etableres et velfungerende skolesamarbejde - både af hensyn til  

 den bedst mulige udnyttelse af ressourcerne til voksen- og efteruddannelse og  

 af hensyn til uddannelsesudbudets kvalitet og relevans, herunder en bedre  

 samordning af de forskellige uddannelsesudbud, med tilhørende information og  

 vejledning.
Undervisningsministeren og arbejdsministeren er enige om, at der skal ske  

 en styrkelse og udbygning af det lokale skolesamarbejde.
Med lovforslaget  

 bliver det et krav, at de respektive skoler etablerer et mere formaliseret  

 samarbejde på linie med de mange gode eksempler, der allerede findes rundt om  

 i landet.
Som led i samarbejdet skal skolerne danne et lokalt fælles  

 samarbejdsforum, som mødes mindst en gang hvert kvartal.
Lovforslaget  

 betyder, at skolerne skal samarbejde om fælles udnyttelse af ledige  

 ressourcer - lærere, udstyr, lokaler m.v. - og fælles information og  

 vejledning af både virksomheder og borgere.
Økonomiske og administrative konsekvenser Undervisningsministerens udnyttelse af forslagets § 1, nr. 2 (forslag til  

 nyt stk. 2 i § 25a) kan medføre en offentlig merudgift.
Forslaget skønnes  

 ikke at have nævneværdige administrative konsekvenser.
Tilskud til skolerne  

 til lokalt skolesamarbejde forudsættes ydet efter objektive kriterier som  

 aktivitetsstyrede tilskud af den pulje, der foreslås afsat på forslag til  

 finanslov for 1996, § 20.12.25.
Konsekvenser i forhold til EU-retten Lovforslaget indeholder ikke EU-retlige aspekter.
Erhvervsøkonomiske og miljømæssige konsekvenser Lovforslaget har ikke erhvervsøkonomiske eller miljømæssige konsekvenser.
Bemærkninger til de enkelte bestemmelser Til § 1 Til nr. 1 Forslaget til ændring af § 25a, stk. 1, i lov om erhvervsskoler har til  

 formål at præcisere formålet med skolesamarbejdet.
Undervisningsministeren og arbejdsministeren er enige om, at der skal ske  

 en styrkelse og udbygning af det lokale skolesamarbejde.
Ved de foreslåede  

 lovændringer på de to ministerområder bliver de respektive skoleområder  

 pålagt at indlede et mere formaliseret samarbejde.
Det er op til lokal  

 afgørelse nærmere at udforme en samarbejdsstruktur, der passer til de lokale  

 forhold.
Som minimum skal skolerne danne et samarbejdsforum, som mødes mindst  

 en gang hvert kvartal.
 Det er hensigten, at eksisterende velfungerende skolesamarbejder, herunder  

 samarbejdsformer med fællesudvalg, skal kunne opfylde denne forpligtelse.  

 Skolerne bevarer som hidtil deres selvstyre, dvs. der flyttes ikke kompetence  

 fra skolernes bestyrelser til et samarbejdsforum eller andre  

 samarbejdsorganer.
 Deltagerne i det lokale samarbejde vil som minimum blive erhvervsskoler og  

 AMU-centre samt voksenuddannelsescentre (VUC). Eventuelt vil samarbejdet  

 efter lokal beslutning af institutionerne også kunne omfatte gymnasier,  

 videregående uddannelsesinstitutioner, social- og sundhedsskoler,  

 daghøjskoler og andre (lokale) uddannelsesinstitutioner, alt efter lokale  

 traditioner og behov.
De samarbejdende skoler eller de enkelte skoler skal naturligvis som  

 hidtil kunne indgå samarbejdsaftaler med andre skoler.
Desuden kan  

 Arbejdsformidlingen indgå i samarbejdet om vejledning af virksomheder og  

 borgere, hvor der lokalt er ønske eller behov.
Samarbejdet skal som minimum omhandle udnyttelse af ledige ressourcer -  

 lærere, udstyr, lokaler m.v. og information og vejledning af såvel  

 virksomheder som borgere.
Desuden kan skolerne samarbejde om udbud af  

 uddannelser, ligesom skolerne gensidigt bør oplyse hinanden om planlagte  

 eller forventede initiativer.
Udnyttelse af ledige ressourcer indebærer som  

 hidtil en betaling mellem de involverede skoler.
 Som eksempler på opgaver for det lokale skolesamarbejde, som naturligt vil  

 kunne behandles i et fælles samarbejdsforum kan nævnes:
- samarbejde om at anvende hinandens ledige ressourcer, hvor det er  

 økonomisk og uddannelsesmæssigt forsvarligt, - stillingtagen til eventuel oprettelse af fælles vejledningscentre især  

 rettet mod borgerne og - samarbejde om at give en mere synlig, koordineret og gennemskuelig  

 uddannelsesrådgivning til virksomhederne.
 Herudover bør skolerne samarbejde om andre informations- og  

 vejledningsaktiviteter, f.eks. fælles informationsmateriale om voksen- og  

 efteruddannelse, fælles uddannelse af vejledere/lærere i emner af fælles  

 interesse, fælles markedsføringsinitiativer, fælles kursuskatalog m.v.
 Forpligtelsen til at danne et lokalt fælles samarbejdsforum vil ikke være  

 til hinder for, at skolerne fortsat kan samarbejde om andre opgaver og med  

 andre uddannelsesinstitutioner.
Til nr. 2 Det oprindelige stk. 2 ophæves som følge af den foreslåede ændring af stk.  

 1.
 Ved forslaget til et nyt stk. 2 indføres hjemmel til, at der kan ydes  

 tilskud til en skoles deltagelse i et lokalt skolesamarbejde.
 Tilskudsordningen har til formål at tjene som yderligere incitament til at  

 udbygge samarbejdet.
 Det forudsættes, at de foreslåede tilskud ydes efter objektive kriterier  

 til de enkelte skoler, der indgår i samarbejdet, jf. bemærkningerne om  

 lovforslagets økonomiske og administrative konsekvenser.
Til § 2 Ikrafttrædelsesbestemmelsen svarer til bestemmelsen i § 2, stk. 2, i  

 forslag til lov om ændring af lov om arbejdsmarkedsuddannelsescentre (L 103),  

 der er fremsat af arbejdsministeren, hvori de tilsvarende bestemmelser i § 1,  

 nr. 13 og 14, træder i kraft dagen efter bekendtgørelsen i Lovtidende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 25a, stk. 1, affattes således:
» § 25a.
Skolerne samarbejder med andre erhvervsskoler,  

 arbejdsmarkedsuddannelsescentre og andre uddannelsesinstitutioner i et lokalt  

 fællesskab.
Samarbejdet har til formål at sikre, at skolerne udnytter deres  

 ressourcer bedst muligt, og at de informerer og vejleder samordnet om deres  

 samlede uddannelsesudbud.
Samarbejdet kan angå udbudet af uddannelser.
Som  

 led i samarbejdet danner skolerne et lokalt fælles samarbejdsforum, som mødes  

 mindst en gang hvert kvartal.«.
§ 25a.
Skolerne samarbejder med andre erhvervsskoler,  

 arbejdsmarkedsuddannelsescentre og andre uddannelsesinstitutioner i et lokalt  

 fællesskab.
Samarbejdet kan angår udbudet af uddannelser, kurser og  

 vejledningsaktiviteter m.v. og gensidig meddelelse af oplysninger om  

 planlagte eller forventede initiativer.
Til brug for samarbejdet kan  

 institutionerne oprette lokale fællesudvalg.
Stk. 2. Antallet af medlemmer af et lokalt fællesudvalg og disses  

 fordeling på institutioner fastsættes i en samarbejdsaftale.
En  

 erhvervsskoles udvalgsmedlemmer udpeges af skolens bestyrelse.
 2. § 25a, stk. 2, affattes således:
» Stk. 2. Undervisningsministeren kan yde tilskud til skolers  

 deltagelse i lokale skolesamarbejder og kan fastsætte nærmere regler om  

 ydelse af tilskud.
Tilskud til samarbejde med et  

 arbejdsmarkedsuddannelsescenter kan ydes i henhold til regler, fastsat efter  

 forhandling med arbejdsministeren.«.
