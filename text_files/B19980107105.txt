Bekendtgørelse om retten til dagpenge,  

 efterløn, overgangsydelse og delefterløn i forbindelse med  

 social pension I medfør af § 64, stk. 4, § 75 b, stk. 9, § 75  

 n, stk. 1, og § 75 u i lov om arbejdsløshedsforsikring m.v., jf.  

 lovbekendtgørelse nr. 587 af 10. august 1998, som ændret ved lov  

 nr. 897 af 16. december 1998, fastsættes efter forhandling med  

 Landsarbejdsrådet følgende:
Kapitel 1 Begreber og personkreds § 1. Ved social pension forstås i denne  

 bekendtgørelse folkepension, førtidspension, invaliditetsydelse  

 og tillæg efter kapitel 2 og 11 i lov om social pension, jf. § 1 i  

 lov om social pension.
 § 2. Det følger af lov om social pension,  

 hvornår en sag om social pension anses for påbegyndt.
 § 3. Bekendtgørelsen omfatter medlemmer,  

 der modtager pension efter lov om social pension, og medlemmer, der har en  

 pensionssag under behandling, jf. dog stk. 2.
Stk. 2. Bekendtgørelsen omfatter, uanset stk. 1,  

 ikke medlemmer, hvis sociale pension 1)	er gjort hvilende, eller 2)	er frakendt.
Stk. 3. Et medlem anses fortsat for at modtage pension,  

 hvis 1)	pensionen for tiden er bortreguleret på grund af  

 indtægt, eller 2)	medlemmet undlader at hæve pensionen.
 § 4. Bekendtgørelsen omfatter også  

 medlemmer, der modtager social pension efter tilsvarende udenlandsk  

 lovgivning.
Stk. 2. Ved vurderingen af, om en udenlandsk pension er  

 omfattet af denne bekendtgørelse, taler følgende momenter  

 for, 1)	at pensionen er betinget af en nedsættelse af  

 erhvervsevnen, 2)	at pensionen er en alders- eller folkepension, og 3)	at retten til pension er erhvervet på grund af medlemmets  

 bopæl eller arbejdsperiode i udlandet.
Stk. 3. Ved vurderingen af, om en udenlandsk pension er  

 omfattet af denne bekendtgørelse, taler følgende momenter  

 imod, 1)	at pensionen hviler på overenskomst eller lignende, og 2)	at pensionsordningen er en privat forsikringsordning.
Kapitel 2 Dagpengeret Begrænsning § 5. For et medlem, der er omfattet af denne  

 bekendtgørelse, er retten til dagpenge i perioder efter § 52 a  

 eller § 55 i lov om arbejdsløshedsforsikring m.v. begrænset  

 til en periode på sammenlagt 12 måneder inden for de seneste 18  

 måneder.
 Stk. 2. Opgørelse af perioderne i stk. 1 sker  

 efter samme regler som i direktoratets bekendtgørelse om  

 beskæftigelseskrav, dagpengeperiode og aktivperiode, jf. dog  

 stk. 3. De 12 måneder er ydelsesperioden, og de 18 måneder  

 er referenceperioden.
Stk. 3. Perioder, hvor medlemmet modtager ydelser efter lov om  

 dagpenge ved sygdom eller fødsel, medregnes i ydelsesperioden med  

 indtil 6 uger.
Perioder på over 6 uger medregnes ikke i ydelsesperioden  

 og forlænger referenceperioden for så vidt angår den del af  

 perioden, der ligger ud over 6 uger.
Perioder, hvor medlemmet modtager  

 ydelser efter afsnit IV i lov om dagpenge ved sygdom eller fødsel,  

 medregnes ikke i ydelsesperioden og forlænger referenceperioden.
 § 6. Et medlem, der alene modtager  

 invaliditetsydelse i henhold til lov om social pension, er ikke omfattet af  

 § 5.
 Stk. 2. Et medlem, der har ansøgt om eller modtager en  

 udenlandsk social pension, jf. § 4, omfattes ikke af § 5, hvis den  

 udenlandske pension er mindre end dansk folkepensions grundbeløb, og  

 pensionen ikke helt eller delvist er betinget af en nedsættelse af  

 modtagerens erhvervsevne.
 § 7. Begrænsningen i § 5, stk. 1,  

 indtræder fra den 1. i måneden, efter at der er forløbet 3  

 måneder, efter at sagen om social pension er påbegyndt, jf. dog  

 stk. 2.
 Stk. 2. Hvis pensionen tilkendes, inden der er forløbet  

 3 måneder fra det tidspunkt, hvor sagen blev påbegyndt,  

 indtræder begrænsningen i retten til dagpenge fra den dag, hvor  

 pensionen får virkning, jf. lov om social pension.
 § 8. Hvis der træffes  

 afgørelse om, at medlemmet ikke skal tilkendes pension på et  

 tidspunkt, hvor retten til dagpenge er bortfaldet i medfør af  

 § 5, stk. 1, efterbetales de dagpenge, der er bortfaldet, hvis  

 medlemmet opfylder de øvrige betingelser for ret til dagpenge i  

 perioden, jf. dog stk. 2.
 Stk. 2. Hvis afslaget ankes, kan efterbetaling først  

 ske, når og hvis afgørelsen tiltrædes af  

 ankemyndigheden.
Genoptjening § 9. Ret til en ny dagpengeperiode efter § 5,  

 stk. 1, er betinget af, at et fuldtidsforsikret medlem på ny har  

 haft 26 ugers beskæftigelse, og at et deltidsforsikret medlem på  

 ny har haft 17 ugers beskæftigelse inden for de sidste 18 måneder  

 i et omfang som nævnt i § 64, stk. 2, i lov om  

 arbejdsløshedsforsikring m.v.
Rådighed § 10. Retten til dagpenge for et medlem, der er  

 omfattet af § 3 eller § 4, er betinget af, at medlemmet opfylder de  

 almindelige betingelser for ret til dagpenge, herunder at medlemmet er til  

 rådighed for arbejdsmarkedet.
Stk. 2. Når arbejdsløshedskassen får  

 kendskab til, at medlemmet er omfattet af § 3 eller § 4, skal den  

 undersøge, om sagen er påbegyndt som følge af  

 helbredsmæssige forhold.
Er dette tilfældet, skal  

 arbejdsløshedskassen foretage en konkret rådighedsvurdering  

 efter reglerne i direktoratets bekendtgørelse om rådighed.
 Stk. 3. Arbejdsløshedskassen skal også  

 undersøge, om medlemmet står til rådighed for  

 arbejdsmarkedet, hvis medlemmet søger om invaliditetsydelse,  

 revalidering eller fleksjob, eller hvis kommunen påbegynder sag  

 herom.
Kapitel 3 Ret til efterløn, overgangsydelse og  

 delefterløn Efterløn § 11. Et medlem, der er omfattet af § 3 eller  

 § 4, kan ikke overgå til eller modtage efterløn, jf. dog  

 §§ 12-13 og § 15, stk. 3.
§ 12. Et medlem, der modtager invaliditetsydelse  

 efter lov om social pension eller har indgivet ansøgning herom, kan  

 uanset § 11 overgå til efterløn, hvis 1)	medlemmet frasiger sig invaliditetsydelsen, eller 2)	invaliditetsydelsen er frakendt, eller 3)	medlemmet modtager invaliditetsydelse på grund af  

 hørehandicap.
 Stk. 2. Et medlem, der har ansøgt om eller modtager en  

 udenlandsk social pension, jf. § 4, kan overgå til eller  

 fortsætte i efterlønsordningen, hvis den udenlandske pension er  

 mindre end dansk folkepensions grundbeløb.
 § 13. Udbetalingen af efterløn standses  

 senest fra og med den 1. i måneden, efter at der er forløbet 3  

 måneder fra det tidspunkt, hvor pensionssagen er påbegyndt, jf.  

 dog stk. 2.
 Stk. 2. Hvis den sociale pension tilkendes, inden der er  

 forløbet 3 måneder, standses udbetalingen af efterløn fra  

 den dag, hvor pensionen får virkning, jf. lov om social pension.
 Stk. 3. Hvis den sociale pension tilkendes med virkning fra et  

 senere tidspunkt end suspensionstidspunket, jf. stk. 1, efterbetales  

 efterløn for den mellemliggende periode.
 § 14. Hvis der træffes afgørelse om,  

 at en modtager af efterløn ikke skal tilkendes social pension,  

 efterbetales efterløn for den periode, hvor udbetalingen var standset  

 i medfør af § 13, stk. 1.
 Stk. 2. Hvis afslaget ankes, kan efterbetaling først  

 ske, når og hvis afgørelsen tiltrædes af  

 ankemyndigheden.
Overgangsydelse og delefterløn § 15. For et medlem, der modtager overgangsydelse,  

 finder reglerne i §§ 11-14 tilsvarende anvendelse.
Stk. 2. Et medlem, der alene modtager invaliditetsydelse, kan  

 samtidig modtage delefterløn.
For et medlem, der søger om  

 delefterløn, og for et medlem, der modtager delefterløn, finder  

 reglerne i § 11, § 12, stk. 2, og §§ 13-14 i  

 øvrigt tilsvarende anvendelse.
 Stk. 3. Et medlem, der modtager overgangsydelse eller  

 delefterløn, kan overgå til efterløn, uanset at  

 udbetalingen af ydelsen er gjort tidsbegrænset eller standset efter  

 § 13.
Kapitel 4 Oplysningspligt § 16. Medlemmet har pligt til at underrette  

 arbejdsløshedskassen, når medlemmet har søgt om eller  

 modtager pension efter lov om social pension eller tilsvarende udenlandsk  

 lovgivning, jf. § 4. Medlemmet har også pligt til at oplyse til  

 arbejdsløshedskassen, når der påbegyndes en sag om  

 førtidspension.
 Stk. 2. Medlemmet har pligt til at underrette  

 arbejdsløshedskassen, når medlemmet har søgt, eller  

 kommunen har påbegyndt en sag om invaliditetsydelse, revalidering eller  

 fleksjob.
Kapitel 5 Ikrafttræden og overgangsbestemmelser § 17. Der udarbejdes en vejledning til  

 bekendtgørelsen.
 § 18. Bekendtgørelsen træder i kraft  

 den 1. januar 1999. Samtidig ophæves direktoratets  

 bekendtgørelse nr. 737 af 8. august 1996 om retten til dagpenge,  

 efterløn, overgangsydelse og delefterløn i forbindelse med  

 social pension.
 § 19. For et medlem, som indplaceres efter  

 reglerne i Arbejdsministeriets bekendtgørelse om overgangsordninger  

 for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v., og som er omfattet af lovens § 64  

 på indplaceringstidspunktet, medregnes ledighed forud for  

 bekendtgørelsens ikrafttræden ved opgørelsen af  

 dagpengeret efter § 5, stk. 1. Ledighed forud for den 1. januar  

 1994 kan højst medregnes med 35 uger, så længe medlemmet  

 er omfattet af dagpengebegrænsningen.
 Stk. 2. Ved opgørelse af ledighed forud for den 1.  

 januar 1994 finder §§ 3-5 i Arbejdsministeriets bekendtgørelse om  

 overgangsordninger for medlemmer af anerkendte arbejdsløshedskasser  

 ved ikrafttræden af lov om aktiv arbejdsmarkedspolitik og lov om  

 arbejdsløshedsforsikring m.v. tilsvarende anvendelse.
