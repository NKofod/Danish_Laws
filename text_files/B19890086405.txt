 I henhold til §§ 16 og 16 a i lov om kommunernes styrelse, jf.
 lovbekendtgørelse nr. 539 af 3. august 1989, som ændret ved lov nr.
 729 af 2. december 1989, fastsættes:
 § 1.  Det faste vederlag for medlemskab af  

 kommunalbestyrelsen, jf. § 16, stk. 1, og § 16 a, stk. 1, i lov om  

 kommunernes styrelse, udgør 16.800 kr. årligt.
§ 2.  Et medlem kan vælge at modtage erstatning for  

 dokumenteret tabt arbejdsfortjeneste i stedet for det faste vederlag efter §  

 1. Valget skal foretages forud for og med virkning for eet regnskabsår ad  

 gangen.
For det første år i valgperioden skal valget dog først foretages  

 inden den 1. februar.
Stk. 2.  Erstatningen for dokumenteret tabt  

 arbejdsfortjeneste ydes ud over de i § 3 nævnte diætbeløb eller de i §§ 4 - 6  

 nævnte vederlag.
Kommunalbestyrelsen afgør, om erstatningskravet kan anses  

 for dokumenteret.
Erstatningen kan pr. dag højst udgøre 840 kr.
§ 3.  Diætbeløbet for deltagelsen i møder, kurser  

 m.v., jf. § 16, stk. 2-5, i lov om kommunernes styrelse, udgør 280 kr. pr.  

 dag.
For dage, hvor hvervet beslaglægger mere end 4 timer, ydes 560 kr.
 § 4.  I kommuner, hvor kommunalbestyrelsens medlemmer  

 vederlægges efter § 16 a i lov om kommunernes styrelse, ydes i stedet for  

 diæter et tillægsvederlag, jf. § 5, og udvalgsvederlag, jf. § 6.
 § 5.  Tillægsvederlag til medlemmer af  

 kommunalbestyrelsen ydes for deltagelse i kommunalbestyrelsens møder og  

 varetagelse af kommunale hverv, der udføres efter valg af  

 kommunalbestyrelsen, samt for deltagelse i kurser m.v.
Stk. 2.  Tillægsvederlaget udgør i kommunerne 13.000 kr.  

 årligt, dog 18.000 kr. i Frederiksberg Kommune og 23.000 kr. i kommuner med  

 magistratsordning.
I amtskommunerne udgør tillægsvederlaget 18.000 kr.  

 årligt, dog 13.000 kr. i Bornholms Amtskommune.
 § 6.  Udvalgsvederlag til medlemmer af  

 kommunalbestyrelsen kan ydes for medlemskab af økonomiudvalg og stående  

 udvalg samt for medlemskab af faste udvalg i kommuner med magistratsordning.
 Stk. 2.  Kommunalbestyrelsen kan bestemme, at der ydes  

 vederlag for medlemskab af udvalget efter den sociale styrelseslovs § 3.
 Stk. 3.  Summen af de årlige udvalgsvederlag, der kan  

 ydes for medlemskab af de i stk. 1 og 2 nævnte udvalg, kan afhængigt af  

 kommunens indbyggertal højst udgøre følgende procenter af borgmesterens  

 vederlag pr. 1. april 1988:
 Stk. 4.  Kommunens indbyggertal efter stk. 3 er  

 indbyggertallet pr. 1. juli i det foregående år i henhold til den af Danmarks  

 Statistik offentliggjorte opgørelse over befolkningen i de enkelte kommuner.
Stk. 5.  Kommunalbestyrelsen træffer bestemmelse om  

 fordelingen af udvalgsvederlag mellem de udvalg, der er nævnt i stk. 1 og 2.  

 Fordelingen gælder for mindst eet regnskabsår ad gangen.
Fordelingen kan dog  

 ændres, såfremt der foretages ændringer i udvalgsstrukturen.
Stk. 6.  Det beløb, der efter stk. 5 er fordelt til et  

 udvalg, fordeles ligeligt mellem udvalgets medlemmer.
Ved fordelingen ses der  

 dog bort fra udvalgets formand, såfremt denne modtager vederlag for  

 formandshvervet.
§ 7.  Vederlag efter §§ 1, 5 og 6 udbetales månedsvis  

 forud.
Vederlaget ydes for hver påbegyndt kalendermåned.
Stk. 2.  Vederlæggelsen efter § 1 ophører med udgangen  

 af den måned, hvor medlemmet fratræder hvervet eller i en uafbrudt periode på  

 6 måneder har været forhindret i at varetage hvervet.
Ved fravær på grund af  

 sygdom, graviditet eller fødsel er der dog ret til vederlag i indtil 9  

 måneder.
 Stk. 3.  Vederlæggelsen efter §§ 5 og 6 ophører med  

 udgangen af den måned, hvor medlemmet fratræder hvervet, eller en  

 stedfortræder for medlemmet er indtrådt i kommunalbestyrelsen, jf. § 15, stk.  

 2, i lov om kommunernes styrelse.
§ 8.  Til stedfortrædere i kommunalbestyrelsen ydes  

 diæter, vederlag og erstatning for tabt arbejdsfortjeneste efter samme regler  

 som til medlemmerne.
Vederlag ydes dog kun forholdsmæssigt for den periode,  

 hvor den pågældende midlertidigt er medlem af kommunalbestyrelsen.
For  

 deltagelse i enkelte møder i kommunalbestyrelsen, jf. § 14, stk. 3, og § 15,  

 stk. 1, i lov om kommunernes styrelse, ydes alene diæter og erstatning for  

 tabt arbejdsfortjeneste.
 Stk. 2.  Til medlemmer af kommunalbestyrelsen, der  

 midlertidigt indtræder i et udvalg, jf. § 28, stk. 2, i lov om kommunernes  

 styrelse, ydes det i henhold til § 6 fastsatte udvalgsvederlag  

 forholdsmæssigt for den periode, hvor den pågældende er medlem af udvalget.
 Stk. 3.  Vederlag efter stk. 1 og 2 ydes månedsvis  

 bagud.
 § 9.  For deltagelse i det konstituerende møde, jf. §  

 6 i lov om kommunernes styrelse, ydes alene diæter og erstatning for  

 dokumenteret tabt arbejdsfortjeneste.
 § 10.  Enhver er forpligtet til at modtage de ydelser,  

 der tilkommer den pågældende efter reglerne i denne bekendtgørelse.
 § 11.  Bekendtgørelsen træder i kraft den 1. januar  

 1990.
 Stk. 2.  Samtidig ophæves Indenrigsministeriets  

 bekendtgørelse nr. 594 af 15. september 1987 om fast vederlag til  

 kommunalbestyrelsesmedlemmer og bekendtgørelse nr. 595 af 15. september 1987  

 om diæter for varetagelse af kommunale hverv.
