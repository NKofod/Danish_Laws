 I tilslutning til Udenrigsministeriets bekendtgørelse nr. 104 af 2.
september 1988, Lovtidende C, meddeles det, at følgende lande med virkning fra de anførte datoer har tiltrådt Den Europæiske Konvention af 15. oktober 1985 om lokalt selvstyre:
 Nedennævnte lande har taget forbehold og afgivet erklæringer som følger:
 Forbundsrepublikken Tyskland:
 I henhold til artikel 12, stk. 2, anser Forbundsrepublikken Tyskland sig  

 bundet af alle stykker i konventionens afsnit I med følgende undtagelser:
 1. I delstaten Rheinland-Pfalz gælder artikel 9, stk.  

 3, ikke for kommunesammenslutninger (Verbandsgemeinden) og amter (Kreise).
 2. I de øvrige delstater gælder artikel 9, stk. 3,  

 ikke for amter (Kreise).
 I henhold til artikel 13, 2. punktum, har Forbundsrepublikken Tyskland for  

 sit vedkommende begrænset konventionen til at dække kommuner (Gemeinden),  

 kommunesammenslutninger (Verbandsgemeinden) og amter (Kreise) i delstaten  

 Rheinland-Pfalz samt kommuner (Gemeinden) og amter (Kreise) i de øvrige  

 delstater.
 Spanien:
 Spanien har erklæret, at konventionen skal gælde hele det nationale  

 territorium i det omfang, myndighederne er omfattet af spansk lovgivning  

 vedrørende lokale myndigheder og som forudset i den spanske grundlovs  

 artikler 140 og 141. Spanien anser sig dog ikke bundet af konventionens  

 artikel 3, stk. 2, såfremt det i konventionen forudsete system med direkte  

 valg skulle gennemføres af alle lokale myndigheder omfattet af konventionen.
Udenrigsministeriet, den 1. februar 1990 F.M.
