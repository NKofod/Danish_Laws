Afskrivningsgrundlag traktor.
Kontantomregning  

 af anskaffelsessum.
 A klager for indkomståret 1997 over, at de stedlige  

 skattemyndigheder har ansat fradrag for afskrivninger på driftsmidler  

 til 90.217 kr. mod selvangivet 94.717 kr.
 Det fremgår af sagens oplysninger, at klageren driver  

 landbrugsvirksomhed fra 2 ejendomme, hvoraf den ene er ejet i sameje med  

 klagerens bror.
Klageren har sammen med broderen den 6. januar 1997 erhvervet en traktor  

 for en købspris på 434.000 kr.
Klagerens ejerandel udgør  

 50 %.
Der er oprettet købekontrakt med ejendomsforbehold.
Bytteprisen,  

 250.000 kr., er finansieret ved finansieringsaftale indgået mellem  

 klageren og forhandleren.
Det er aftalt, at gælden skal afdrages over  

 12 kvartårlige terminer, første gang den 1. april 1997.  

 Kontraktsummen er forrentet med en basisrente på 3,95 % p.a.
Hvis  

 banken, efter kontraktens oprettelse, bekendtgør ændringer af  

 rentesatsen til erhvervskunder, nedsættes eller forhøjes  

 kontraktrenten med samme årlige procentsats.
Kontrakten er  

 transporteret til et finansieringsselskab  til kurs 100. Sælger  

 kautionerer overfor finansieringsselskabet med 10 % af kontraktsummen.
 De stedlige skattemyndigheder har ved den påklagede ansættelse  

 forhøjet klagerens personlige indkomst for det pågældende  

 indkomstår med 4.500 kr., idet afskrivninger på driftsmidler  

 alene er godkendt med 90.217 kr.
Afgørelsen er begrundet med, at anskaffelsessummen for traktoren  

 skal kontantomregnes, jf. afskrivningslovens § 33 A og skatteministeriets  

 bekendtgørelse nr. 486 af 31. maj 1994 om  

 kontantværdiansættelse af overdragelsessummer efter  

 afskrivningsloven.
Klagerens afskrivningsgrundlag er nedsat med 15.000  

 kr.
Skattemyndighederne har til støtte for afgørelsen  

 anført, at ifølge afskrivningslovens § 33 A skal  

 anskaffelsessummen for driftsmidler, omfattet af afskrivningsloven afsnit  

 I-II, omregnes til kontantværdi, jf.
Skatteministeriets  

 bekendtgørelse nr. 486 af 31. maj 1994 om  

 kontantværdiansættelse af overdragelsessummer efter  

 afskrivningsloven.
Skattemæssige afskrivninger foretages på  

 grundlag af den således omregnede anskaffelsessum.
Omregningerne sker  

 efter kursværdierne på anskaffelsestidspunktet ved at lægge  

 den kontante del af overdragelsessummen sammen med kursværdien af den  

 resterende del af overdragelsessummen.
Ved kontantkøb skal den aftalte  

 købesum lægges til grund ved opgørelsen af anskaffelses-  

 og afståelsessummer efter afskrivningsloven, mens der ved køb  

 på kredit skal ske kontantomregning.
Det er Told- og Skattestyrelsens  

 opfattelse, at der er tale om kontantkøb, når køber  

 henholdsvis sælger har ret til at kræve ydelse mod ydelse, det  

 vil sige, når der er tale om køb omfattet af købelovens  

 §§ 14-16. Der er således også tale om kontantkøb,  

 når en køber selv finansierer anskaffelsen af et aktiv ved at  

 optage lån hos en tredjemand.
Kun hvor det er sælgeren, der i  

 forbindelse med købet yder kredit, skal der ske kontantomregning af  

 den ikke kontante del af købesummen.
Skattemyndighederne har henvist til, at klageren har fået traktoren  

 stillet til rådighed mod afdragsvis at betale salgssummen over 3  

 år, hvorfor der er tale om et kreditkøb.
Som følge heraf  

 skal der ske kontantomregning af traktorens anskaffelsessum.
Der er henvist  

 til Tidsskrift for Skatter og Afgifter 1998.721 lsr.
I henhold til skatteministeriets bekendtgørelse nr. 486 af 31. maj  

 1994 § 5, stk. 1 skal fordringer og gæld, der ikke er omfattet af § 4 i  

 bekendtgørelsen, der vedrører realkreditlån m.v.,  

 kursansættes efter et tabelmateriale, der kvartalsvis udarbejdes af  

 Told- og Skattestyrelsen på grundlag af kursforholdende ved udgangen af  

 det forudgående kvartal.
I visse situationer har parterne i henhold til  

 bekendtgørelsens § 5, stk. 3, mulighed for ved aftale at fravige  

 tabelkursen, dersom det kan godtgøres, at kontantværdien af den  

 ikke kontante del af overdragelsessummen afviger mere end 5 procent-point fra  

 den kurs, der fremgår af tabelmaterialet.
Denne aftalefrihed  

 gælder dog ikke i situationer omfattet af bekendtgørelsens § 5,  

 stk. 2, litra b, det vil sige, når parterne ikke har modstående  

 interesser i en kursansættelse, der afviger fra tabelkursen.
Skattemyndighederne har henvist til, at klageren og sælgeren ikke  

 har modstående interesser, idet sælgeren ikke skal foretage  

 kontantomregning af salgssummen.
Klageren skal derfor foretage  

 kontantomregning og er forpligtet til så vidt muligt at anvende Told-  

 og Skattestyrelsens kurstabeller.
 Hvor tabellerne er uanvendelige, enten fordi der er tale om lån med  

 variabel rente, eller fordi der er tale om et lån med usædvanlige  

 forretnings- eller afdragsvilkår, må kursen ansættes efter  

 et skøn over fordringens handelsværdi.
 Af tabelmaterialet gældende for første kvartal 1997  

 fremgår, at kontantomregning af overdragelsessummer efter  

 afskrivningsloven, for lån med en løbetid på 3 år og  

 med en nominel rente på 5 %, skal kursansættes til 83.
Skatteankenævnet har skønsmæssigt ansat lånets  

 kursværdi til kurs 88, idet der ved skønsudøvelsen er  

 henset til lånets aftalte forrentnings- og afdragsvilkår,  

 sikkerhedsstillelsen for lånet, samt til at der er tale om lån  

 med variabel forrentning.
Der er herved henvist til, at lånet med de  

 indlagte forrentnings- og afdragsvilkår m.v. ikke tilnærmelsesvis  

 har en markedskurs på 100 på udstedelsestidspunktet, uanset  

 kreditor umiddelbart efter den indgåede aftale, overdrager fordringen  

 til finansieringsselskabet til kurs 100. Der er endvidere henvist til, at  

 sælgeren kautionerer for klagerens betaling med 10 % af  

 kontraktsummen.
 Klagerens revisor har overfor Landsskatteretten nedlagt påstand om,  

 at klagerens personlige indkomst for det pågældende  

 indkomstår nedsættes med 4.500 kr. i overensstemmelse med det  

 selvangivne.
Revisor har til støtte herfor anført, at lån med  

 variabel rente, der er stiftet på markedsvilkår, altid har en  

 markedsværdi på kurs 100, idet kreditor ikke har nogen kursrisiko  

 ved eventuel ændret markedsrente.
Købekontraktens rente og  

 vilkår er tilpasset markedet, hvorfor der ikke skal ske  

 kontantomregning til kurs, idet kursen er 100. Revisor har henvist til, at  

 han fra finansieringsselskabet har fået oplyst, at  

 købekontrakten er etableret på normale finansierings  

 vilkår, herunder normal rentesats, ved etableringen, samt betaling af  

 engangsprovision.
Såfremt finansieringsselskabet vurderede kursen til  

 under 100 på stiftelsestidspunktet, ville de ikke udbetale lånet  

 til kurs 100. Selskabet har videre oplyst, at kontrakten er afregnet til  

 kontant kurs 100 og kan kun indfries til kurs 100. Revisor har anført,  

 at der er tale om en overdragelse mellem uafhængige parter.
Den af  

 forhandleren stillede kaution har forbedret sikkerhedsstillelsen og er ikke  

 udtryk for at kursen derved skulle være højere på  

 tidspunktet for overdragelsen af forhandlerens fordring til  

 finansieringsselskabet.
Revisor er enig i, at der er tale om et  

 kreditkøb.
 Landsskatteretten skal udtale:
Efter den dagældende afskrivningslovs § 33 A skulle  

 ansættelses- og afståelsessummen for driftsmidler og skibe  

 omfattet af afskrivningslovens afsnit I - III omregnes til  

 kontantværdi.
De nærmere regler herfor er fastsat i  

 bekendtgørelse nr. 486 af 31. maj 1995. Landsskatteretten har ved  

 kendelse af 5. april 2000, offentliggjort i Tidsskrift for Skatter og  

 Afgifter 2000.527, fastslået, at bekendtgørelsen ikke kan anses  

 at have fornøden lovhjemmel til at fastsætte bindende regler for  

 omregning til kontantværdi i tilfælde, hvor det må anses  

 for godtgjort, at handelsværdien af fordringen afviger fra den  

 kontantværdi, der følger af Told- og Skattestyrelsens  

 tabelmateriale.
Det bemærkes, at de pågældende køb  

 er kreditkøb, og  at forhandlerens fordring i forbindelse med  

 indgåelsen af købekontrakten er overdraget til  

 finansieringsselskabet til kurs 100. Retten finder herefter, at  

 handelsværdien af fordringen ved fastsættelsen af  

 afskrivningsgrundlaget må ansættes til kurs 100, og at det  

 således må anses for godtgjort, at handelsværdien af  

 fordringen afviger fra den kontantværdi, der følger af Told- og  

 Skattestyrelsens tabelmateriale.
Ved ansættelsen af klagerens  

 personlige indkomst fastsættes  at afskrivningsgrundlaget for  

 driftsmidler i overensstemmelse hermed.
