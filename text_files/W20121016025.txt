Offererstatningslovens § 1, nævnets stillingtagen til, om skaden skyldes en straffelovsovertrædelse, nævnets j.nr. 12-520-21988 Ansøgers kærestes ekskæreste blev dømt for overtrædelse af straffelovens § 164, stk. 1, og stk. 2, ved i flere tilfælde at have tilvejebragt falske beviser m.v. med fortsæt til, at ansøger skulle sigtes eller dømmes for forskellige forbrydelser, herunder for brandstiftelse og indbrud.
Ansøger blev ikke sigtet, idet politiet fandt ud af sagens rette sammenhæng forinden.
 Nævnet fandt, at ansøger derved havde været offer for en straffelovsovertrædelse, idet skadevolder var fremkommet med de falske og urigtige beskyldninger mod ansøger for at skade og genere ansøger.
