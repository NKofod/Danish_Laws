Skriftlig fremsættelse (23. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 information og høring af lønmodtagere.
(Lovforslag nr.
L 17).
 Forslaget gennemfører Rådets direktiv 2002/14/EF om  

 indførelse af en generel ramme for information og høring af arbejdstagerne i  

 EU.
 Forslaget har til formål at sikre alle ansatte i  

 virksomheder med mindst 35 ansatte ret til at blive informeret og hørt  

 omkring  

 forhold, som har eller vil få væsentlig betydning for deres ansættelse og  

 arbejdsmæssige forhold.
Virksomheden skal således sikre de ansatte ajourført  

 information om den seneste og forventede udvikling i virksomhedens  

 aktiviteter,  

 økonomiske situation og fremtidsudsigter.
Virksomheden skal endvidere  

 informere  

 om beskæftigelsessituationen og om evt. større ændringer og foranstaltninger,  

 som får betydning for beskæftigelsen på virksomheden.
Endelig skal  

 virksomheden  

 informere om de beslutninger, som virksomheden træffer.
Det gælder fx i  

 forhold  

 til større omstruktureringer eller udflytning af dele af produktionen.
Virksomheden skal høre de ansatte i forbindelse med den  

 information, som de får.
Det betyder bl.a., at de ansatte og ledelsen skal  

 udveksle synspunkter og være i dialog omkring de forhold, som virksomheden  

 informerer om.
Høringen sker bl.a. med henblik på at nå til en aftale omkring  

 betydelige beslutninger, som virksomheden kan træffe fx mht. at omlægge  

 produktionen eller nedlægge afdelinger.
 Information og høring skal ske via de ansattes  

 repræsentanter.
Lovforslaget finder ikke anvendelse, hvis lønmodtagere på en  

 virksomhed er sikret ret til information og høring via en kollektiv  

 overenskomst eller aftale, som lever op til en række minimumsbestemmelser i  

 direktivet.
Dermed sikres det, at arbejdsmarkedets parter som hidtil kan  

 gennemføre arbejdsretlige direktiver via aftale.
Det sikres endvidere, at de  

 eksisterende samarbejdsaftaler, som er indgået på det offentlige  

 arbejdsmarked  

 og på store dele af det private arbejdsmarked, kan opretholdes.
 Forslaget får dermed alene betydning for de dele af  

 arbejdsmarkedet, som ikke i dag er omfattet af en overenskomst eller aftale,  

 som sikrer de ansatte information og høring.
Forslaget forventes ikke at have nogen økonomiske konsekvenser  

 for erhvervslivet.
For de virksomheder, som bliver omfattet af loven og som i  

 dag ikke har en procedure for information og høring, forventes forslaget at  

 medføre visse begrænsede administrative konsekvenser, idet virksomhederne i  

 deres planlægning fremover skal tage højde for i tide at informere og høre de  

 ansatte.
Der er tale om minimumsimplementering dog med undtagelse af,  

 at pligten efter loven indtræder allerede for virksomheder med mindst 35  

 ansatte og ikke ved mindst 50 ansatte, som er tærsklen efter direktivet.
Det  

 bredere anvendelsesområde er fastsat af hensyn til at skabe så ensartede  

 vilkår  

 som muligt særligt på det private arbejdsmarked.
 Forslaget foreslås at træde i kraft 1. april 2005. Som følge  

 af folketingsvalget og udfra hensynet til en betryggende behandling af  

 lovforslaget i Folketinget foreslås en ikrafttrædelsesdato, der ligger lidt  

 senere end fristen for at implementere direktivet i medlemsstaterne (den 23.  

 marts 2005).
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
