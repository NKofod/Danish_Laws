Bekendtgørelse om overenskomst af 17.  

 februar 1998 med Cameroun om konsolidering af gæld Den 17. februar 1998 undertegnedes i Yaounde en  

 overenskomst imellem Danmark og Cameroun om konsolidering af Camerouns  

 gæld til den danske stat.
Overenskomsten er i overensstemmelse med de  

 retningslinier for omlægning af Camerouns gæld (Agreed Minute on  

 the Consolidation of the Debt of the Republic of Cameroun), som der  

 opnåedes enighed om under multilaterale forhandlinger i Paris den 24.  

 oktober 1997.
 Aftalen vedrører tilbagebetalingen af 4 danske  

 statslån, tilbagebetalinger af eksportkreditter på et år  

 eller mere ydet før den 31. december 1988, tilbagebetalingen af  

 hovedstol og renter som følge af tidligere bilaterale  

 konsolideringsaftaler fra 1989 og 1993, tilbagebetalingen (med visse  

 undtagelser) af hovedstol og renter som følge af tidligere bilaterale  

 konsolideringsaftaler fra 1995 og 1996, samt rentebetalinger som følge  

 af udsatte betalinger i henhold til de to sidstnævnte  

 konsolideringsaftaler.
 For statslånene eftergives restancer pr. 30.  

 september 1997 på ca. 23,3 mio. kr. samt afdrag på 66,8 mio. kr.,  

 som forfalder imellem 1. oktober 1997 og 31. august 2000.
 For eksportkreditterne og konsolideringsaftalerne fra 1989  

 og 1993 omlægges restancer pr. 30. september 1997 samt afdrag, som  

 forfalder imellem 1. oktober 1997 og 31. august 2000, i alt ca. 154,7 mio.  

 kr., til betaling i voksende rater over 23 år begyndende i september  

 1999.
 Restancer pr. 30. september 1997 på betalinger i  

 henhold til konsolideringsaftalerne fra 1995 og 1996, i alt 7,1 mio. kr.,  

 udsættes til betaling med 70% pr. 30. juni 1999 og 30% pr. 30. juni  

 2000.
 Restancer pr. 30. september 1997 på  

 rentebetalingerne på udskudte betalinger i henhold til de to  

 sidstnævnte konsolideringsaftaler, samt rentebetalinger på disse,  

 som forfalder imellem 1. oktober 1997 og 31. august 2000, udsættes til  

 betaling i lige store rater imellem september 2000 og marts 2004.
Aftalen fastsætter rentesatsen på  

 udestående beløb.
Fra 16. marts 1998 vil satsen andrage 0,5%  

 p.a. over Copenhagen Interbank Offered Rate (CIBOR) for 6-måneders  

 lån.
For de omlagte betalinger på eksportkreditterne og  

 konsolideringsaftalerne fra 1989 og 1993 yder Danmark imidlertid et  

 rentetilskud, som indebærer at disses beregnede nutidsværdi  

 reduceres med 50%.
