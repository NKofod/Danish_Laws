 Bekendtgørelse om ændring af  

 bekendtgørelse om kommunernes låntagning og meddelelse af  

 garantier m.v.
§ 1 I bekendtgørelse nr. 989 af 17. december 1998 om kommunernes  

 låntagning og meddelelse af garantier m.v., som ændret ved  

 bekendtgørelse nr. 536 af 28. juni 1999 og bekendtgørelse nr.  

 493 af 31. maj 2000, foretages følgende ændringer:
 1. § 2, stk. 1, nr. 2, affattes  

 således:
 »2)	Investeringsudgiften ved netvirksomhed og produktion af  

 elektricitet ved afbrænding af affald, jf. § 4, stk. 1, 1.  

 pkt., i lov om elforsyning.«.
 2. I § 2, stk. 1, indsættes efter nr. 2 som  

 nyt nummer:
 »3)	Udgiften til overførelse af aktiver til forsyningspligtige  

 virksomheder, jf. § 102, stk. 2, i lov om elforsyning.«.
 Nr. 3-19 bliver herefter nr. 4-20.
 3. I § 2, stk. 1, nr. 5, der bliver nr. 6,  

 ændres »nr. 3« til: »nr. 4«.
 4. § 2, stk. 2, nr. 1, affattes  

 således:
 »1)	Lån, der efter § 4, stk. 1, nr. 3, henregnes til en  

 kommunes låntagning, og som optages med henblik på at varetage  

 netvirksomhed og produktion af elektricitet ved afbrænding af affald,  

 jf. § 4, stk. 1, 1. pkt., i lov om elforsyning.«.
 5. § 2, stk. 4 og 5, ophæves.
 Stk. 6 bliver herefter stk. 4.
 6. I § 3, stk. 1, ændres »§ 2,  

 stk. 1, nr. 13 og 19,« til: »§ 2, stk. 1, nr. 14 og 20,«.
 7. § 3, stk. 2,affattes således:
»Stk. 2. Amtskommunerne kan inden for en ramme svarende til 25 pct.  

 af den enkelte amtskommunes samlede nettoanlægsudgifter ekskl. moms  

 optage lån.
For hvert af regnskabsårene 2001 og 2002 kan  

 amtskommunerne dog optage lån svarende til 30 pct. af den enkelte  

 amtskommunes samlede nettoanlægsudgifter ekskl. moms.
Reglerne i  

 § 2, stk. 3 og 4, finder tilsvarende anvendelse.« 8. Efter § 6 indsættes:
»§ 6 a.
Ved et salg af en af kommunens faste ejendomme, for  

 hvilken kommunen har optaget lån, skal kommunen indfri det  

 pågældende lån, medmindre kommunen efter reglerne i  

 § 4, stk. 4-8, samtidig med salget deponerer et beløb  

 svarende til det beløb, hvormed det pågældende lån  

 kan indfries, jf. dog § 6 b.
 Stk. 2. Ved et salg af et af kommunens anlæg, herunder  

 færger og færgefaciliteter, for hvilket kommunen har optaget  

 lån, gælder stk. 1 også, jf. dog § 6 b og  

 § 6 c.
§ 6 b.
Ved en overdragelse af en af kommunens faste ejendomme,  

 for hvilken kommunen har optaget lån, til et selskab med  

 begrænset hæftelse, som kommunen helt eller delvist ejer, skal  

 kommunen nedbringe det pågældende lån med et beløb,  

 der svarer til overdragelsessummen fratrukket den del heraf, der betales med  

 aktier eller lignende i selskabet (apportindskud). Ved et senere salg af  

 sådanne aktier eller lignende skal kommunen nedbringe det  

 pågældende lån med et beløb, der svarer til  

 salgssummen ved salget af aktierne eller lignende.
 Stk. 2.Ved en overdragelse af et af kommunens anlæg,  

 herunder færger og færgefaciliteter, for hvilket kommunen har  

 optaget lån, til et selskab med begrænset hæftelse, som  

 kommunen helt eller delvist ejer, gælder stk. 1 også, jf.  

 dog § 6 c.
 Stk. 3. Reglerne i stk. 1 og 2 gælder dog ikke,  

 hvis kommunen efter reglerne i § 4, stk. 4-8, samtidig med  

 overdragelsen deponerer et beløb, der svarer til det beløb,  

 hvormed det pågældende lån skulle have være nedbragt  

 efter stk. 1 eller 2.
§ 6 c.
Kommunens adgang efter § 6 a, og § 6 b, til  

 alternativt at foretage deponering efter § 4, stk. 4-8,  

 gælder ikke i tilfælde, hvor det pågældende lån  

 er optaget før 1. januar 2000, og hvor indenrigsministeren efter lov  

 om trafikstøtte til de mindre øer yder tilskud til betaling af  

 ydelserne på lånet, jf. § 3, stk. 3, i lov nr. 352 af  

 2. juni 1999.« 9. I § 14 ændres »§ 2, stk. 6,« til  

 »§ 2, stk. 4,«.
§ 2 Bekendtgørelsen træder i kraft den 13. december 2000 og har  

 virkning fra og med regnskabsåret 2000.
