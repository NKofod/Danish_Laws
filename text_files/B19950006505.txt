 I medfør af § 11 a i lov om forsvarets personel, jf. lovbekendtgørelse nr.  

 104 af 7. februar 1994, samt § 21 a i lov om hjemmeværnet, jf.  

 lovbekendtgørelse nr. 164 af 8. marts 1994, fastsættes følgende:
Personkredsen samt erstatnings- og  

 godtgørelsesbegivenheden § 1.  Forsvarets personel, som udsendes til udlandet  

 med henblik på deltagelse i konfliktforebyggende, fredsbevarende,  

 fredsskabende, humanitære og andre lignende opgaver, er omfattet af  

 forsvarets særlige erstatnings- og godtgørelsesordning.
Stk. 2.  Som deltagelse i de i stk. 1 nævnte opgaver  

 betragtes ethvert tjenstligt begrundet ophold i opgaveområdet.
Til opholdet  

 medregnes rejsetiden til og fra opgaveområdet, når rejsen gennemføres direkte  

 og uden ophold.
I modsat fald medregnes rejsetiden fra sidste ophold uden for  

 opgaveområdet og tilsvarende rejsetiden indtil første ophold uden for  

 opgaveområdet.
 Stk. 3.  Hvis en af stk. 1 og 2 omfattet person omkommer  

 eller kommer til skade under eller som følge af tjenesten, ydes erstatning  

 eller godtgørelse efter reglerne i denne bekendtgørelse.
Stk. 4.  Ved dødsfald eller tilskadekomst under eller  

 som følge af tjenesten, jf. stk. 3, forstås sådanne hændelser, der begrunder  

 krav om erstatning eller godtgørelse i henhold til lov om forsikring mod  

 følger af arbejdsskade.
Herved forstås tillige dødsfald eller tilskadekomst,  

 som er forårsaget af de særlige forhold i opgaveområdet, som begrunder den  

 konfliktforebyggende, fredsbevarende, fredsskabende, humanitære eller  

 lignende indsats.
 § 2.  Forsvarets personel, som i tjenesten rydder,  

 bortsprænger, fjerner eller destruerer ammunition, sprængstoffer og lignende,  

 for hvis fremstilling og udlægning det danske forsvar ikke er ansvarlig, er  

 omfattet af forsvarets særlige erstatnings- og godtgørelsesordning.
 Stk. 2.  Hvis en af stk. 1 omfattet person omkommer  

 eller kommer til skade under eller som følge af udførelsen af de nævnte  

 opgaver, ydes erstatning eller godtgørelse efter reglerne i denne  

 bekendtgørelse.
 § 3.  Hjemmeværnets personel, som udfører opgaver som  

 beskrevet i §§ 1 og 2, er under tilsvarende betingelser omfattet af  

 forsvarets særlige erstatnings- og godtgørelsesordning.
 § 4.  Retten til erstatning eller godtgørelse  

 bortfalder, såfremt dødsfaldet eller tilskadekomsten kan tilregnes den afdøde  

 eller den skadelidte som forsætlig skadevoldelse på sig selv.
Ydelserne og beløbene § 5.  Ydelserne efter forsvarets særlige erstatnings-  

 og godtgørelsesordning er:
 § 6.  Størrelsen af de i § 5 nævnte ydelser er for  

 finansåret 1994 fastsat til:
Stk. 2.  Beløbene i stk. 1 reguleres årligt i  

 overensstemmelse med principperne i lov om erstatningsansvar.
Den dermed  

 fastsatte regulering udmøntes i nærværende ordning med virkning fra den 1.  

 januar det følgende år, og de regulerede beløb optages på finansloven.
 Stk. 3.  Ved fastsættelse af erstatnings- eller  

 godtgørelsessummer anvendes beløbene på den finanslov, der er gældende på  

 udbetalingstidspunktet.
Fastsættelse og udbetaling af erstatning  

 for tab af forsørger § 7.  Erstatning for tab af forsørger ydes til afdødes  

 efterladte ægtefælle, samlever eller børn under 21 år.
Stk. 2.  For en ægtefælle er det en betingelse for  

 retten til erstatning for tab af forsørger, at ægteskabet er indgået før  

 skadens indtræden, og at samlivet bestod på tidspunktet for skadelidtes død.  

 Samlivet betragtes ikke som ophørt, fordi skadelidte af tjenesten begrundede  

 årsager er frameldt den fælles folkeregisteradresse ved dødens indtræden.
Er  

 ægteskabet indgået efter skadens indtræden, kan ægtefællen opnå ret til  

 erstatning for tab af forsørger, såfremt samlivet opfylder betingelserne i  

 stk. 3.
Stk. 3.  Ved en samlever forstås en person, som ved  

 skadens indtræden levede sammen med afdøde i et ægteskabslignende forhold,  

 hvis samlivet på tidspunktet for skadelidtes død havde bestået uafbrudt de  

 sidste 2 år på fælles folkeregisteradresse.
Såfremt afdøde af tjenesten  

 begrundede årsager i en periode midlertidigt har været frameldt den fælles  

 folkeregisteradresse, kan denne periode dog medregnes ved opgørelsen af  

 samlivsperioden.
Der må ikke i 2-års perioden have været legale hindringer  

 for indgåelse af ægteskab.
Stk. 4.  Ved børn forstås afdødes biologiske børn, som  

 ikke er bortadopterede, samt børn, som den afdøde har adopteret.
Det er en  

 betingelse, at børnene er under 21 år på tidspunktet for skadelidtes død.
 § 8.  Erstatning for tab af forsørger fastsættes på  

 grundlag af det i § 6, stk. 1, nr. 1) nævnte beløb, jf. dog stk. 2.
Stk. 2.  Hvis der forinden skadelidtes død er ydet  

 godtgørelse for varigt men eller forskud herpå, jf. kapitel 5, med et beløb,  

 der er større end den i henhold til stk. 1 fastsatte erstatning, bortfalder  

 retten til erstatning for tab af forsørger.
Er godtgørelsen eller forskuddet  

 mindre end den i henhold til stk. 1 fastsatte erstatning, ydes der erstatning  

 for tab af forsørger med forskellen mellem de to beløb.
Er forskellen mindre  

 end 5.000 kroner, bortfalder erstatningen.
 § 9.  Hvis der efter § 7 er flere  

 erstatningsberettigede, forholdes der således, jf. dog § 10:
 Stk. 2.  Hvis der efterlades flere børn, deler disse  

 erstatningsbeløbet mellem sig således:
Hele erstatningen divideres med summen af det samlede antal hele år, hvert  

 barn endnu mangler i at fylde 21 år - regnet fra den seneste fødselsdag før  

 dødsfaldet.
Derefter beregnes hvert barns andel af erstatningen ved at gange  

 det ovenfor fremkomne beløb med det samlede antal hele år, hvert barn endnu  

 mangler i at fylde 21 år.
Hvis der efterlades børn, som afdøde var  

 eneforsørger for, medregnes disse børns manglende antal år i at fylde 21 år  

 dobbelt.
 § 10.  Såfremt afdøde efterlader sig børn, jf. § 7,  

 stk. 4, som ved dødsfaldet er optaget til forsørgelse i afdødes husstand, men  

 som ikke er biologiske børn af den erstatningsberettigede ægtefælle eller  

 samlever eller adopteret af denne, fordeles erstatningsbeløbet således:
 Den erstatningsberettigede ægtefælle eller samlever tildeles forlods et  

 beløb svarende til to tredjedele af erstatningsbeløbet, jf. § 8. Den  

 resterende tredjedel af erstatningsbeløbet opdeles herefter i  

 overensstemmelse med reglerne i § 9, stk. 2, mellem de af afdødes børn, der  

 ved dødsfaldet er optaget til forsørgelse i afdødes husstand.
Stk. 2.  De i henhold til stk. 1 beregnede beløb  

 vedrørende børn, som er biologiske børn af den erstatningsberettigede  

 ægtefælle eller samlever eller er adopteret af denne, tilfalder den  

 erstatningsberettigede ægtefælle eller samlever.
Erstatningsbeløb til de  

 øvrige i husstanden værende erstatningsberettigede børn tilfalder det enkelte  

 barn.
§ 11.  Hvis en berettiget til erstatning for tab af  

 forsørger giver afkald på erstatningen, tilfalder denne de øvrige efterladte,  

 der i medfør af dette kapitel er berettigede.
Efterlades der herefter ingen  

 berettigede, udbetales i stedet en erstatning til boet med det beløb, der er  

 gældende for personer, der ikke var forsørgere, jf. kapitel 4.
 § 12.  Afgørelser om eventuel erstatning for tab af  

 forsørger træffes snarest muligt efter, at omstændighederne ved dødsfaldet er  

 klarlagt.
Stk. 2.  Tilkendt erstatning kommer til udbetaling  

 snarest efter udløbet af den i § 22 nævnte klagefrist, hvis der ikke rejses  

 klage.
Rejses der klage i medfør af § 22, sker udbetaling snarest efter, at  

 sagen er endeligt afgjort.
 Stk. 3.  Udbetales erstatning senere end 14 kalenderdage  

 efter klagefristens udløb, jf. stk. 2, forrentes erstatningen, såfremt der  

 ikke rejses klage, fra udløbet af 14-dages fristen, og til betaling sker med  

 en årlig rente på 1% over Nationalbankens til enhver tid værende diskonto.  

 Beløb, der udbetales efter en klage, forrentes på samme måde, dog således at  

 14-dages fristen regnes fra det tidspunkt, hvor afgørelse på klagen er  

 meddelt.
Fastsættelse og udbetaling af erstatning  

 til boet efter en person, § 13.  Hvis der ikke efterlades nogen af de i kapitel  

 3 nævnte erstatningsberettigede personer, ydes der erstatning til boet efter  

 afdøde med det i medfør af § 6, stk. 1, nr. 2) fastsatte beløb, jf. dog stk.  

 2.
Stk. 2.  Hvis der forinden skadelidtes død er ydet  

 godtgørelse for varigt men eller forskud herpå, jf. kapitel 5, med et beløb,  

 der er større end den i henhold til stk. 1 fastsatte erstatning, bortfalder  

 retten til erstatning til boet.
Er godtgørelsen eller forskuddet mindre end  

 den i henhold til stk. 1 fastsatte erstatning, ydes der erstatning til boet  

 med forskellen mellem de to beløb.
Er forskellen mindre end 5.000 kroner,  

 bortfalder erstatningen.
 § 14.  Afgørelser om eventuel erstatning til boet  

 efter en person, som ikke var forsørger, træffes snarest muligt efter, at  

 omstændighederne ved dødsfaldet er klarlagt.
Stk. 2.  Tilkendt erstatning kommer til udbetaling  

 snarest efter udløbet af den i § 22 nævnte klagefrist, hvis der ikke rejses  

 klage.
Rejses der klage i medfør af § 22, sker udbetaling snarest efter, at  

 sagen er endeligt afgjort.
 Stk. 3.  Udbetales erstatning senere end 14 kalenderdage  

 efter klagefristens udløb, jf. stk. 2, forrentes erstatningen, såfremt der  

 ikke rejses klage, fra udløbet af 14-dages fristen, og til betaling sker med  

 en årlig rente på 1% over Nationalbankens til enhver tid værende diskonto.  

 Beløb, der udbetales efter en klage, forrentes på samme måde, dog således at  

 14-dages fristen regnes fra det tidspunkt, hvor afgørelse på klagen er  

 meddelt.
Fastsættelse og udbetaling af godtgørelse  

 for varigt men § 15.  Godtgørelse for varigt men ydes til den  

 skadelidte.
 Stk. 2.  Godtgørelse for varigt men fastsættes på  

 grundlag af en mengrad fastsat af Arbejdsskadestyrelsen i overensstemmelse  

 med principperne i lov om forsikring mod følger af arbejdsskade.
 Stk. 3.  Ved en mengrad på 100% ydes mengodtgørelse med  

 det i medfør af § 6, stk. 1, nr. 3) fastsatte beløb, jf. dog stk. 2. Ved  

 lavere mengrader udgør godtgørelsen en forholdsmæssig del af det nævnte  

 beløb, jf. dog stk. 4.
 Stk. 4.  Godtgørelse for varigt men ydes ikke, hvis  

 mengraden fastsættes til mindre end 5%.
 Stk. 5.  Uanset om mengraden i medfør af stk. 2 sættes  

 til højere end 100%, kan godtgørelsen ikke overstige beløbet for en mengrad  

 på 100%.
 § 16.  Afgørelse om eventuel godtgørelse for varigt  

 men i henhold til denne bekendtgørelse træffes snarest efter, at  

 Forsvarskommandoen har modtaget oplysning om Arbejdsskadestyrelsens  

 fastsættelse af mengraden.
 Stk. 2.  Tilkendt godtgørelse for varigt men kommer til  

 udbetaling snarest efter, at afgørelse i henhold til stk. 1 er meddelt,  

 uanset om afgørelsen indklages for Forsvarsministeriet.
Stk. 3.  Udbetales godtgørelse for varigt men senere end  

 14 kalenderdage efter, at afgørelse i henhold til stk. 1 er meddelt,  

 forrentes godtgørelsen fra udløbet af 14-dages fristen, og til betaling sker  

 med en årlig rente på 1% over Nationalbankens til enhver tid værende  

 diskonto.
Beløb, der udbetales efter en klage, forrentes på samme måde, dog  

 således at 14-dages fristen regnes fra det tidspunkt, hvor afgørelse på  

 klagen er meddelt.
 § 17.  Indtil der er truffet endelig afgørelse i  

 sagen, kan der på grundlag af en konkret vurdering udbetales en mindre del af  

 den forventede mengodtgørelse som forskud.
 Stk. 2.  Ansøgning om forskud sendes direkte til  

 Forsvarskommandoen.
§ 18.  Efter anmodning fra skadelidte kan  

 godtgørelsesspørgsmålet genoptages inden for en frist på 5 år fra første  

 fastsættelse, hvis der er sket væsentlige ændringer af de forhold, der blev  

 lagt til grund for fastsættelsen.
Fristen for genoptagelse kan forlænges  

 inden udløbet af 5-års-fristen.
Når ganske særlige omstændigheder taler  

 herfor, kan der ses bort fra fristerne.
 Stk. 2.  Såfremt Arbejdsskadestyrelsen eller Den Sociale  

 Ankestyrelse efterfølgende forhøjer den fastsatte mengrad for samme hændelse,  

 forhøjes godtgørelsen for varigt men efter § 15 tilsvarende.
Råden over erstatnings- eller  

 godtgørelsesbeløb § 19.  Et erstatnings-, godtgørelses- eller  

 forskudsbeløb kan ikke hverken helt eller delvist transporteres, overdrages,  

 pantsættes, stilles som sikkerhed eller lignende, før beløbet er udbetalt.
 § 20.  Et erstatnings-, godtgørelses- eller  

 forskudsbeløb, som tilkommer en myndig person, udbetales direkte til denne.
 Stk. 2.  Et erstatnings-, godtgørelses- eller  

 forskudsbeløb, som tilkommer en umyndig person, indsættes i en af  

 justitsministeren godkendt forvaltningsafdeling, der er knyttet til et  

 pengeinstitut, i overensstemmelse med de af Justitsministeriet fastsatte  

 regler for bestyrelse af umyndiges midler mv.
Afgørelser og klager § 21.  Afgørelser i henhold til denne bekendtgørelse  

 træffes af Forsvarskommandoen.
§ 22.  Klage over Forsvarskommandoens afgørelser  

 indgives til Forsvarsministeriet senest 28 kalenderdage efter, at afgørelse  

 er meddelt.
Forsvarsministeriets afgørelser kan ikke indbringes for anden  

 administrativ myndighed.
 Stk. 2.  Forsvarsministeriet kan se bort fra  

 overskridelse af klagefristen, når der er særlig grund hertil.
 Stk. 3.  Klager har opsættende virkning, jf. dog § 16,  

 stk. 2.
Ikrafttrædelse § 23.  Bekendtgørelsen træder i kraft den 4. februar  

 1995.
 Stk. 2.  Bekendtgørelsen finder anvendelse på sager om  

 erstatning eller godtgørelse, hvor dødsfald eller varigt men er en følge af  

 en hændelse, der er indtruffet den 1. januar 1994 eller senere.
