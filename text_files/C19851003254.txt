På foranledning af rådets henvendelse har tilsynet behandlet spørgsmålet  

 om en kalkulationsordning til beregning af fradragsprocenter for  

 arkitekthonorarer efter medgået tid, i overensstemmelse med de af tilsynet  

 tidligere udarbejdede retningslinier for avancebegrænsningslovens  

 administration.
Vedlagt fremsendes den på mødet den 4. november 1985 drøftede  

 kalkulationsordning med de af tilsynet indføjede korrektioner.
Ordningen  

 griber ikke ind i ABR 75 og specialnormernes aftale forhold, men vedrører  

 alene en regulering af taksterne i relation til avancebegrænsningsloven.
 I relation til kalkulationsordningen skal bemærkes, at  

 avancebegrænsningsloven § 6 begrænser indregning af lønstigninger til 2 pct.  

 i tiden indtil den 28. februar 1986.
 Det bemærkes endvidere, at arbejdsgivertilskuddet pr. 1. oktober 1985, i  

 overensstemmelse med avancebegrænsningslovens regler skal modregnes i de  

 samlede omkostningsstigninger, inden disse vil kunne indregnes i taksterne.
Såfremt kalkulationsordningen samt de ovenfor nævnte retningslinier  

 benyttes, vil tilsynet anse dette som tilstrækkelig dokumentation for  

 avancebegrænsningslovens overholdelse.
Hvor virksomhederne vælger ikke at  

 benytte kalkulationsordningen gælder avancebegrænsningslovens almindelige  

 dokumentationspligt, jfr. lovens § 8.
 Tilsynet skal anmode om at få tilsendt genpart af rådets meddelelse til  

 medlemmerne herom, samt orientering om fremtidige ændringer i  

 fradragsprocenterne.
 P.D.V.
C.
Duus Andersen fm.
Henrik Gommesen Sekr.
Lov nr. 127 af 31. marts 1985 Kalkulationsmodel for praktiserende arkitekter.
 Fradragsprocenter for arkitekter i egne lokaler.
 For arkitekter i egne lokaler reduceres de indregningsberettigede  

 omkostningsstigninger til henholdsvis 1,23 pct. og 1,51 pct. pr. 1. april  

 1985 og 1. oktober 1985. Dette giver følgende fradragsprocenter:
 1. april 1985 0,41 pct.
 1. oktober 1985 1,15 pct.
