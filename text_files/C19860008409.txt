 § 1.  Ved ansøgning om delpension skal det sociale  

 udvalg udlevere skemaer til brug ved ansøgningen.
 § 2.  Det sociale udvalg skal indhente alle  

 oplysninger, der har betydning for sagens afgørelse.
Stk. 2.  Det sociale udvalg kan pålægge offentlige  

 myndigheder at give oplysninger og dokumentation, som anses for nødvendige  

 for sagsbehandlingen.
Udskrifter m.v. kan kræves uden betaling.
 § 3.  Det sociale udvalg har pligt til at vejlede  

 ansøgeren om der i stedet for delpension kan være ret til efterløn eller  

 førtidspension.
 § 4.  Når en ansøger om delpension er medlem af en  

 arbejdsløshedskasse, skal det sociale udvalg underrette denne om ansøgningen  

 og om afgørelsen.
 § 5.  Når lønmodtageren har fået udbetalt  

 arbejdsløshedsdagpenge i en sammenhængende periode på 13 uger, har  

 arbejdsløshedskassen pligt til at underrette det sociale udvalg herom.
 § 6.  Når modtageren flytter til en anden kommune her  

 i landet, skal det sociale udvalg i fraflytningskommunen sende sagens akter  

 til det sociale udvalg i den nye bopælskommune.
 § 7.  Reglerne om refusion, regnskabsaflæggelse og  

 revision følger de principper, der gælder efter lov om social pension med den  

 undtagelse, at refusionen anvises kommunerne 6. sidste bankdag i den måned,  

 udbetalingen vedrører.
 Følgende forskrifter er gældende ved ikrafttrædelsen af loven om  

 delpension den 1. oktober 1986:
 § 8.  Dette cirkulære træder i kraft den 1. oktober  

 1986.
