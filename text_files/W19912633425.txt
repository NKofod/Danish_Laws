Konvertible obligationer - Konvertible obligationer 1. Vil direktørerne A og B ved salg af konvertible  

 obligationer eller konverterede aktier i A-S C alene blive beskattet efter de  

 for aktier gældende regler? 2. Vil en tegningskurs, der fastsættes ud fra  

 skattekursberegningsprincippet, medføre en skattemæssig fordel  

  for direktørene? A/S C påtænkte at lade selskabets to  

 direktører A og B hver tegne en konvertibel obligation på nom.  

 315.000 kr. til kurs 100. De særlige regler i ligningslovens § 7 A  

 skulle ikke anvendes.
Direktørene skulle inden udgangen af april 1994  

 tage stilling til, om de ønskede hver deres obligationsbeløb  

 på nom. 315.000 kr. konverteret til nom. 100.000 kr.
B-aktier, eller om  

 de ønskede indfrielse til samme kurs som ved tegningen.
 I tilfælde af direktørernes fratræden  

 skulle der ifølge aftaleudkastet forholdes således:
 "Hvis en direktør uanset årsagen  

 fratræder sin stilling, herunder ved direktørens død  

 eller uarbejdsdygtighed, inden konverteringstidspunktet april 1994, forfalder  

 den til ham udstedte konvertible obligation til indfrielse den 1. i  

 måneden efter fratrædelsen.
 I dette tilfælde skal indfrielseskursen beregnes som  

 laveste af følgende 2 tal: (1) anskaffelseskursen på 100 med et  

 tillæg af 1 pct. af summen af nettoresultatet efter skat af selskabets  

 drift i henhold til de årsregnskaber, der fra og med  

 årsregnskabet 1990/91 og til og med fratrædelsestidspunktet er  

 blevet godkendt af selskabets ordinære generalforsamling, (2)  

 obligationens anskaffelseskurs på 100 med et tillæg, der  

 højst kan andrage 10 pct. p.a. af lånets størrelse,  

 beregnet fra betalingsdagen til tilbagebetalingsdagen, og i alt højst  

 94.500 kr., alt således at indfrielsesbeløbet i det  

 højeste kan andrage 409.500 kr.
Dersom en direktør uanset årsagen  

 fratræder sin stilling, efter at obligationen er konverteret til  

 aktier, har han pligt til at afstå disse aktier til aktionærerne  

 i A/S C eller en af aktionærerne anvist køber.
Salget sker til  

 skattekursen med tillæg af 1 pct. af summen af nettoresultatet efter  

 skat af selskabets drift som ovenfor nævnt, men uden den ovenfor  

 angivne maksimering.
Aktionærerne i A/S C har pligt til at købe  

 aktierne eller anvise en køber til denne kurs." Obligationsbeløbet skulle forrentes med Den Danske  

 Banks til enhver tid værende rente for erhvervsmæssig  

 kassekredit, dog således at renten aldrig kunne være mindre end  

 11,7 pct. p.a. af obligationernes pålydende værdi.
Selskabets aktiekapital var på nom. 10 mio. kr.,  

 heraf nom. 5 mio. kr.
A-aktier og nom. 5 mio. kr.
B-aktier.
Bortset fra, at  

 A-aktierne repræsenterede 10 gange så mange stemmer som  

 B-aktierne, var der i det væsentligste knyttet samme rettigheder til  

 aktierne.
 Direktørerne A og B var ikke aktionærer i  

 selskabet, men B havde en familiemæssig tilknytning til  

 aktionærkredsen bag selskabet A/S C, idet bl.a. en svigerinde, der var  

 enke efter en broder til B, var ejer af et holdingselskab, som ejede 50 pct.  

 af aktiekapitalen i moderselskabet til C A/S.
 Fastsættelsen af kursen på de konvertible  

 obligationer var sket ud fra en aktiekurs på 315, som selskabets  

 revisor havde opgjort på grundlag af det senest afsluttede regnskab for  

 selskabet pr. 30/9 1990. Udregningen var foretaget efter de  

 skattemæssige regler for kursansættelse af unoterede  

 hovedaktionærselskaber.
 Den stedlige told- og skatteregion var bl.a. af den  

 opfattelse, at handelsværdien for de konvertible obligationer ikke  

 kunne sættes lavere end kurs 700, idet der herved var henset til  

 selskabets indtjeningsevne de seneste år sammenholdt med den forventede  

 indtjening fremover.
 For så vidt angik spørgsmål 1  

 bemærkede Ligningsrådet, at spørgsmålet om, hvorvidt  

 der eventuelt skulle ske beskatning, ud fra et lønsynspunkt, ved de to  

 direktørers erhvervelse af konvertible obligationer i A/S C, skulle  

 bedømmes på erhvervelsestidspunktet, jf. statsskattelovens §  

 4.
 Der sker ikke i medfør af denne bestemmelse en  

 yderligere indkomstbeskatning af den eventuelle fortjeneste, der konstateres,  

 hvis obligationerne konverteres til aktier, der har en højere  

 kursværdi end den på erhvervelsestidspunktet, idet de konvertible  

 obligationer fra erhvervelsestidspunktet anses for omfattet af  

 aktieavancebeskatningslovens regler.
Efter Ligningsrådets opfattelse udelukkede dette  

 imidlertid ikke beskatning ud fra et lønsynspunkt på et senere  

 tidspunkt, såfremt de konvertible obligationer eller de til aktier  

 konverterede værdipapirer blev solgt til det udstedende selskab eller  

 dettes aktionærer til priser, der måtte antages at overstige  

 værdipapirernes værdi i handel og vandel.
Hvorvidt en sådan  

 beskatning ville indtræde, havde Ligningsrådet ikke mulighed for  

 at bedømme på det pågældende tidspunkt, og denne del  

 af spørgsmålet blev derfor afvist.
 Efter en konkret vurdering fandt Ligningsrådet ikke  

 grundlag for beskatning efter kursgevinstloven, idet mindsterentekravet var  

 opfyldt, bedømt i forhold til en mindsterente på 8 pct.  

 gældende for andet halvår af 1991.
 Hvad angik spørgsmål 2 var det  

 Ligningsrådets opfattelse, at tegningskursen på de omhandlede  

 konvertible obligationer skulle fastsættes med udgangspunkt i den  

 på udstedelsestidspunktet gældende handelsværdi for  

 aktierne i A/S C.
 Som udgangspunkt kunne aktiernes værdi  

 sandsynliggøres ved tilstrækkelige underbyggede sagkyndige  

 erklæringer eller ved dokumenterede købstilbud fra fremmede  

 såvel som ved omsætning af aktierne i et vist betryggende omfang  

 til tredjemand.
Uanset, at de regnskabsmæssige oplysninger gav  

 grundlag for en vis antagelse om en betydelig positiv indtjening i selskabet  

 fremover, nærede Ligningsrådet dog betænkelighed ved at  

 lægge til grund, at dette i sig selv var tilstrækkeligt til at  

 fravige en kurs beregnet efter skattekursberegnings princippet.
Under hensyn  

 hertil, og idet der ikke i øvrigt fra forespørgerens side var  

 oplyst sådanne forhold om selskabets økonomiske stilling siden  

 seneste regnskab, som kunne give anledning til en ændret  

 bedømmelse, tiltrådte Ligningsrådet, at tegningskursen for  

 de omhandlede konvertible obligationer kunne fastsættes på  

 grundlag af skattekursberegningsprincippet på  

 udstedelsestidspunktet.
