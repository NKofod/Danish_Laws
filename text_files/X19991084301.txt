Landsskatteretsafgørelse Afviklingskonto med bank - fradrag for renteudgifter, der ikke var indberettet via  

 skattekontrolloven A klagede for indkomståret 1993 over, at de stedlige  

 skattemyndigheder ikke havde godkendt fradrag for renteudgifter til bank,  

 2.613.504 kr.
Det var oplyst, at klageren gennem salg af en virksomhed i  

 1989 opnåede en formue på ca. 27 mio. kr.
Formuen blev anbragt  

 dels i et hus i ægtefællens navn og dels til sikkerhed for  

 klagerens spekulationer i valuta- og terminsforretninger.
Som følge af  

 valutakrisen i september/oktober 1992 lukkede B Bank klagerens  

 investeringsengagement den 6. oktober 1992, idet der var opstået en  

 betydelig manko mellem låneengagementet og værdien af de stillede  

 sikkerheder.
B Bank havde i brev af 27. oktober 1992 opgjort en  

 underdækning på 14.531.211,67 kr., der blev overført til  

 en intern konto i banken.
Ifølge opgørelse fra banken udgjorde  

 bankens tilgodehavende pr. 31. december 1992 15.096.137,41 kr., heraf  

 rentetilskrivning på 564.925 kr.
Om ovennævnte konto var det oplyst, at banken ikke  

 havde indberettet renter efter skattekontrollovens § 8 P, stk. 2, nr. 2.  

 Banken havde foretaget interne opgørelser af klagerens gæld.
Af  

 opgørelser dateret hhv. den 12. juli og den 2. december 1993 fremgik,  

 at renterne vedrørende 1993 udgjorde i alt 2.613.504 kr. (afrundet),  

 og der var i samme år indbetalt 565.000 kr.
 Der var mellem de stedlige skattemyndigheder og klageren  

 enighed om, at B Banks rentetilskrivninger var med renters rente, at  

 rentetilskrivningerne var foretaget i forbindelse med aftalte måder  

 mellem klageren og B Bank, samt at banken ikke skriftligt havde givet  

 henstand med renterne, hverken tilskrivningerne får eller efter den i  

 ultimo november 1993 indgåede aftale, der lød således:
"Vedr.
A.
 Under henvisning til behageligt møde hos Dem den  

 18. november 1993 samt telefonsamtale med Dem af den 23. november 1993  

 vedrørende afvikling af ovennævnte klients engagement med B  

 Bank, skal vi hermed bekræfte den imellem parterne indgåede  

 aftale:
 A foranlediger indbetalt kr. 185.000 kontant til B  

 Bank senest den 15. december 1993.
B.
A overdrager senest den 15. december 1993 1 stk.  

 motorbåd årgang 1991 (specifikation fremsendes af A) til B Bank  

 til et beløb af kr. 80.000, der indsættes på A's  

 konto i B Bank samtidig med indsættelsen af det under pkt.
A  

 nævnte beløb.
C.
Hustru optager et lån på kr. 300.000  

 i B Bank.
Provenuet indsættes på A's konto i B Bank  

 samtidig med indsættelsen af de under pkt.
A og B nævnte  

 beløb.
 Lånet, der løber over 5 år og afdrages  

med kr. 60.000 pr. år første gang den 15. december 1993,  

 er ydet som et rentefrit lån.
 Lånet kan til enhver tid indfries af debitor.
 Lånet er uopsigeligt fra kreditors side bortset fra  

 ved misligholdelse.
 Lånet ydes uden særskilt sikkerhedsstillelse  

 bortset fra kaution af A.
D.
Den 19. januar 1994 foranlediger A indbetalt kr.  

 35.000 kontant til B Bank.
E.
Når det af hustruen i B Bank optagne lån  

 på kr. 300.000 er indfriet vil B Bank se positivt på  

 udstedelsen af en saldo kvittering til A for ethvert mellemværende.
Dog  

 vil saldokvitteringen på indfrielsestidspunktet være betinget af  

 A's formueforhold på dette tidspunkt (kun formue i A's navn  

 indgår).
De stedlige skattemyndigheder havde ikke godkendt fradrag  

 for renteudgifter på afviklingskontoen på 2.613.504 kr., jf.  

 ligningslovens § 5, stk. 1 og 7. Der var herved henset til, at B Bank ikke havde anset rentetilskrivningen for  

 at skulle indberettes, jf. skattekontrollovens § 8 P, hvilket efter  

 skattemyndighedernes opfattelse var ensbetydende med, at man fra bankens side  

 ikke havde anset renteindtægten for en skattepligtig indtægt for  

 banken, at når der ikke automatisk var tilskrevet  

 renter, men kun i forbindelse med den manuelle opgørelse, og i dette  

 tilfælde pr. 31. december 1993, hvor aftalen allerede var  

 indgået, måtte dette tolkes, som der var givet klageren henstand  

 med hele rentetilskrivningen for 1993, idet aftalen ikke fordrede nogen  

 betaling eller vurdering af klagerens indkomstforhold før den 15.  

 december 1998, samt at B Bank måtte anses at have givet en  

 stiltiende henstand med de tilskrevne renter i 1993, både for  

 tilskrevne renter før og efter aftalen i november 1993.
 Klagerens revisor havde over for Landsskatteretten nedlagt  

 påstand om, at der blev godkendt fradrag for renteudgifter  

 vedrørende afviklingskontoen med 1.910.309 kr.
Revisoren havde forklaret, at der på møder  

 med banken henholdsvis den 13. juli 1993 og den 4. oktober 1993 blev  

 forhandlet om en afdragsordning.
Herudover var der en betydelig  

 korrespondance mellem parterne.
Den 30. november 1993 blev der indgået  

 en aftale om, at klagerens ægtefælle indbetalte i alt 600.000 kr.  

 til B Bank med 565.000 kr. i 1993 og 35.000 kr. i 1994, hvorefter B Bank  

 ville undlade at foretage retlige skridt til inddrivelse af fordringen indtil  

 15. december 1998, hvorefter gælden skulle tages op til behandling.  

 Revisoren havde i denne forbindelse bemærket, at de stedlige  

 skattemyndigheder var enige i, at der forelå et moratorium,  

 således at der ikke skete underskudsbegrænsning.
Revisoren havde  

 oplyst, at der fortsat ikke forelå en endelig afklaring på  

 gælden til B Bank, idet banken mente, at der var grundlag for  

 større betaling end oprindeligt antaget via hustruens formue.
Revisoren var af den opfattelse, at der ikke var givet  

 henstand med renterne før aftalens indgåelse den 30.  

 november 1993, idet der var tilskrevet renter med renters rente til  

 gælden henholdsvis   

 den 13. juli 1993 med 1.323.910,57 kr., og den 30. september 1993 med  

 586.398,15 kr. og igen den 31. december 1993 med 703.195,21 kr.
Revisoren  

 havde anført, at han var enig med de stedlige skattemyndigheder i, at  

 den tilskrevne rente pr. 31. december 1993 på 703.195,21 kr. var  

 tilskrevet efter aftalens indgåelse og derfor var omfattet af  

 henstanden.
Revisoren havde videre anført, at det i relation  

 til fradragsretten var uden betydning, at renten ikke blev tilskrevet  

 automatisk, idet banken på intet tidspunkt havde givet afkald på  

 renter af gælden, men tværtimod havde tilskrevet renten i  

 forbindelse med de med klageren og revisoren afholdte møder.
Revisoren  

 havde henvist til TfS 1985.576 LSR.
Revisoren havde videre anført, at  

 B Bank skriftligt havde redegjort for, hvorfor renterne på  

 nødlidende arrangementer ikke blev indberettet til  

 skattemyndighederne, og heraf fremgik det, at beregnede, ikke betalte renter,  

 ifølge gældende regler ikke skulle indrapporteres til  

 skattemyndighederne.
Revisoren havde videre anført, at han stod  

 uforstående over for argumentet om, at B Bank pr. 1. januar 1993  

 stiltiende skulle have givet henstand med renter for 1993, når det var  

 dokumenteret, at banken på opgørelsen over for klageren havde  

 opgjort renterne med renters rente igennem hele 1993, og effektivt igennem  

 indkaldelse til møder m.v. havde forsøgt at få  

 indbetalinger på fordringen.
Revisoren havde videre anført, at  

 det af korrespondancen fra B Bank fremgik, at banken forsøgte at  

 få inddrevet sig tilgodehavende, og der var intet i skrivelserne, der  

 indikerede at der var givet henstand med renter.
Revisoren havde videre anført, at B Banks  

 rentetilskrivninger var med renters rente, og jf. ligningsvejledningen 1992,  

 afsnit A.E.1.1.2., 3. afsnit, ved vurderingen af om renterne var forfaldne  

 skulle der blandt andet lægges vægt på, om der var beregnet  

 renters rente.
Såfremt Landsskatteretten skulle finde, at der var givet  

 henstand med renterne for 1993 havde revisoren subsidiært gjort  

 gældende, at klageren via den foretagne indbetaling i 1992 på  

 1.511.081,15 kr. havde betalt renterne for 1992 til B Bank på  

 564.925,74 kr., således at der skulle indrømmes klageren fradrag  

 for indbetalinger i 1993 på 565.000 kr. i form af acontobetaling af  

 renter for 1993.Landsskatteretten bemærkede, at renteudgifter  

 vedrørende gæld kunne fradrages ved opgørelsen af den  

 skattepligtige indkomst i det indkomstår, hvori renten forfaldt til  

 betaling, jf. ligningslovens § 5, stk. 1, jf. stk. 7. Herefter kunne  

 renteudgifter først fradrages ved opgørelsen af den  

 skattepligtige indkomst i det indkomstår, hvori betaling skete, hvis  

 renteudgifter for tidligere indkomstår i samme gældsforhold ikke  

 var betalt inden udgangen af indkomståret.
Dette gjaldt dog ikke, hvis  

 den skattepligtige godtgjorde, at han ved udgangen af det år,  

 indkomstopgørelsen vedrørte, var i stand til at betale  

 forfalden gæld eller stille betryggende sikkerhed herfor i sine  

 aktiver.
Landsskatteretten fandt efter det oplyste, at bankens fordring mod  

 klageren havde været rentebærende i det påklagede  

 indkomstår, ligesom det bemærkedes, at banken ikke udtrykkeligt  

 havde afskrevet/eftergivet rentebeløbet.
Da retten endvidere ikke  

 fandt grundlag for at antage, at banken forud for den i ultimo november 1993  

 indgåede aftale mellem klageren og banken havde givet henstand med  

 rentebetalingen, var klageren i henhold til ligningslovens § 5, stk. 1,  

 berettiget til i det påklagede indkomstår at foretage fradrag for  

 de pr. 13. juli 1993 og 30. september 1993 tilskrevne renter, i alt 1.910.309  

 kr.
