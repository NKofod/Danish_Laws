Nr LSF 3 Forslag til Lov om Dansk Internationalt Skibsregister Fremsat af industriministeren (Nils Wilhjelm) den 8. juni 1988 Vedtaget ved tredjebehandling den 23. juni 1988 LOV nr 408 af 01/07/1988 Kapitel 1 Anvendelsesområde § 1. I Dansk Internationalt Skibsregister optages danske skibe, jf.  

 sølovens § 1, stk. 2, med en bruttoregistertonnage på 20 tons/en  

 bruttotonnage på 20 eller derover.
 Stk. 2. Et skib med en bruttoregistertonnage på 20 tons/en bruttotonnage  

 på 20 eller derover, som er udenlandsk ejet, kan optages i registret,  

 såfremt:
1) danske statsborgere eller selskaber, der efter søloven anses for  

 danske, har rederidrift som en væsentlig aktivitet og har betydelig direkte  

 eller indirekte kapitalandel i det udenlandske selskab samt i medfør af  

 kapitalandelen en betydelig indflydelse ved stemmeret eller lignende og 2) det udenlandske selskab har udpeget en repræsentant her i riget, som  

 kan modtage forkyndelse af stævning på ejerens vegne, er bemyndiget til at  

 optræde på ejerens vegne i forhold til registreringsmyndighederne og er  

 ansvarlig for, at de pligter, der påhviler rederiet i medfør af denne lov,  

 efterkommes.
Stk. 3. Pramme, lægtere, uddybningsmaskiner, flydekraner og lignende anses  

 som skibe efter loven.
Flydedokke, kabeltromler, flydende beholdere og andet  

 lignende materiel anses ikke som skibe.
 Stk. 4. Skibsregistrator kan i særlige tilfælde tillade, at et skib  

 optages i Dansk Internationalt Skibsregister, selv om  

 nationalitetsbetingelserne i stk. 1 ikke er opfyldt.
 § 2. Krigsskibe, fiskerfartøjer, stenfiskerfartøjer og fritidsfartøjer kan  

 ikke optages i Dansk Internationalt Skibsregister.
 § 3. Et skib, der er optaget i Dansk Internationalt Skibsregister, er  

 berettiget til at sejle under dansk flag og er undergivet dansk ret.
§ 4. Passagerskibe, der er registreret i Dansk Internationalt  

 Skibsregister, må ikke gå i fart, der overvejende finder sted mellem danske  

 havne og øvrige havne inden for et område, der i Nordsøen og Den Engelske  

 Kanal begrænses af meridianen 30 vest og breddeparallellen 610 nord og i  

 Østersøen af breddeparallellen 580 nord.
For andre skibe end passagerskibe  

 afgrænses havområdet af meridianen 30 øst.
Begrænsningen i 1. og 2. pkt.  

 gælder dog ikke fart til og fra havanlæg.
 Stk. 2. Skibe som nævnt i stk. 1 må endvidere ikke transportere passagerer  

 eller gods mellem danske havne.
Kapitel 2 Registreringen § 5. Registret forestås af skibsregistrator.
 Stk. 2. Anmodning om optagelse af et skib i Dansk Internationalt  

 Skibsregister fritager ejeren for anmeldelsespligten i henhold til lov om  

 skibsregistrering.
 § 6. Optagelse kan enten ske ved overførsel fra Skibsregistret med  

 samtlige rettigheder og byrder, ved overførsel fra udenlandsk register eller  

 som nyoptagelse af færdigbygget skib.
 § 7. Et skib, der er registreret i et andet register, kan ikke samtidig  

 være registreret i Dansk Internationalt Skibsregister.
 § 8. Et skib, der optages i Dansk Internationalt Skibsregister, tildeles  

 nye kendingsbogstaver.
 § 9. Ejeren af et skib, som er registreret i Dansk Internationalt  

 Skibsregister, skal anmelde ændringer i forhold, som kan have betydning for  

 den fortsatte registrering.
Kapitel 3 Løn- og arbejdsforhold § 10. Kollektive overenskomster om løn- og arbejdsforhold for ansatte på  

 skibe i dette register skal udtrykkelig angive, at de kun gælder for sådan  

 beskæftigelse.
 Stk. 2. Kollektive overenskomster som nævnt i stk. 1, der er indgået af en  

 dansk faglig organisation, kan kun omfatte personer, som anses for at have  

 bopæl i Danmark, eller som i medfør af indgåede internationale forpligtelser  

 skal sidestilles med danske statsborgere.
 Stk. 3. Kollektive overenskomster som nævnt i stk. 1, der er indgået af en  

 udenlandsk faglig organisation, kan kun omfatte personer, der er medlemmer af  

 den pågældende organisation, eller personer, der er statsborgere i det land,  

 hvori den faglige organisation er hjemmehørende, for så vidt de ikke er  

 medlemmer af en anden organisation, med hvilken der er indgået overenskomst  

 som nævnt i stk. 1.
 Stk. 4. Lov om arbejdsretten finder tillige anvendelse i sager, hvor en  

 udenlandsk faglig organisation er part.
Kapitel 4 Udslettelse § 11. Hvis betingelserne for registrering, jf. § 1, ikke længere er til  

 stede, udsletter skibsregistrator skibet af Dansk Internationalt  

 Skibsregister.
 Stk. 2. Skibsregistrator kan endvidere udslette et skib af Dansk  

 Internationalt Skibsregister ved overtrædelse af § 4.
 Stk. 3. Hvis ejeren er dansk, jf. sølovens § 1, stk. 2, og der i øvrigt  

 ikke foreligger nogen udslettelsesgrund som omhandlet i lov om  

 skibsregistrering § 26, stk. 2, overfører skibsregistrator skibet til  

 Skibsregistret med samtlige registrerede rettigheder og byrder og tildeler  

 skibet nye kendingsbogstaver.
Kapitel 5 Straf m.v.
 § 12. Industriministeren kan fastsætte nærmere regler om:
1) i hvilket omfang bestemmelserne i lov om skibsregistrering skal finde  

 anvendelse på skibe registreret i Dansk Internationalt Skibsregister, 2) registrets indretning og førelse, 3) udfærdigelse af nationalitetsbeviser, 4) mærkning af skibe, 5) krav til den danske kapitalandel eller indflydelse i øvrigt i det  

 udenlandske selskab, jf. § 1, stk. 2, nr. 1, som har et skib registreret i  

 Dansk Internationalt Skibsregister, 6) at skibsregistrators afgørelser efter loven ikke skal kunne indbringes  

 for højere administrativ myndighed, og 7) at ejeren skal betale et gebyr for optagelse og udslettelse af  

 registret.
 § 13. Den, der overtræder § 4 eller § 9, straffes med bøde.
 Stk. 2. I forskrifter, der udstedes af industriministeren i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3. Er overtrædelsen begået af et aktieselskab, anpartsselskab eller  

 lignende, kan bødeansvar pålægges virksomheden som sådan.
Kapitel 6 Ikrafttræden § 14. Loven træder i kraft ved bekendtgørelsen i Lovtidende.
 § 15. Loven gælder ikke for Færøerne og Grønland, men kan ved kgl.  

 anordning sættes i kraft for Grønland med de ændringer, som de særlige  

 grønlandske forhold tilsiger.
Oprindeligt fremsat forslag Kapitel 1.
 Anvendelsesområde.
 § 1. I Dansk Internationalt Skibsregister optages danske skibe, jf.  

 sølovens § 1, stk. 2, med en bruttoregistertonnage på 20 tons/en  

 bruttotonnage på 20 eller derover.
 Stk. 2. Et skib med en bruttoregistertonnage på 20 tons/en bruttotonnage  

 på 20 eller derover, som er udenlandsk ejet, kan optages i registret,  

 såfremt:
1) danske statsborgere eller selskaber, der efter søloven anses for  

 danske, har rederidrift som en væsentlig aktivitet, og har betydelig direkte  

 eller indirekte kapitalandel i det udenlandske selskab samt i medfør af  

 kapitalandelen en betydelig indflydelse ved stemmeret eller lignende, og 2) det udenlandske selskab har udpeget en repræsentant her i riget, som  

 kan modtage forkyndelse af stævning på ejerens vegne, er bemyndiget til at  

 optræde på ejerens vegne i forhold til registreringsmyndighederne, og er  

 ansvarlig for, at de pligter, der påhviler rederiet i medfør af denne lov,  

 efterkommes.
Stk. 3. Pramme, lægtere, uddybningsmaskiner, flydekraner og lignende anses  

 som skibe efter loven.
Flydedokke, kabeltromler, flydende beholdere og andet  

 lignende materiel anses ikke som skibe.
 Stk. 4. Skibsregistrator kan i særlige tilfælde tillade, at et skib  

 optages i Dansk Internationalt Skibsregister, selv om  

 nationalitetsbetingelserne i stk. 1, ikke er opfyldt.
 § 2. Krigsskibe, fiskefartøjer, stenfiskerfartøjer og fritidsfartøjer kan  

 ikke optages i Dansk Internationalt Skibsregister.
 § 3. Et skib, der er optaget i Dansk Internationalt Skibsregister, er  

 berettiget til at sejle under dansk flag og er undergivet dansk ret.
§ 4. Skibe, der er registreret i Dansk Internationalt Skibsregister, må  

 ikke gå i fart, der overvejende finder sted mellem danske havne og øvrige  

 havne inden for et område, der i Nordsøen og den Engelske Kanal begrænses af  

 meridianen 30 vest og breddeparallellen 610 nord og i Østersøen af  

 breddeparallellen 580 nord.
Dette gælder dog ikke fart til og fra havanlæg.
 Stk. 2. Skibe som nævnt i stk. 1, må endvidere ikke transportere  

 passagerer eller gods mellem danske havne.
 Kapitel 2.
Registreringen § 5. Registret forestås af skibsregistrator.
 Stk. 2. Anmodning om optagelse af et skib i Dansk Internationalt  

 Skibsregister fritager ejeren for anmeldelsespligten i henhold til lov om  

 skibsregistrering.
 § 6. Optagelse kan enten ske ved overførsel fra Skibsregistret med  

 samtlige rettigheder og byrder, ved overførsel fra udenlandsk register eller  

 som nyoptagelse af færdigbygget skib.
 § 7. Et skib, der er registreret i et andet register, kan ikke samtidig  

 være registreret i Dansk Internationalt Skibsregister.
 § 8. Et skib, der optages i Dansk Internationalt Skibsregister, tildeles  

 nye kendingsbogstaver.
 § 9. Ejeren af et skib, som er registreret i Dansk Internationalt  

 Skibsregister, skal anmelde ændringer i forhold, som kan have betydning for  

 den fortsatte registrering.
 Kapitel 3.
Løn- og arbejdsforhold § 10. Kollektive overenskomster om løn- og arbejdsforhold for ansatte på  

 skibe i dette register skal udtrykkelig angive, at de kun gælder for sådan  

 beskæftigelse.
 Stk. 2. Kollektive overenskomster som nævnt i stk. 1, der er indgået af en  

 dansk faglig organisation, kan kun omfatte personer, som anses for at have  

 bopæl i Danmark, eller som i medfør af indgåede internationale forpligtelser  

 skal sidestilles med danske statsborgere.
 Stk. 3. Kollektive overenskomster som nævnt i stk. 1, der er indgået af en  

 udenlandsk faglig organisation, kan kun omfatte personer, der er medlemmer af  

 den pågældende organisation, eller personer, der er statsborgere i det land,  

 hvori den faglige organisation er hjemmehørende, for så vidt de ikke er  

 medlemmer af en anden organisation, med hvilken der er indgået overenskomst  

 som nævnt i stk. 1.
 Stk. 4. Lov om arbejdsretten finder tillige anvendelse i sager, hvor en  

 udenlandsk faglig organisation er part.
 Kapitel 4.
 Udslettelse.
 § 11. Hvis betingelserne for registrering, jf. § 1, ikke længere er til  

 stede, udsletter skibsregistrator skibet af Dansk Internationalt  

 Skibsregister.
 Stk. 2. Skibsregistrator kan endvidere udslette et skib af Dansk  

 Internationalt Skibsregister ved overtrædelse af § 4.
 Stk. 3. Hvis ejeren er dansk, jfr. sølovens § 1, stk. 2, og der i øvrigt  

 ikke foreligger nogen udslettelsesgrund, som omhandlet i lov om  

 skibsregistrering § 26, stk. 2, overfører skibsregistrator skibet til  

 Skibsregistret med samtlige registrerede rettigheder og byrder og tildeler  

 skibet nye kendingsbogstaver.
 Kapitel 5.
 Straf m.v.
 § 12. Industriministeren kan fastsætte nærmere regler om:
1) i hvilket omfang bestemmelserne i lov om skibsregistrering skal finde  

 anvendelse på skibe registreret i Dansk Internationalt Skibsregister, 2) registrets indretning og førelse, 3) udfærdigelse af nationalitetsbeviser, 4) mærkning af skibe, 5) krav til den danske kapitalandel eller indflydelse i øvrigt i det  

 udenlandske selskab, jf. § 1, stk. 2, nr. 1, som har et skib registreret i  

 Dansk Internationalt Skibsregister, 6) at skibsregistrators afgørelser efter loven ikke skal kunne indbringes  

 for højere administrativ myndighed, og 7) om, at ejeren skal betale et gebyr for optagelse og udslettelse af  

 registret.
 § 13. Den, der overtræder § 4 eller § 9 straffes med bøde.
 Stk. 2. I forskrifter, der udstedes af industriministeren i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3. Er overtrædelsen begået af et aktieselskab, anpartsselskab eller  

 lignende kan bødeansvar pålægges virksomheden som sådan.
 Kapitel 6.
 Ikrafttræden.
 § 14. Loven træder i kraft ved bekendtgørelsen i Lovtidende.
 § 15. Loven gælder ikke for Færøerne og Grønland, men kan ved kgl.  

 anordning sættes i kraft for Grønland med de ændringer, som de særlige  

 grønlandske forhold tilsiger.
Bemærkninger til lovforslaget Almindelige bemærkninger.
1. Den 2. december 1987 fremsatte industriministeren forslag til lov om  

 Dansk Internationalt Skibsregister.
Forslaget var sammen med de samtidig  

 fremsatte forslag til lov om ændring af lov om skibes besætning, forslag til  

 lov om ændring af sønæringsloven, forslag til lov om ændring af sømandsloven,  

 forslag til lov om uddannelse af maskinmestre og forslag til lov om  

 statstilskud til godkendte maskinmesterskoler og værkstedsskoler til 1.  

 behandling i folketinget den 11. december 1987, folketingstidende 1987 sp.  

 3784 f.
De nævnte lovforslag blev sendt til udvalgsbehandling i Folketingets  

 Erhvervsudvalg, der ikke har afgivet betænkning.
Forslagene bortfaldt som  

 følge af udskrivning af valg.
 Forslag til lov om Dansk Internationalt Skibsregister fremsættes med  

 enkelte redaktionelle ændringer.
Baggrunden for forslaget er den udvikling, der har fundet sted inden for  

 skibsfartserhvervet, især igennem de sidste to år.
Tendensen til at sætte  

 danske skibe under fremmed flag har været stigende.
Disse forhold er  

 beskrevet i afsnit 3.5. Danske rederes anvendelse af fremmed flag, jfr.  

 Hvidbogen om skibsfartens konkurrencesituation, Industriministeriet, februar  

 1987.
I perioden 1982-1985 var der ikke større udsving i anvendelsen af fremmed  

 flag, idet handelsskibene under fremmed flag udgjorde 10-12 % målt i  

 forhold til de dansk registrerede handelsskibe i privateje på 250 BRT og  

 derover.
Medio 1982 fandtes ca. 640 skibe under dansk flag og 70 skibe under  

 fremmed flag.
 Omkring årsskiftet 1986/87 udgjorde anvendelsen af fremmed flag 20  

 % både målt i antal skibe og tonnage i forhold til de danske  

 handelsskibe.
 I juni 1987 udgjorde anvendelsen af fremmed flag 29 % målt i såvel  

 antal skibe som tonnage.
I oktober 1987 udgjorde de »udflagede« skibe 40 % af  

 skibene under dansk flag.
Målt i tonnage udgjorde de 38 %. Dette kan  

 også udtrykkes ved, at der på dette tidspunkt fandtes 499 danske skibe med  

 tonnage på 4,26 mill.
BRT, medens der under fremmed flag var 198 skibe med en  

 tonnage på 1,60 mill.
BRT.
I april 1988 udgjorde skibene under fremmed flag 47 % af skibene  

 under dansk flag.
Målt i tonnage udgjorde de 50 %. Udtrykt på anden  

 måde fandtes i april 1988 471 skibe under dansk flag med en tonnage på 4,02  

 mill.
BRT/BT, medens der under fremmed flag var 224 skibe med en tonnage på  

 2,03 mill.
BRT/BT.
Udviklingen i perioden oktober 1987 til april 1988 viser en fortsat  

 reducering af skibe under dansk flag og forøgelse af skibe under fremmed  

 flag, idet udviklingen efter årsskiftet har været stagnerende, hvilket skal  

 ses i sammenhæng med at forslag til lov om Dansk Internationalt Skibsregister  

 blev fremsat den 2. december 1987. De hyppigst anvendte fremmede flag for  

 danske redere er Panama, Bahama, Storbritannien og Singapore.
Skibene under  

 fremmed flag har ca. samme gennemsnitsstørrelse som under dansk flag.  

 Skibenes gennemsnitsalder under fremmed flag er mindre end under dansk flag.  

 Gennem det sidste årstid har der været en tendens til, at også mindre danske  

 skibe »udflager«.
Der ses endvidere en tendens til, at skibene  

 under fremmed flag i højere grad drives fra datterselskaber i udlandet som  

 f.eks.
Storbritannien og Singapore.
Dette forhold betyder også, at den  

 økonomiske forbindelse til Danmark stadig bliver mindre.
 Disse forhold betegnes sædvanligvis »udflagning«, men det bør i  

 denne forbindelse tilføjes, at det mere og mere hyppigt forekommer, at danske  

 redere lader bygge eller indkøber skibe, som direkte sættes under fremmed  

 flag.
Det er en klar dansk interesse at bevare så stor en del af handelsflåden  

 som muligt under dansk flag både af hensyn til beskæftigelsen og af hensyn  

 til valutaindtjeningen.
Men det er også vigtigt af hensyn til beskæftigelse  

 og indtjening i andre erhverv som skibsmæglervirksomheder og skibsværfter,  

 ligesom det er vigtigt at bevare den maritime know-how, som danske rederier  

 har opbygget igennem mange år.
 Det er de lavere driftsomkostninger, der er forbundet med skibsfart under  

 en række andre landes flag, der virker så tillokkende, at skibe under dansk  

 flag bliver udflaget, eller indkøbes direkte til registrering under et andet  

 flag.
2. Udflagning er ikke et specielt dansk fænomen.
Alle vesteuropæiske  

 skibsfartsnationer har været udsat for stigende udflagning, og i mange af  

 disse lande har udflagningen gjort sig gældende tidligere og i større omfang  

 end i Danmark.
Udflagning må betragtes som en konsekvens af den langvarige internationale  

 skibsfartskrise, som hænger sammen med den overkapacitet, der findes i  

 skibsfarten inden for alle fragtkategorier.
Overkapaciteten er bl.a. opstået  

 på grund af den svage konjunkturudvikling, overkapacitet på værftsområdet i  

 hele verden samt lempelige afskrivningsregler, subsidiering og  

 beskatningsforhold i de lande, der har åbne registre.
Den internationale  

 skibsfartskrise, der også har ført til protektionisme i en række lande, har  

 medført, at der er opstået en konkurrencesituation, som har gjort det  

 vanskeligt for rederier i de vestlige højomkostningslande at klare sig i  

 konkurrencen med rederier fra udviklingslande og lande med åbne registre.
Ved  

 at sætte skibe under fremmed flag kan de vestlige rederier opnå væsentlige  

 besparelser på driftsomkostningerne ved at ansætte besætninger fra lande med  

 lavt lønningsniveau - ikke nødvendigvis besætninger fra de lande, under hvis  

 flag skibene sejler.
3. De vestlige lande har haft et ønske om at bevare deres handelsflåder  

 under nationalt flag.
En række vesteuropæiske lande har som et middel til at  

 undgå yderligere udflagning oprettet nationale internationale registre.  

 Hensigten hermed er, at disse registre skal være konkurrencedygtige med  

 registre i lande med åbne registre.
Det helt afgørende forhold i denne  

 forbindelse er, at skibe i disse registre får mulighed for at sejle med  

 udenlandske besætninger på de lønvilkår, som er gældende i besætningernes  

 hjemlande.
For at dette skal kunne lade sig gøre, er det nødvendigt, at  

 rederierne får mulighed for at indgå overenskomster med fagorganisationer i  

 de lande, hvor besætningerne kommer fra.
4. Lovforslaget har til hensigt at styrke rederierhvervets konkurrenceevne  

 og dermed modvirke tendensen til udflagning.
Ved etablering af et Dansk  

 Internationalt Skibsregister åbnes der mulighed for, at danske rederier kan  

 ansætte udenlandske besætninger på de lønvilkår, som gælder i besætningernes  

 hjemlande.
Skibe registreret i Dansk Internationalt Skibsregister skal  

 overholde de gældende forpligtelser i henhold til IMO-konventioner og  

 ILO-konventioner.
Ved etablering af registret får danske rederier bedre  

 mulighed for at konkurrere på lige vilkår, ikke mindst i forhold til de  

 vesteuropæiske rederier, som allerede har mulighed for at registrere i  

 nationale internationale registre.
5. Gennemførelse af lovforslaget vil medføre et vist administrativt  

 merarbejde i Skibsregistret.
Omfanget heraf kendtes ikke i dag, da det vil  

 være afhængigt af antallet af registreringer i Dansk Internationalt  

 Skibsregister.
 Da stempelloven forventes anvendt også for de af dette lovforslag  

 omfattede skibe, kan der ikke forudses noget provenutab for staten i form af  

 færre stempelafgifter.
Bemærkninger til de enkelte bestemmelser Til § 1, stk. 1 Ved bestemmelsen oprettes et Dansk Internationalt Skibsregister.
Registret  

 er stedligt placeret sammen med Skibsregistret, men er uafhængigt af dette  

 Bestemmelsen indeholder registreringsbetingelserne, bestående af dels en  

 tonnagegrænse og dels et krav til skibets ejerforhold.
Formålet med etableringen af Dansk Internationalt Skibsregister er at  

 hjælpe den danske handelsflåde til at kunne klare sig i den internationale  

 konkurrence.
Små skibe på under 20 BT/BRT, der i alt væsentligt ikke er  

 beskæftiget i international konkurrence, skal således ikke kunne registreres  

 i Dansk Internationalt Skibsregister.
 I Dansk Internationalt Skibsregister skal først og fremmest kunne  

 registreres skibe, hvis ejere i henhold til søloven anses som danske.
Til § 1, stk. 2 I dag er forholdet det, at danske rederier i stadig voksende grad, blandt  

 andet via deltagelse i udenlandske selskaber, sætter skibe under fremmed  

 flag, mens de reelt fortsat disponerer skibene - teknisk og  

 forretningsmæssigt.
For at åbne mulighed for tilbageførelse af disse skibe  

 under dansk flag, vil skibe, der f.eks. ejes af udenlandske datterselskaber  

 til danske moderselskaber, ligeledes kunne optages i registret.
Det er dog en  

 forudsætning, at rederidrift indgår som en væsentlig aktivitet hos det danske  

 moderselskab, og at det har en betydelig indflydelse såvel ved kapitalandel  

 som ved stemmeret i det udenlandske selskab Med hensyn til størrelsen af denne indflydelse henvises til bemærkningerne  

 til § 12.
 Det er endvidere en betingelse, at det udenlandske selskab har udpeget en  

 repræsentant, der overfor registreringsmyndigheden er ansvarlig for, at at  

 ejeren opfylder sine forpligtelser, og som kan sagsøges på ejerens vegne på  

 det sted, hvor repræsentanten har værneting.
 Skibe under bygning ved dansk værft kan uanset bygherrens nationalitet  

 uændret registreres i henhold til skibsregistreringslovens § 4 i  

 Skibsregistret (Skibsbygningsregistret).
 Man har derfor ikke fundet det nødvendigt at medtage særlige regler for  

 skibe under bygning.
Til § 1, stk. 3 Stk. 3 svarer til § 2, stk. 2 og 3 i lov om skibsregistrering.
Til § 1, stk. 4 I stk. 4 gives der skibsregistrator adgang til i særlige tilfælde at  

 registrere et skib i Dansk Internationalt Skibsregister, selvom  

 betingelserne, jf. sølovens § 1, stk. 2, ikke er opfyldt, svarende til  

 skibsregistreringslovens § 1, sidste pkt.
Til § 2 Da fiskefartøjer, stenfiskerfartøjer og fritidsfartøjer i almindelighed  

 ikke beskæftiges i international konkurrence, kan disse ikke optages i Dansk  

 Internationalt Skibsregister.
Ligesom tilfældet er i skibsregistreringsloven,  

 kan heller ikke krigsskibe optages i Dansk Internationalt Skibsregister.
Til § 3 Skibe, der er optaget i Dansk Internationalt Skibsregister, anses som  

 danske og er derfor på lige fod med andre danske skibe berettiget til bistand  

 fra danske myndigheder, herunder danske udenrigsrepræsentationer.
Dansk ret finder anvendelse på disse skibe, herunder sømandsloven, lov om  

 skibes besætning og lov om skibes sikkerhed, for så vidt der ikke i disse  

 love fastsættes særlige regler for skibe, der er optaget i Dansk  

 Internationalt Skibsregister.
Endvidere vil f.eks. danske regler om visse  

 sejladsrestriktioner også finde anvendelse på skibe i Dansk Internationalt  

 Skibsregister.
Til § 4 Hensigten med bestemmelsen er at begrænse adgangen til registrering i  

 Dansk Internationalt Skibsregister til skibe, der i alt væsentligt er  

 beskæftiget i international konkurrence.
Det fastslås derfor, at skibe, der i  

 overvejende grad går i fart i et nærmere afgrænset område omkring Danmark -  

 bortset fra fart til og fra havanlæg - og skibe, der transporterer passagerer  

 og gods mellem danske havne, ikke kan optages i Dansk Internationalt  

 Skibsregister.
Dette indebærer, at f.eks. færger i fart på ruterne på  

 England, Norge og Sverige samt Østersøruterne ikke vil kunne registreres i  

 Dansk Internationalt Skibsregister.
 Afgrænsningen er foretaget således, at der er næsten parallellitet mellem  

 de skibe, der kan optages i Dansk Internationalt Skibsregister, og skibe, der  

 i medfør af lov om sømandsskat betragtes som gående i udenrigsfart.
Til § 5, stk. 2 Det følger af bestemmelserne i forslagets § 1, at skibe, der opfylder  

 betingelserne i sølovens § 1, stk. 2 for registrering i Skibsregistret, i  

 stedet kan søge optagelse i Dansk Internationalt Skibsregister.
Hermed  

 bortfalder den i § 1 i lov om skibsregistrering fastsatte pligt til  

 anmeldelse til optagelse i Skibsregistret.
Til § 6 Ved overførsel af et skib fra udenlandsk register vil der kunne forlanges  

 en attest fra vedkommende udenlandske myndighed, der dokumenterer, at det er  

 slettet af dette register.
De i skibet registrerede pantehæftelser kan,  

 såfremt betingelser svarende til § 7 i lov om skibsregistrering er opfyldt,  

 overføres til Dansk Internationalt Skibsregister.
 Ønskes skibet overført fra Skibsregistret, finder § 29 i lov om  

 skibsregistrering om meddelelse herom til indehavere af anmeldte rettigheder  

 tilsvarende anvendelse.
Til § 7 Bestemmelsen svarer til § 7 i lov om skibsregistrering.
Et skib, der er  

 optaget i Dansk Internationalt Skibsregister, kan således ikke samtidig være  

 optaget i et andet register, hverken her i landet (Skibsregistret) eller i  

 udlandet.
Til § 8 De kendingsbogstaver, som tildeles skibe i Dansk Internationalt  

 Skibsregister, vil blive givet inden for en særlig bogstavgruppe, således at  

 de klart adskiller sig fra de kendingsbogstaver, som tildeles skibe i  

 Skibsregistret.
Til § 9 Der pålægges ejeren af et skib registreret i Dansk Internationalt  

 Skibsregister pligt til løbende at anmelde ændringer i de til grund for  

 registreringen givne oplysninger.
Til § 10, stk. 1 I stk. 1 fastslås det, at kollektive overenskomster vedrørende løn- og  

 arbejdsforhold for ansatte på skibe registreret i Dansk Internationalt  

 Skibsregister udtrykkeligt skal angive, at de kun omfatter sådan  

 beskæftigelse.
Dette medfører, at gældende kollektive overenskomster om løn-  

 og arbejdsforhold vedrørende beskæftigelse på skibe, indgået mellem danske  

 rederier og danske faglige organisationer, ikke vil omfatte skibe, der  

 overflyttes til Dansk Internationalt Skibsregister.
For beskæftigelse på  

 sådanne skibe må indgås nye kollektive overenskomster, der udtrykkeligt  

 angiver, at de omfatter beskæftigelse på skibe registreret i Dansk  

 Internationalt Skibsregister.
Til § 10, stk. 3 I stk. 3 fastslås det, at en kollektiv overenskomst, der er indgået med en  

 udenlandsk organisation - foruden at omfatte den søfarende, der er medlem af  

 organisationen - også vil omfatte den søfarende, der er statsborger i samme  

 land, hvor organisationen er hjemmehørende, hvad enten denne søfarende er  

 medlem af en anden organisation, der ikke har indgået nogen overenskomst med  

 den pågældende reder eller rederiforening, eller slet ikke er medlem af nogen  

 organisation.
 Kollektive overenskomster vedrørende løn- og arbejdsforhold for ansatte på  

 skibe i Dansk Internationalt Skibsregister kan indgås med flere - såvel  

 danske som udenlandske - faglige organisationer samtidig.
 Løn- og arbejdsforhold for ansatte, der herefter ikke er omfattet af en  

 kollektiv overenskomst, må aftales mellem den enkelte ansatte og det  

 pågældende rederi eller den, dette bemyndiger hertil.
Til § 10, stk. 4 Forslagets stk. 4 indebærer, at forholdet mellem rederier med skibe  

 registreret i Dansk Internationalt Skibsregister og udenlandske faglige  

 organisationer i øvrigt er omfattet af de almindelige danske  

 kollektiv-arbejdsretlige regler.
Udenlandske faglige organisationer vil  

 således have samme adgang som danske faglige organisationer til at kræve  

 forhandlinger om indgåelse af kollektive overenskomster og til at iværksætte  

 kollektive kampskridt til støtte herfor.
Det følger endvidere af forslaget, at spørgsmål om iværksættelse af  

 kollektive kampskridt til støtte for krav om indgåelse af kollektive  

 overenskomster kan indbringes for arbejdsrettens afgørelse.
Det samme gælder  

 spørgsmål om overtrædelse af indgåede kollektive overenskomster, med mindre  

 andet udtrykkeligt er aftalt mellem parterne.
Til § 11, stk. 1 Betingelserne som er angivet i § 1, er de obligatoriske krav for, at et  

 skib kan blive registreret i Dansk Internationalt Skibsregister.
Såfremt  

 disse ikke længere er til stede, skal skibet udslettes af registret.
Til § 11, stk. 2 I det tilfælde, at skibet ikke overholder de betingelser, som er angivet i  

 lovens § 4 om, i hvilket område skibet må gå i fart, har registrator adgang  

 til at udslette skibet af Dansk Internationalt Skibsregister.
Bestemmelsen  

 giver mulighed for at ramme skibe, hvor der har været tilsigtet en omgåelse  

 af loven.
Det er dog ikke hensigten, at enkeltstående overtrædelser  

 automatisk skal medføre slettelse af skibet i Dansk Internationalt  

 Skibsregister.
Sanktionen kan i dette tilfælde være bøde, jfr. § 13.
Til § 11, stk. 3 I tilfælde, hvor skibet udslettes af Dansk Internationalt Skibsregister,  

 og ejeren af det skib, der udslettes, er dansk, jf. sølovens § 1, stk. 2,  

 består der en pligt til at registrere skibet i Skibsregistret i medfør af  

 sølovens § 2. I disse tilfælde har skibsregistrator pligt til at overføre  

 skibet med samtlige registrerede rettigheder og byrder, idet dog skibet skal  

 have nye kendingsbogstaver, så det gøres klart for omverdenen, i hvilket  

 register skibet er registreret.
Overførelse skal ikke finde sted, hvis skibet  

 som anført i skibsregistreringslovens § 26, stk. 2, ophugges, forliser,  

 forsvinder eller erklæres for uistandsætteligt.
Til § 12 Bestemmelsen bemyndiger industriministeren til at udfærdige nærmere regler  

 for skibes registrering i Dansk Internationalt Skibsregister.
I de regler om Dansk Internationalt Skibsregister, der vil blive  

 udfærdiget af industriministeren, vil der i forhold til bestemmelserne i lov  

 om skibsregistrering kun blive tale om tekniske og redaktionelle ændringer.  

 Således vil f.eks. reglerne om skibe under 20 tons ikke finde anvendelse på  

 skibe i Dansk Internationalt Skibsregister, ligesom ordet  

 »Skibsregister« overalt må erstattes af: »Dansk Internationalt  

 Skibsregister«.
Bestemmelserne, herunder om rettighedsregistrering,  

 præklusion og retsmidler, vil iøvrigt nøje følge de i lov om  

 skibsregistrering fastsatte regler, og der vil selvsagt ikke blive tale om  

 substansændringer i forhold til denne lov.
 Industriministeren kan fastsætte, hvilke nærmere krav der skal stilles til  

 den danske indflydelse i det udenlandske selskab, jf. § 1, stk. 2, nr. 1.  

 Hvis en hjemflagning af skibe under fremmed flag, der i dag reelt  

 kontrolleres af danske selskaber, skal have nogen praktisk betydning, kan  

 minimumskravet til kapitalandel næppe fastsættes højere end 20-25 %.
 Endvidere kan industriministeren berstemme, at afgørelser truffet af  

 skibsregistrator er administrativt endelige.
 Endelig kan industriministeren fastsætte nærmere regler om eventuelle  

 afgifter.
Til § 13, stk. 1 Bestemmelsen hjemler bødestraf for overtrædelse af forbudet i lovens § 4  

 og for ikke at give oplysninger i overensstemmelse med pligten i § 9.
Til 13, stk. 2 Bestemmelsen giver tillige hjemmel til at pålægge bødestraf for  

 overtrædelse af de bekendtgørelser m.v., som udstedes med hjemmel i lovens §  

 12.
Efter 2. behandling den 21. juni 1988 Kapitel 1 Anvendelsesområde § 1. I Dansk Internationalt Skibsregister optages danske skibe, jf.  

 sølovens § 1, stk. 2, med en bruttoregistertonnage på 20 tons/en  

 bruttotonnage på 20 eller derover.
 Stk. 2. Et skib med en bruttoregistertonnage på 20 tons/en bruttotonnage  

 på 20 eller derover, som er udenlandsk ejet, kan optages i registret,  

 såfremt:
1) danske statsborgere eller selskaber, der efter søloven anses for  

 danske, har rederidrift som en væsentlig aktivitet og har betydelig direkte  

 eller indirekte kapitalandel i det udenlandske selskab samt i medfør af  

 kapitalandelen en betydelig indflydelse ved stemmeret eller lignende og 2) det udenlandske selskab har udpeget en repræsentant her i riget, som  

 kan modtage forkyndelse af stævning på ejerens vegne, er bemyndiget til at  

 optræde på ejerens vegne i forhold til registreringsmyndighederne og er  

 ansvarlig for, at de pligter, der påhviler rederiet i medfør af denne lov,  

 efterkommes.
Stk. 3. Pramme, lægtere, uddybningsmaskiner, flydekraner og lignende anses  

 som skibe efter loven.
Flydedokke, kabeltromler, flydende beholdere og andet  

 lignende materiel anses ikke som skibe.
 Stk. 4. Skibsregistrator kan i særlige tilfælde tillade, at et skib  

 optages i Dansk Internationalt Skibsregister, selv om  

 nationalitetsbetingelserne i stk. 1 ikke er opfyldt.
 § 2. Krigsskibe, fiskerfartøjer, stenfiskerfartøjer og fritidsfartøjer kan  

 ikke optages i Dansk Internationalt Skibsregister.
 § 3. Et skib, der er optaget i Dansk Internationalt Skibsregister, er  

 berettiget til at sejle under dansk flag og er undergivet dansk ret.
§ 4. Passagerskibe, der er registreret i Dansk Internationalt  

 Skibsregister, må ikke gå i fart, der overvejende finder sted mellem danske  

 havne og øvrige havne inden for et område, der i Nordsøen og Den Engelske  

 Kanal begrænses af meridianen 30 vest og breddeparallellen 610 nord og i  

 Østersøen af breddeparallellen 580 nord.
For andre skibe end passagerskibe  

 afgrænses havområdet af meridianen øst.
Begrænsningen i 1. og 2. pkt. gælder  

 dog ikke fart til og fra havanlæg.
 Stk. 2. Skibe som nævnt i stk. 1 må endvidere ikke transportere passagerer  

 eller gods mellem danske havne.
Kapitel 2 Registreringen § 5. Registret forestås af skibsregistrator.
 Stk. 2. Anmodning om optagelse af et skib i Dansk Internationalt  

 Skibsregister fritager ejeren for anmeldelsespligten i henhold til lov om  

 skibsregistrering.
 § 6. Optagelse kan enten ske ved overførsel fra Skibsregistret med  

 samtlige rettigheder og byrder, ved overførsel fra udenlandsk register eller  

 som nyoptagelse af færdigbygget skib.
 § 7. Et skib, der er registreret i et andet register, kan ikke samtidig  

 være registreret i Dansk Internationalt Skibsregister.
 § 8. Et skib, der optages i Dansk Internationalt Skibsregister, tildeles  

 nye kendingsbogstaver.
 § 9. Ejeren af et skib, som er registreret i Dansk Internationalt  

 Skibsregister, skal anmelde ændringer i forhold, som kan have betydning for  

 den fortsatte registrering.
Kapitel 3 Løn- og arbejdsforhold § 10. Kollektive overenskomster om løn- og arbejdsforhold for ansatte på  

 skibe i dette register skal udtrykkelig angive, at de kun gælder for sådan  

 beskæftigelse.
 Stk. 2. Kollektive overenskomster som nævnt i stk. 1, der er indgået af en  

 dansk faglig organisation, kan kun omfatte personer, som anses for at have  

 bopæl i Danmark, eller som i medfør af indgåede internationale forpligtelser  

 skal sidestilles med danske statsborgere.
 Stk. 3. Kollektive overenskomster som nævnt i stk. 1, der er indgået af en  

 udenlandsk faglig organisation, kan kun omfatte personer, der er medlemmer af  

 den pågældende organisation, eller personer, der er statsborgere i det land,  

 hvori den faglige organisation er hjemmehørende, for så vidt de ikke er  

 medlemmer af en anden organisation, med hvilken der er indgået overenskomst  

 som nævnt i stk. 1.
 Stk. 4. Lov om arbejdsretten finder tillige anvendelse i sager, hvor en  

 udenlandsk faglig organisation er part.
Kapitel 4 Udslettelse § 11. Hvis betingelserne for registrering, jf. § 1, ikke længere er til  

 stede, udsletter skibsregistrator skibet af Dansk Internationalt  

 Skibsregister.
 Stk. 2. Skibsregistrator kan endvidere udslette et skib af Dansk  

 Internationalt Skibsregister ved overtrædelse af § 4.
 Stk. 3. Hvis ejeren er dansk, jf. sølovens § 1, stk. 2, og der i øvrigt  

 ikke foreligger nogen udslettelsesgrund som omhandlet i lov om  

 skibsregistrering § 26, stk. 2, overfører skibsregistrator skibet til  

 Skibsregistret med samtlige registrerede rettigheder og byrder og tildeler  

 skibet nye kendingsbogstaver.
Kapitel 5 Straf m.v.
 § 12. Industriministeren kan fastsætte nærmere regler om:
1) i hvilket omfang bestemmelserne i lov om skibsregistrering skal finde  

 anvendelse på skibe registreret i Dansk Internationalt Skibsregister, 2) registrets indretning og førelse, 3) udfærdigelse af nationalitetsbeviser, 4) mærkning af skibe, 5) krav til den danske kapitalandel eller indflydelse i øvrigt i det  

 udenlandske selskab, jf. § 1, stk. 2, nr. 1, som har et skib registreret i  

 Dansk Internationalt Skibsregister, 6) at skibsregistrators afgørelser efter loven ikke skal kunne indbringes  

 for højere administrativ myndighed, og 7) at ejeren skal betale et gebyr for optagelse og udslettelse af  

 registret.
 § 13. Den, der overtræder § 4 eller § 9, straffes med bøde.
 Stk. 2. I forskrifter, der udstedes af industriministeren i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3. Er overtrædelsen begået af et aktieselskab, anpartsselskab eller  

 lignende, kan bødeansvar pålægges virksomheden som sådan.
Kapitel 6 Ikrafttræden § 14. Loven træder i kraft ved bekendtgørelsen i Lovtidende.
 § 15. Loven gælder ikke for Færøerne og Grønland, men kan ved kgl.  

 anordning sættes i kraft for Grønland med de ændringer, som de særlige  

 grønlandske forhold tilsiger.
