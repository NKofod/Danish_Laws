Ligestillingsnævnets afgørelse J.nr.
E. 2.2.0004 Kvinde tilkendt 3 måneders løn i godtgørelse for afskedigelse under graviditet.
En kvinde klagede over afskedigelse på grund af graviditet under en 3 måneders prøvetid.
Indklagede anførte, at afskedigelsen alene skyldtes samarbejdsvanskeligheder.
Ligestillingsnævnet fandt, at indklagede ikke havde løftet sin bevisbyrde efter ligebehandlingslovens § 16, stk. 4. Nævnet bestemte, at indklagede skulle betale klageren 60.000 kr. i godtgørelse svarende til 3 måneders løn, jf. ligebehandlingslovens § 16, stk. 2.
