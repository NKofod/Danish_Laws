I medfør af § 16, stk. 3, i lov nr. 398 af 13. juni 1990 om kreditaftaler, som ændret senest ved lov nr. 284 af 29. april 1992, fastsættes:
 § 1.  Beregningen af de årlige omkostninger i procent,  

 jf. lovens § 9, stk. 1, nr. 4, og § 10, stk. 1, nr. 3, skal foretages i  

 overensstemmelse med den formel, som er optrykt som bilag til loven.
 § 2.  De årlige omkostninger i procent skal angives  

 med een decimal.
 § 3.  De årlige omkostninger i procent ved forskellige  

 udnyttelser af kontoen, jf. lovens § 10, stk. 1, nr. 3, angives ved  

 henholdsvis 25, 50 og 100% udnyttelse af kontoen.
 § 4.  Bekendtgørelsen træder i kraft den 1. januar  

 1993.
