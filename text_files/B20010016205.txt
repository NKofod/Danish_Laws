Bekendtgørelse om betaling for  

 tjenestehandlinger i udenrigstjenesten I medfør af § 14 i lov nr. 150 af 13. april 1983 om  

 udenrigstjenesten, som ændret ved lov nr. 331 af 14. maj 1997,  

 fastsættes:
Kapitel 1 Konsulære sager § 1. For pas udstedt på danske  

 repræsentationer i udlandet erlægges betaling i overensstemmelse  

 med reglerne i lov om pas til danske statsborgere § 4 a, som affattet  

 ved lov nr. 586 af 1. september 1986, som senest ændret ved  

 lovbekendtgørelse nr. 806 af 24. august 2000, med tillæg af 50  

 pct., jf. dog stk. 2 om provisoriske pas.
Stk. 2. For udstedelse af provisorisk pas, udstedelse af  

 laissez-passer, forlængelse af pas eller rejsedokumenter,  

 navneændring i pas eller rejsedokumenter samt optagelse af børn  

 i pas eller rejsedokumenter på danske repræsentationer i udlandet  

 erlægges et gebyr på 225 kr.
Der opkræves ikke gebyr ved  

 udstedelse af laissez-passer ved førstegangsindrejse til Danmark.
 Stk. 3. For rejsedokumenter for flygtninge og fremmedpas (jf.  

 Indenrigsministeriets lovbekendtgørelse nr. 600 af 23. juni 2000,  

 § 39, stk. 5) udstedt eller udleveret på danske  

 repræsentationer i udlandet erlægges et gebyr på 250  

 kr.
§ 2. For indgivelse af ansøgning om visum  

 eller om opholds- og/eller arbejdstilladelse på danske  

 repræsentationer i udlandet erlægges et gebyr i overensstemmelse  

 med stk. 2 og 3. Gebyrerne tilbagebetales ikke, uanset om  

 ansøgningen imødekommes eller ej.
Gebyr opkræves ikke,  

 såfremt dette følger af en international aftale, eller der i  

 øvrigt er fastsat undtagelser.
Stk. 2. For indgivelse af ansøgning om 1)	lufthavnstransitvisum (A) erlægges et gebyr på 75  

 kr., 2)	transitvisum (B) med en, to eller flere indrejser erlægges et  

 gebyr på 75 kr., 3)	visum til meget kortvarigt ophold (indtil 30 dage, C1)  

 erlægges et gebyr på 175 kr., 4)	visum til kortvarigt ophold (indtil 90 dage, C2) erlægges et  

 gebyr på 225 kr. samt ved flere indrejser 35 kr., 5)	visum til flere indrejser, gyldighed et år (C3) erlægges  

 et gebyr på 375 kr., 6)	visum til flere indrejser, gyldighed indtil fem år (C4)  

 erlægges et gebyr på 375 kr. samt 225 kr. for hvert år  

 udover det første, 7)	nationalt visum til længerevarende ophold (D) erlægges  

 et gebyr på 225 kr., 8)	nationalt visum med begrænset geografisk gyldighed (D)  

 erlægges et gebyr på 225 kr., 9)	gruppevisum (D, kategori A, B) til transit (5   50 personer)  

 erlægges et gebyr på 75 kr. samt 10 kr. pr. person, 10)	gruppevisum, (D, kategori C1) (30 dages ophold) erlægges et  

 gebyr på 225 kr. samt 10 kr. pr. person, 11)	gruppevisum (D, kategori C1) (30 dage, mere end to indrejser (5  

 50 personer) erlægges 225 kr. samt 25 kr. pr. person.
 Stk. 3. For indgivelse af ansøgning om opholds-  

 og/eller arbejdstilladelse erlægges et gebyr på 370  

 kr.
 Stk. 4. I de tilfælde, hvor en visumansøgning  

 eller en ansøgning om arbejds- og eller opholdstilladelse indgives til  

 en ikke-viseringsberettiget repræsentation, der er bemyndiget til at  

 ekspedere ansøgningen til en viseringsberettiget repræsentation  

 (postkassefunktion), erlægges endvidere et gebyr på 125 kr.
Stk. 5. For indgivelse af klage over afgørelse om visum  

 eller om opholds- og arbejdstilladelse på danske repræsentationer  

 i udlandet erlægges et ekspeditionsgebyr på 100 kr.
Gebyret  

 tilbagebetales i tilfælde af medhold i klagen.
 § 3. For repræsentationens bistand til  

 udstedelse af kørekort erlægges betaling i overensstemmelse med  

 reglerne i færdselsloven § 124 c, som affattet ved lov nr. 783 af  

 15. oktober 1999 med tillæg af 50 pct.
 § 4. For legaliseringer, attestationer og  

 verifikationspåtegninger erlægges et gebyr på 160 kr.
§ 5. For udfærdigelse af skrivelser,  

 attester, erklæringer, ansøgning på dansk eller andet  

 sprog erlægges et gebyr på 450 kr. pr. påbegyndt side.
For  

 oversættelser erlægges et gebyr på 450 kr. pr.  

 påbegyndt side og 160 kr. pr. underskrift, jf. § 4.
 § 6. For bistand til fremskaffelse af attester og  

 erklæringer fra offentlige myndigheder eller andre i Danmark eller i  

 udlandet i ikke-kommercielle sager erlægges et gebyr på 450  

 kr.
 § 7. For bistand i sager om arv og skifte,  

 inddrivelse af fordringer i ikke-kommercielle sager, retshjælp og anden  

 retsbistand erlægges et gebyr på 450 kr.
 Stk. 2. For udenrigstjenestens bistand til  

 gennemførelse af en arvesag erlægges et gebyr på 5 pct. af  

 nettoarven, dog mindst 1.250 kr. og højst 25.000 kr.
 Stk. 3. For bistand i sager om autorisation og påtegning  

 af skibsdagbøger og skibsjournaler, ændring i skibes  

 nationalitetsbeviser og søforklaringer opkræves timetakst efter  

 bestemmelserne i § 9.
§ 8. For bistand i forbindelse med  

 overførsel af penge til nødstedte personer i udlandet, bistand  

 i forbindelse med efterlysninger og i sager vedrørende  

 sygdomstilfælde og dødsfald erlægges et gebyr på 450  

 kr.
Såfremt bistandsydelsen både involverer Udenrigsministeriet  

 og en repræsentation i udlandet, og det samlede tidsforbrug må  

 antages at ville overstige 1 time, erlægges betaling efter  

 bestemmelserne i § 9.
§ 9. For anden bistand, samt for bistand, der i  

 sin karakter og sit omfang går ud over rammerne for sædvanlig  

 gebyrbelagt bistand opkræves betaling på 600 kr. pr.  

 påbegyndt time.
Rekvirenten skal forinden godkende det tidsforbrug, der  

 skønnes at medgå til ydelsen.
Tilsvarende gælder for  

 bistand, der ydes på vegne af et forsikringsselskab eller den  

 offentlige sygesikring.
Der kan dog altid opkræves timetakst for 2  

 timer.
Kapitel 2 Kommercielle sager § 10. For bistand, der har til formål at  

 støtte erhvervslivets eksportarbejde og øvrige kommercielle  

 aktiviteter i udlandet, erlægges 600 kr. pr. påbegyndt time.  

 Derudover erlægges godtgørelse efter bestemmelserne i  

 § 21.
 Stk. 2. Såfremt den i stk. 1 nævnte bistand  

 af repræsentationen vurderes at ville medføre et tidsforbrug  

 på mere end én time, skal der afgives skriftligt tilbud til  

 rekvirenten indeholdende oplysninger om det forventede timeforbrug eller en  

 totalpris for en konkret konsulentopgaves udførelse, inden bistanden  

 påbegyndes.
 Stk. 3. Bistand til inddrivelse af kommercielle fordringer er  

 omfattet af bestemmelserne i stk. 1 og 2.
 § 11. For publikationer udarbejdet af  

 udenrigstjenesten opkræves en pris, der fastsættes for den  

 enkelte publikation i henhold til bestemmelserne i Finansministeriets  

 budgetvejledning afsnit 20.1.10.
 § 12. For bistand til fremskaffelse af  

 publikationer, statistisk materiale, soliditetsoplysninger og lignende  

 materiale i kommercielle sager erlægges et gebyr på 275 kr.
 Stk. 2. For legaliseringer, attestationer og  

 verifikationspåtegninger henvises til § 4.
Stk. 3. Medgår der til den i stk. 1 og 2  

 nævnte bistand et tidsforbrug på mere end én time,  

 bortfalder de i stk. 1 og 2 nævnte gebyrer.
Der opkræves i  

 stedet betaling i henhold til bestemmelserne i § 10.
Stk. 4. Anmoder rekvirenten samtidig med bistand efter  

 § 12, stk. 1 eller stk. 2, om andre serviceydelser i  

 forbindelse med kommercielle sager, bortfalder de i stk. 1 og 2  

 nævnte gebyrer.
Der opkræves i stedet betaling for det faktiske  

 tidsforbrug i henhold til bestemmelserne i § 10.
 § 13. For foredrag om kommercielle emner  

 erlægges et gebyr på 2.750 kr.
 Stk. 2. Såfremt foredragsholderen er medarbejder ved en  

 af de danske udenrigsrepræsentationer, erlægges et gebyr på  

 3.500 kr.
 Stk. 3. Ud over de i stk. 1 og 2 nævnte gebyrer  

 opkræves refusion for foredragsholderens rejse- og opholdsudgifter  

 opgjort efter de for statslige tjenesterejser gældende regler.
 § 14. Såfremt en repræsentation har  

 mulighed for at stille kontor eller mødelokaler til rådighed for  

 forretningsfolk, fastsættes lokalelejen efter det på stedet  

 gældende lejeprisniveau.
 § 15. Såfremt det i kommercielle sager  

 skønnes nødvendigt at foretage en tjenesterejse inden for  

 repræsentationens område, indhentes rekvirentens accept heraf.  

 Tidsforbruget på en tjenesterejse opgøres til det antal timer,  

 som medarbejderen anvender på transport og udførelse af selve  

 opgaven, og afregnes efter § 10. Herudover opkræves  

 rejseomkostninger opgjort efter de for statslige tjenesterejser  

 gældende regler.
Kapitel 3 Andre sager og fælles bestemmelser § 16. For kapitaloverførsler gennem  

 udenrigstjenesten erlægges følgende gebyrer:
1) For beløb op til 5.000 kr.
 450 kr.
2) For beløb mellem 5.000 kr. og 25.000 kr.
 1.250 kr.
3) For beløb over 25.000 kr.
 5 pct.
dog højst 25.000 kr.
 § 17. For udenrigstjenestens bistand til  

 fremskaffelse af oplysninger, der ikke er omfattet af bestemmelserne i  

 kapitel 1 og 2, erlægges 600 kr. pr. påbegyndt time, jf.  

 bestemmelserne i § 9.
 § 18. For udenrigstjenestens bistand til  

 planlægning og gennemførelse af arrangementer af ikke-kommerciel  

 karakter erlægges timebetaling efter bestemmelserne i § 9.
 § 19. Udbud af samarbejde med Udenrigsministeriet  

 om konkrete opgaver er ikke omfattet af denne bekendtgørelse.
 § 20. For enhver bistand - hvad enten denne er  

 givet som led i en af denne bekendtgørelse omfattet betalingspligtig  

 ydelse eller ej - skal rekvirenten godtgøre udenrigstjenestens  

 udlæg i sagen.
 Stk. 2. For enhver bistand - bortset fra personbistand efter  

 § 8 - der på rekvirentens anmodning medfører  

 telekommunikation, skal rekvirenten godtgøre udenrigstjenestens  

 udgifter.
 Stk. 3. For telekommunikation, der ikke er led i en af denne  

 bekendtgørelse omfattet betalingspligtig ydelse, erlægges  

 herudover et gebyr på 450 kr.
 § 21. I tilfælde, hvor en betalingspligtig  

 ydelse anmodes udført af en repræsentation uden for dennes  

 kontortid, forhøjes betalingen med 50 pct.
 Stk. 2. Ved betalingspligtige ydelser, der anmodes  

 udført på dage, hvor repræsentationen holder lukket,  

 forhøjes betalingen med 100 pct.
 § 22. Betaling, der afregnes i udenlandsk  

 mønt, kan afrundes til hele eller med 10 delelige beløb.
 § 23. Såfremt betalingen ikke erlægges  

 til tiden, kan Udenrigsministeriet opkræve et gebyr på 75 kr. fra  

 den anden skriftlige anmodning om betaling af restancen.
 Stk. 2. Betaling kan kræves erlagt forud for  

 udførelse af den betalingspligtige ydelse.
 Stk. 3. Krav på betaling efter denne  

 bekendtgørelse er tillagt udpantningsret, jf. § 1, stk. 1,  

 nr. 4, i lovbekendtgørelse nr. 774 af 18. november 1986 om udpantning  

 og om udlæg uden grundlag af dom eller forlig.
 § 24. Bekendtgørelsen træder i kraft  

 den 25. marts 2001.
 Stk. 2. Samtidig ophæves bekendtgørelse nr. 537  

 af 15. juni 2000 om betaling for tjenestehandlinger i udenrigstjenesten.
