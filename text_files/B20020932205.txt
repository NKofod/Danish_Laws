Meddelelser fra Søfartsstyrelsen A.  

 Arbejdsmiljø i skibe.
Kapitel II A   Kemiske  

 arbejdsmiljøpåvirkninger, 1. juli 2002 Afsnit A	Stoffer og materialer Regel  

 1	Anvendelse 1	Bestemmelserne omfatter ethvert arbejde med stoffer  

 og materialer, herunder anvendelse, håndtering, oplagring, transport og  

 bortskaffelse samt andet arbejde, som på grund af sin art eller de  

 forhold, hvorunder det foregår, kan indebære en risiko for  

 sikkerhed og sundhed om bord i skibe.
 2	Afsnittet indeholder bestemmelser, der  

 gennemfører Rådets direktiv nr. 98/24/EF om beskyttelse af  

 arbejdstagernes sikkerhed og sundhed under arbejdet mod risici i forbindelse  

 med kemiske agenser, EF-Tidende 1998 L 131, s 11.
Regel  

 2	Definitioner 1	I disse bestemmelser forstås ved:
 .1	»Stoffer«: Grundstoffer og deres forbindelser.
 .2	»Materialer«: Sammensætninger af to eller  

 flere stoffer, herunder biologiske materialer.
 .3	»Stoffer og materialer, der kan være farlige  

 for eller i øvrigt forringe sikkerhed eller sundhed«:
 .1	Stoffer og materialer, der opfylder kriterierne for  

 klassificering som farlige efter de regler, der er fastsat af  

 Miljøministeriet om klassificering.
 .2	Stoffer og materialer, der er optaget i  

 Arbejdstilsynets liste over grænseværdier for stoffer og  

 materialer og bilag hertil.
 .3	Materialer, der indeholder 1% eller derover, for  

 gasformige materialer 0,2%, af et stof optaget med en grænseværdi  

 i Arbejdstilsynets liste over grænseværdier for stoffer og  

 materialer.
 .4	Materialer, der indeholder 1% eller derover, for  

 gasformige materialer 0,2%, af et stof, der er klassificeret som  

 sundhedsskadeligt eller miljøfarligt efter Miljø- og  

 Energiministeriets regler om klassificering.
 .5	Stoffer og materialer, som på grund af deres  

 fysiske-kemiske, kemiske eller toksikologiske egenskaber og den måde,  

 hvorpå disse anvendes eller forekommer om bord på skibet, kan  

 udgøre en risiko for påvirkninger af arbejdstagernes sikkerhed  

 eller sundhed.
 .4	»Grænseværdi for stoffer og materialer«:  

 Medmindre andet er anført, grænsen for den tidsvægtede  

 gennemsnitlige koncentration af et stof eller materiale i den luft om bord  

 på skibe, der indåndes af en arbejdstager i relation til en  

 nærmere fastsat referenceperiode.
 .5	»Biologisk grænseværdi«: Grænsen  

 for koncentrationen af et givet stof eller materiale i et givet biologisk  

 miljø, dets nedbrydningsprodukter i organismen (metabolitter) eller  

 effektindikatorer.
Regel 3	Forhandling og  

 indkøb 1	Den, der her i landet fremstiller, importerer og  

 overdrager eller overlader et farlig stof eller materiale til et skib  

 påhviler der særlige pligter.
Disse pligter skal foregå i  

 overensstemmelse med Arbejdstilsynets gældende bestemmelser om  

 særlige pligter for fremstillere, importører mv. af stoffer og  

 materialer efter lov om arbejdsmiljø.
 2	Ved indkøb i udlandet skal rederen eller  

 skibsføreren:
.1	på Søfartsstyrelsens begæring,  

 eller når forholdene i øvrigt giver anledning dertil, lade  

 foretage undersøgelser, eventuelt ved særligt sagkyndige, samt  

 give alle oplysninger, der er nødvendige for at konstatere, om et stof  

 eller materiale har virkninger, som kan indebære en fare for sikkerhed  

 og sundhed, og .2	sikre sig, at emballagen er udformet og mærket  

 i overensstemmelse med den af Miljø- og Energiministeriet til enhver  

 tid gældende bekendtgørelse om klassificering, emballering,  

 mærkning, salg og opbevaring af kemiske stoffer og produkter, dog kan  

 mærkningen affattes på engelsk.
Regel 4	Almindelige  

 bestemmelser 1	Bekendtgørelsen indeholder supplerende regler  

 til de tekniske forskrifter om arbejdets udførelse om bord i skibe  

 samt relevante bestemmelser i forskrifterne om sikkerhedsarbejde i skibe.
2	Arbejdet med stoffer og materialer skal i alle led  

 planlægges, tilrettelægges og udføres sikkerheds- og  

 sundhedsmæssigt fuldt forsvarligt ud fra både en enkeltvis og en  

 samlet vurdering af de forhold i arbejdsmiljøet, som på kort  

 eller lang sigt kan have indvirkning på den fysiske eller psykiske  

 sundhed.
Herunder skal unødig påvirkning fra stoffer og  

 materialer undgås, jf. de tekniske forskrifter om arbejdets  

 udførelse om bord i skibe.
 Regel  

 5	Arbejdspladsvurderinger (APVer) mv.
 1	Rederen eller i hans sted skibsføreren skal  

 sørge for, at der udarbejdes skriftlige arbejdspladsvurderinger af  

 sikkerheds- og sundhedsforholdene om bord, navnlig med henblik på at  

 sikre en skriftlig behandlingsmåde i forbindelse med den nærmere  

 planlægning, tilrettelæggelse og gennemførelse af  

 arbejdspladsvurderingen, og at sikre, at resultatet heraf gøres  

 synligt.
 2	En arbejdspladsvurdering skal udarbejdes under  

 hensyntagen til arbejdets art, de tekniske hjælpemidler, stoffer og  

 materialer, arbejdsmetoder og arbejdsprocesser, der anvendes på skibet,  

 arbejdsstedets indretning, skibets størrelse o.l.
3	En arbejdspladsvurdering skal under iagttagelse af de  

 i regel 6, stk. 1 nævnte generelle forebyggelsesprincipper omfatte en  

 stillingtagen til de arbejdsmiljøproblemer, der er på skibet, og  

 hvordan de løses.
De nødvendige løsninger skal angives i  

 arbejdspladsvurderingen.
 4	En arbejdspladsvurdering skal ajourføres,  

 når der sker ændringer i arbejdet, arbejdsmetoder og  

 arbejdsprocesser mv. som har betydning for arbejdsmiljøet om bord i  

 skibet, dog senest hvert tredje år.
 5	En arbejdspladsvurdering skal forefindes om bord i  

 skibet og være til rådighed for rederen, skibsføreren,  

 arbejdsledere, øvrige arbejdstagere og Søfartsstyrelsen.
 6	Hvis skibsføreren ikke selv i samarbejde med  

 sikkerhedsorganisationen har fornøden indsigt til at udarbejde  

 arbejdspladsvurderingen, skal rederen eller skibsføreren indhente  

 bistand fra Søfartens Arbejdsmiljøråd eller Fiskeriets  

 Arbejdsmiljøråd eller andre særligt sagkyndige.
 7	Hvis der findes farlige stoffer og materialer om bord  

 herunder last skal der udover bestemmelserne i regel 5, stk. 1-6, indgå  

 følgende vurderingselementer i arbejdspladsvurderingen, jf. dog regel  

 5, stk. 14:
.1	stofferne og materialernes farlige egenskaber, .2	eksponeringsgraden, -typen og varigheden, .3	omstændighederne ved arbejdet med farlige  

 stoffer og materialer, herunder mængden, .4	virkningen af de forebyggende foranstaltninger, der  

 er truffet eller skal træffes, .5	hvor det er muligt, konklusioner der kan drages af  

 foretagne arbejdsmedicinske undersøgelser, .6	enhver fastsat grænseværdi, og .7	oplysninger om sikkerhed og sundhed, der gives af  

 leverandøren eller rederen/skibsføreren.
 8	Rederen eller i hans sted skibsføreren skal  

 fra leverandøren eller andre let tilgængelige kilder skaffe  

 yderligere oplysninger, der er nødvendige for  

 arbejdspladsvurderingen.
 9	Vurderingen skal tillige indeholde en fortegnelse  

 over de farlige stoffer og materialer, der bruges på arbejdspladsen med  

 henvisning til de relevante arbejdspladsbrugsanvisninger, jf. regel 10, stk.  

 1-5.
 10	Reparations- og vedligeholdelsesarbejde o.l. om bord  

 i skibe der kan forudses at give anledning til væsentlig  

 påvirkning fra stoffer og materialer, eller som kan forringe sikkerhed  

 og sundhed af andre grunde selv om der er truffet tekniske foranstaltninger,  

 skal medtages i arbejdspladsvurderingen.
 11	Hvis arbejdet indebærer risiko for  

 påvirkning fra flere stoffer eller materialer, skal de forskellige  

 stoffer og materialers samlede fare vurderes.
 12	I det omfang det følger af ovennævnte  

 vurdering i regel 5, stk. 1-11, at der er fare for arbejdstagernes sikkerhed  

 og sundhed, skal de i regel 8 og 9, nævnte særlige  

 foranstaltninger træffes.
 13	Dog er det ikke nødvendigt at træffe  

 disse særlige foranstaltninger, hvis vurderingen viser, at  

 mængden af farlige stoffer og materialer kun indebærer en ringe  

 risiko for påvirkninger.
 14	Bestemmelserne i regel 5, stk. 7-11 finder ikke  

 anvendelse, hvis rederen eller i hans sted skibsføreren  

 dokumenterer, at arten og omfanget af påvirkningerne fra de farlige  

 stoffer og materialer er af ubetydelig omfang og at foranstaltninger er  

 unødvendige.
 15	Arbejdspladsvurderingen kan resultatet af  

 vurderingen, herunder de foranstaltninger der skal træffes, beskrives  

 ved henvisning til de udarbejdede arbejdspladsbrugsanvisninger efter regel  

 10, stk. 1-5.
Regel  

 6	Forebyggelsesprincipper 1	I det omfang det følger af ovennævnte  

 vurdering, jf. regel 5, stk. 1-11, skal påvirkning fra stoffer og  

 materialer fjernes eller begrænses mest muligt i forbindelse med  

 arbejdets udførelse, jf.
Regel 7, stk. 1-8, og regel 8, stk.  

 1:
.1	ved at mængden af farlige stoffer og  

 materialer fjernes, erstattes (substitueres) eller begrænses til det  

 minimum, der er nødvendigt for arbejdet, .2	gennem indretning af arbejdsstedet, .3	ved brug af tekniske hjælpemidler, .4	ved at begrænse antallet af arbejdstagere, som  

 udsættes eller risikerer at blive udsat for påvirkninger af  

 farlige stoffer og materialer til et minimum, .5	passende hygiejneforanstaltninger, .6	gennem egnede arbejdsmetoder, herunder sikker  

 håndtering, oplagring, transport om bord i skibe samt bortskaffelse af  

 farlige stoffer og materialer, og .7	ved brug af egnede personlige  

 værnemidler.
 2	Stk. 1.1 gælder ikke for transport af stoffer  

 og materialer som last.
3	De arbejdstagere, der arbejder med farlige stoffer og  

 materialer skal inden arbejdets udførelse gennemgå en af  

 Søfartsstyrelsen godkendt undervisning.
Dette skal kunne  

 dokumenteres.
Regel 7	Erstatningsstoffer og  

 materialer (substitutionsprincippet) 1	Rederen eller i hans sted skibsføreren skal  

 sørge for, at farlige stoffer og materialer på arbejdspladsen  

 fjernes, erstattes (substitueres) eller begrænses til et minimum.
 2	Stk. 1 gælder ikke for transport af stoffer og  

 materialer som last.
 3	Foranstaltninger efter stk. 1 skal navnlig foretages  

 ved at erstatte et farligt stof eller materiale med et ufarligt, mindre  

 farligt eller mindre generende stof eller materiale eller arbejdsproces.
 4	Det skal herunder sikres, at stofferne og  

 materialerne anvendes i den form, der medfører mindst risiko for  

 påvirkning ved arbejdet.
 5	Hvis erstatning ikke kan foretages, skal dette  

 på forlangende dokumenteres over for Søfartsstyrelsen.
 6	Erstatning skal foretages uanset, at  

 påvirkningerne fra de farlige stoffer og materialer er ubetydelige.
 7	Såfremt brugen af erstatningsstof eller  

 materiale vil medføre væsentlige forskelle i tekniske egenskaber  

 eller udgifter, skal der foretages en samlet afvejning af de tekniske og  

 økonomiske konsekvenser over for de sikkerheds- og  

 sundhedsmæssige hensyn.
 8	Hvis erstatning ikke kan foretages efter stk. 6 eller  

 undlades fordi en samlet afvejning efter stk. 7 viser, at brugen af et  

 erstatningsstof eller materiale vil medføre urimelige merudgifter for  

 rederen, skal dette på forlangende dokumenteres over for  

 Søfartsstyrelsen.
 9	Skibets sikkerhedsorganisation skal inddrages i  

 vurderingen af om erstatning (substitution) kan foretages efter regel 5, stk.  

 14 og stk. 3-8.
Regel 8	Særlige  

 foranstaltninger 1	Hvis det på grund af arbejdets særlige  

 karakter ikke er muligt efter regel 5, 6 og 7 at fjerne påvirkningerne  

 for arbejdstagernes sikkerhed og sundhed, skal rederen eller i hans sted  

 skibsføreren på grundlag af vurderingen i regel 5, stk. 1-11,  

 træffe følgende foranstaltninger i nævnte  

 rækkefølge:
.1	tilrettelægge arbejdsmetoder, foretage teknisk  

 kontrol samt bruge egnet arbejdsudstyr og egnede materialer for at  

 undgå eller begrænse udslip fra farlige stoffer og  

 materialer, .2	anvende kollektive beskyttelsesforanstaltninger ved  

 farekilden, såsom tilstrækkelig ventilation og ved passende  

 tilrettelæggelse af arbejdet, og .3	anvende individuelle beskyttelsesforanstaltninger,  

 herunder personlige værnemidler.
 2	I forbindelse med de særlige foranstaltninger  

 skal der foretages arbejdsmedicinske undersøgelser, hvor det er  

 relevant.
 3	Medmindre rederen eller i hans sted  

 skibsføreren tydeligt på andre måder kan godtgøre,  

 at der ved de nævnte særlige foranstaltninger er opnået  

 tilstrækkelig beskyttelse, skal rederen eller i hans sted  

 skibsføreren regelmæssigt, og når der sker ændringer  

 i forholdene som kan indebære risiko for påvirkning af  

 arbejdstagernes udsættelse for farlige stoffer og materialer, foretage  

 målinger, især når det skønnes nødvendigt for  

 overholdelse af grænseværdierne.
 4	Rederen eller i hans sted skibsføreren skal  

 tage hensyn til resultaterne af de i stk. 3 nævnte målinger ved  

 udarbejdelse og ajourføring af arbejdspladsvurderingen.
 5	Hvis arbejdet er af en sådan art, at det ikke  

 er muligt at forhindre tilstedeværelsen om bord af farlige  

 koncentrationer af brændbare stoffer og materialer eller farlige  

 mængder af kemisk ustabile stoffer og materialer, skal rederen eller i  

 hans sted skibsføreren på grundlag af arbejdspladsvurderingen og  

 de generelle forebyggelsesprincipper træffe foranstaltninger navnlig  

 med henblik på i nævnte rækkefølge:
.1	at undgå tilstedeværelse af  

 antændingskilder, der kan give anledning til brande og eksplosioner,  

 eller uhensigtsmæssige omstændigheder der kan medføre, at  

 kemisk ustabile stoffer eller materialer fremkalder skadelige fysiske  

 virkninger, og .2	at mindske de skadelige virkninger for  

 arbejdstagernes sikkerhed og sundhed i tilfælde af brande eller  

 eksplosioner som følge af, at brandbare stoffer eller materialer  

 antændes, eller skadelige fysiske virkninger som følge af kemisk  

 ustabile stoffer eller materialer.
 Regel 9	Foranstaltninger i  

 tilfælde af ulykker mv.
 1	Hvis anvendelse af farlige stoffer og materialer  

 på arbejdspladsen medfører ulykke, uheld eller  

 overhængende fare herfor, skal rederen eller i hans sted  

 skibsføreren straks træffe foranstaltninger til at  

 imødegå påvirkninger heraf og underrette arbejdstagerne  

 herom.
2	Rederen eller i hans sted skibsføreren skal  

 sikre, at kun arbejdstagere, hvis arbejde gør det nødvendigt,  

 har adgang til de berørte områder.
Disse arbejdstagere forsynes  

 med passende personlige værnemidler, jf. de tekniske forskrifter i  

 kapitel VII, afsnit A, om anvendelse af personlige værnemidler om bord  

 i skibe.
 3	Rederen eller i hans sted skibsføreren skal  

 sikre, at information om nødforanstaltninger vedrørende farlige  

 stoffer og materialer er til rådighed for arbejdstagerne om bord.
 4	Informationen skal indeholde oplysning om:
.1	konstaterede farer ved arbejdet med farlige stoffer  

 og materialer, foranstaltninger til identifikation af farer, så der kan  

 foretages de nødvendige forholdsregler, og .2	alle tilgængelige oplysninger om særlige  

 farer, der kan opstå i forbindelse med ulykker og uheld.
Regel  

 10	Arbejdspladsbrugsanvisning 1	Hvor der beskæftiges arbejdstagere om bord ved  

 arbejde med farlige stoffer og materialer, skal der for hvert enkelt stof  

 eller materiale på baggrund af den fra leverandøren modtagne  

 leverandørbrugsanvisning (»sikkerhedsdatablad«) eller tilsvarende  

 oplysninger, jf. bilag 1, udarbejdes en arbejdspladsbrugsanvisning.
De i  

 leverandørbrugsanvisningen anførte oplysninger skal suppleres  

 med skibs- og arbejdspladsrelevante oplysninger vedrørende  

 følgende overskrifter i bilaget:
 4.	Førstehjælpsforanstaltninger.
 5.	Brandbekæmpelse, herunder oplysninger om  

 forholdsregler ved brand.
 6.	Forholdsregler over for udslip ved uheld, herunder  

 oplysninger om sikkerhedsforskrifter ved spild.
 7.	Håndtering og opbevaring, herunder oplysninger  

 om sikkerhedsforskrifter ved oplagring.
 8.	Eksponeringskontrol/personlige værnemidler,  

 herunder oplysninger om forholdsregler ved udsættelse for stoffet eller  

 materialet og om særligt arbejdstøj og personlige  

 værnemidler, samt eventuelt forbud mod enegang.
 13.	Bortskaffelse, herunder oplysninger om  

 forholdsregler ved bortskaffelse.
 16.	Andre oplysninger, herunder  

 anvendelsesområder.
 2	Arbejdspladsbrugsanvisningen skal i fornødent  

 omfang ajourføres.
 3	Arbejdspladsbrugsanvisningen skal opbevares  

 tilgængeligt for arbejdstagerne.
 4	Arbejdstagere, der er beskæftiget med stoffer  

 og materialer, skal vejledes i brugen heraf og have  

 arbejdspladsbrugsanvisningen udleveret med effektiv instruktion.
5	Arbejdspladsbrugsanvisningen skal være på  

 dansk, og såfremt der anvendes et andet sprog som arbejdssprog,  

 også på dette.
Arbejdspladsbrugsanvisningen skal være  

 letforståelig for arbejdstagerne.
 6	De i regel 10, stk. 1-5 indeholdte krav til  

 arbejdspladsbrugsanvisning finder ikke anvendelse for stoffer og materialer  

 der transporteres som last, men rederen eller i hans sted skibsføreren  

 skal til brug for arbejdspladsvurderingen, jf. regel 5, stk. 1-11, give  

 tilsvarende oplysninger.
7	Rederen eller i hans sted skibsføreren skal  

 underrette sikkerhedsorganisationen om relevante grænseværdier  

 for de farlige stoffer og materialer.
I skibe, hvor der ikke skal oprettes  

 sikkerhedsorganisation, skal arbejdstagerne på tilsvarende måde  

 underrettes.
Regel 11	Arbejdsmedicinske  

 undersøgelser 1	Rederen skal sikre, at de arbejdstagere, der vurderes  

 at kunne blive udsat for risiko for påvirkning fra stoffer og  

 materialer efter regel 5, stk. 1-11, har adgang til at få foretaget en  

 arbejdsmedicinsk undersøgelse.
 2	Undersøgelsen skal foretages efter  

 bestemmelserne i de tekniske forskrifter om arbejdsmedicinske  

 undersøgelser efter lov om sikkerhed til søs,  

 såfremt:
.1	påvirkningerne er af en sådan art, at  

 identificerbar sygdom eller forringelse af helbredet kan sættes i  

 forbindelse med udsættelsen, .2	det er sandsynligt, at sygdommen eller virkningen  

 kan opstå under de særlige forhold arbejdstageren arbejder  

 under, .3	den anvendte undersøgelsesmetode kun  

 indebærer ringe risiko for arbejdstageren, og .4	der foreligger effektive teknikker til  

 påvisning af indikationer på sygdommen eller  

 virkningen.
Bilag 1 Leverandørbrugsanvisning (»sikkerhedsdatablad«) En leverandørbrugsanvisning  

 (»sikkerhedsdatablad«) skal i overensstemmelse med Arbejdsministeriets til  

 enhver tid gældende regler om særlige pligter for fremstillere,  

 importører mv. af stoffer og materialer have følgende  

 overskrifter og indeholde oplysninger om:
1.	Identifikation af stoffet/materialet, herunder  

 oplysninger om handelsnavn samt et evt. produktregisternummer (PR- nr.)  

 tildelt af Arbejdstilsynet.
For så vidt angår stoffer og  

 materialer, der skal mærkes, jf. regel 3, angives den producent,  

 leverandør eller importør, der er anført på  

 etiketten.
 2.	Sammensætning/oplysning om indholdsstoffer,  

 herunder de stoffer og materialer, der er klassificeringspligtige efter  

 Miljø- og Energiministeriets regler, samt oplysninger om  

 indholdsstoffer i form af organiske opløsningsmidler.
 3.	Fareidentifikation.
 4.	Førstehjælpsforanstaltninger.
 5.	Brandbekæmpelse, herunder oplysninger om  

 forholdsregler ved brand.
 6.	Forholdsregler over for udslip ved uheld, herunder  

 oplysninger om forholdsregler ved spild.
 7.	Håndtering og opbevaring, herunder oplysninger  

 om sikkerhedsforskrifter ved oplagring.
 8.	Eksponeringskontrol/personlige værnemidler,  

 herunder oplysninger om forholdsregler ved udsættelse for stoffer eller  

 materialer, og om særligt arbejdstøj og personlige  

 værnemidler, samt eventuelt forbud mod alenearbejde.
 9.	Fysisk-kemiske egenskaber.
 10.	Stabilitet og reaktivitet, herunder oplysninger om  

 egenskaber ved opvarmning og brand.
 11.	Toksikologiske oplysninger (sundhedsfarlige  

 egenskaber), herunder oplysninger om evt. symptomer ved indtagelse eller  

 optagelse i organismen.
 12.	Miljøoplysninger, jf. regel 3.
 13.	Bortskaffelse, herunder oplysninger om  

 forholdsregler ved bortskaffelse.
 14.	Transportoplysninger.
 15.	Oplysninger om regulering, herunder oplysninger om  

 f.eks. anvendelsesbegrænsninger, krav om særlig uddannelse,  

 særlige krav til alder mv.
 16.	Andre oplysninger, herunder  

 anvendelsesområder.
