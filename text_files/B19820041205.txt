 I medfør af § 4, stk. 3, i lov nr. 305 af 14. juni 1974 om  

 forbrugerklagenævnet, som ændret ved lov nr. 267 af 26. juni 1975 og lov nr.  

 238 af 27. maj 1981, fastsættes:
 § 1.  Forbrugerklagenævnet består af et formandskab (1  

 formand og eventuelle næstformænd) og repræsentanter for forbruger- og  

 erhvervsinteresser.
 Stk. 2.  Formandskabets medlemmer skal opfylde de  

 almindelige betingelser for at blive udnævnt til dommer og må ikke have  

 særlig tilknytning til forbrugernes og erhvervslivets organisationer.  

 Repræsentanterne for forbruger- og erhvervsinteresser udnævnes af  

 industriministeren som medlemmer af nævnet for 3 år ad gangen efter  

 indstilling fra forbrugernes og erhvervslivets organisationer.
 Stk. 3.  Industriministeren nedsætter et  

 forretningsudvalg for nævnet bestående af formanden og 4 repræsentanter for  

 nævnets medlemmer, således at forbruger- og erhvervsrepræsentanter er  

 ligeligt fordelt.
 Stk. 4.  Til nævnet knyttes et sekretariat, hvis daglige  

 leder skal have bestået juridisk embedseksamen.
 § 2.  Forbrugerklagenævnet behandler klager fra  

 forbrugere vedrørende varer eller arbejds- og tjenesteydelser fra  

 erhvervsdrivende.
Stk. 2.  Udelukket fra indbringelse for nævnet er klager  

 mod erhvervsdrivende vedrørende varer eller arbejds- og tjenesteydelser, som  

 efter industriministerens bekendtgørelse om forbrugerklagenævnets  

 virksomhedsområde er undtaget fra nævnets virksomhed.
Det samme gælder klager  

 mod erhvervsdrivende vedrørende varer eller arbejds- og tjenesteydelser,  

 såfremt klagen kan behandles ved godkendte private klage- og ankenævn.
§ 3.  Forbrugerklagenævnet kan endvidere behandle  

 klager fra forbrugere vedrørende varer eller arbejds- og tjenesteydelser  

 hidrørende fra offentlige myndigheders virksomhed i det omfang,  

 industriministeren bestemmer.
Udtrykket »erhvervsdrivende« omfatter  

 i det følgende også de i 1. pkt. nævnte offentlige myndigheder.
 Stk. 2.  Klager kan ikke indgives af offentlige  

 myndigheder eller offentlige institutioner.
 § 4.  Uden for nævnets område falder klager, for  

 hvilke der i lovgivningen er foreskrevet en særlig klageadgang.
 § 5.  Klager kan indgives mod den, der efter  

 retsplejelovens regler kan sagsøges ved dansk domstol om de af klagen  

 omfattede spørgsmål.
§ 6.  Ingen må deltage i behandlingen af en sag, når Stk. 2.  Den, for hvis vedkommende nogen af de i stk. 1,  

 nævnte forhold foreligger, skal omgående underrette et medlem af  

 formandskabet, som træffer beslutning om, hvorvidt den pågældende kan  

 medvirke i behandling af en sag som følge af bestemmelsen i stk. 1.
 § 7.  Sekretariatet bistår formandskabet og  

 forretningsudvalget og har i øvrigt til opgave at besvare skriftlige,  

 telefoniske eller personlige henvendelser til forbrugerklagenævnet og at  

 forberede klagesagerne for nævnets afdelinger.
 Stk. 2.  Sekretariatet påser, at følgende betingelser  

 for behandling i en af forbrugerklagenævnets afdelinger er opfyldt:
 Stk. 3.  Oversendes en ved retten eller en voldgiftsret  

 anlagt sag til forbrugerklagenævnet efter anmodning fra en forbruger, anses  

 forbrugeren hermed for at have indbragt sagen for nævnet.
§ 8.  Sekretariatet videresender forbrugerens klage  

 til den erhvervsdrivende til udtalelse.
Når sekretariatet har modtaget svar  

 fra den erhvervsdrivende, forelægges dette for klageren til udtalelse.  

 Sekretariatet drager i øvrigt omsorg for, at hver af parterne får kendskab  

 til oplysninger fra modparten, som må anses af betydning for sagens  

 afgørelse, og til skriftlige sagkyndige erklæringer indhentet til brug for  

 nævnsbehandlingen; dette gælder dog ikke, hvis en parts interesse i at kunne  

 benytte kendskab til oplysningerne findes at burde vige for afgørende hensyn  

 til offentlige eller private interesser.
Stk. 2.  Sekretariatet fastsætter en frist på normalt 14  

 dage for parterne til at afgive de under stk. 1 nævnte udtalelser og  

 eventuelt andre udtalelser, som sekretariatet finder påkrævede.
Fristen  

 regnes fra datoen for sekretariatets anmodning til parterne om en udtalelse.  

 Hvis den erhvervsdrivende ikke er fremkommet med en udtalelse inden fristens  

 udløb, kan sekretariatet afgive sagen til behandling i en af nævnets  

 afdelinger, der kan beslutte at træffe afgørelse i sagen på det i øvrigt  

 foreliggende grundlag.
Fremkommer forbrugeren ikke med en udtalelse inden  

 fristens udløb, kan sekretariatet anse klagen for bortfaldet.
Stk. 3.  Sekretariatet afslutter sagen, hvis den  

 erhvervsdrivende under sagens forberedelse opfylder forbrugerens krav.
Det  

 samme gælder, hvis forbrugeren frafalder sin klage.
 Stk. 4.  Sekretariatet kan afvise eller afgøre sagen,  

 jfr. § 13, stk. 1, nr. 4 og 5.
 Stk. 5.  Sagen kan søges forligt mellem parterne af  

 sekretariatet.
Stk. 6.  Sager, der ikke er blevet afsluttet i medfør af  

 stk. 3 eller stk. 4, eller forlig, der ikke er blevet opfyldt, afgives af  

 sekretariatet til behandling i en af nævnets afdelinger.
Nævnets formand kan  

 bestemme, at den sagsbehandler, der har forberedt sagen i sekretariatet, skal  

 forelægge sagen ved behandlingen i en nævnsafdeling.
§ 9.  Forbrugerklagenævnets afgørelse af de enkelte  

 sager træffes i et møde i en nævnsafdeling, hvori deltager et medlem af  

 formandskabet og 4 medlemmer, jfr. dog § 13, stk. 1, nr. 3, der repræsenterer  

 forbruger- og erhvervsinteresser.
En nævnsafdeling er beslutningsdygtig, når  

 et medlem af formandskabet og mindst to medlemmer repræsenterende såvel  

 forbruger- som erhvervsinteresser er til stede.
Er et nævnsmedlem, der  

 repræsenterer erhvervs- eller forbrugerinteresser, forhindret i at deltage i  

 et møde, tilfalder dette medlems stemme det tilstedeværende nævnsmedlem, der  

 repræsenterer henholdsvis erhvervs- eller forbrugerinteresser.
Der føres  

 protokol over afdelingernes møder.
Stk. 2.  Afgørelsen træffes på det af sekretariatet  

 tilvejebragte grundlag.
Nævnsafdelingen kan beslutte at udsætte sagens  

 behandling på yderligere oplysninger, ligesom afdelingen kan tilkalde  

 sagkyndige til nævnsbehandlingen.
Nævnsafdelingens formand kan tillade, at  

 parterne og eventuelle vidner giver møde, hvis særlige omstændigheder taler  

 herfor.
Stk. 3.  Afgørelsen træffes efter en juridisk bedømmelse  

 af sagens omstændigheder.
Nævnsafdelingen kan mægle forlig i sagen.
Stk. 4.  De tilstedeværende medlemmer af nævnsafdelingen  

 skal deltage i afgørelsen.
Afgørelsen træffes ved almindelig stemmeflerhed.
 Stk. 5.  Sekretariatets medarbejdere har adgang til uden  

 stemmeret at deltage i rådslagningen.
Stk. 6.  Nævnsafdelingernes afgørelser og forlig skal  

 være skriftlige.
Afgørelserne skal være ledsaget af en begrundelse.
Både  

 afgørelser og forlig skal underskrives af afdelingens formand.
Afdelingen  

 fastsætter en frist på normalt 30 dage til opfyldelse af afgørelsen eller  

 forliget.
 Stk. 7.  Parterne modtager en kopi af afgørelsen eller  

 forliget, ligesom de underrettes om reglerne for indbringelse af sagen for  

 domstolene.
 Stk. 8.  Såfremt nævnet bestemmer, at den tabende part  

 helt eller delvist skal afholde udgifterne ved indhentelse af sagkyndig  

 erklæring eller betalte gebyrer, jfr. lovens § 9, stk. 3, fastsættes en frist  

 på normalt 30 dage til opfyldelse af afgørelsen.
 § 10.  Sekretariatet indbringer sager for domstolene  

 på forbrugerens begæring og på dennes vegne, såfremt nævnets afgørelse eller  

 forlig indgået for nævnet ikke efterleves.
 Stk. 2.  Sekretariatet drager omsorg for inkassering af  

 pålagte udgifter ved indhentelse af sagkyndig erklæring eller betalte  

 gebyrer, jfr. § 9, stk. 8.
 § 11.  Formanden kan beslutte, at en sag, hvori  

 afgørelse er truffet, eller forlig er indgået, skal genoptages, hvis særlige  

 grunde taler herfor, herunder navnlig i tilfælde af:
 § 12.  Afgørelser, der er af principiel karakter eller  

 i øvrigt må antages af have almindelig interesse offentliggøres ved  

 formandens foranstaltning.
Stk. 2.  Sekretariatet tilsender hvert kvartal  

 industriministeriet en oversigt over sin virksomhed.
Formanden udarbejder en  

 årsberetning, der tilsendes industriministeriet efter finansårets udløb.
§ 13.  Forretningsudvalget træffer afgørelse om  

 godkendelse af private klage- og ankenævn, jfr. lovens § 12, og behandler  

 generelle spørgsmål vedrørende klagesagers behandling i forbrugerklagenævnet,  

 herunder Stk. 2.  Forretningsudvalget er beslutningsdygtigt, når  

 formanden og mindst 2 medlemmer repræsenterende såvel forbruger- som  

 erhvervsinteresser er til stede.
Er et forretningsudvalgsmedlem, der  

 repræsenterer erhvervs- eller forbrugerinteresser, forhindret i at deltage i  

 et møde, tilfalder dette medlems stemme det tilstedeværende  

 forretningsudvalgsmedlem, der repræsenterer henholdsvis erhvervs- eller  

 forbrugerinteresser.
Beslutning træffes ved almindelig stemmeflerhed.
Stk. 3.  Forretningsudvalget indkaldes af formanden  

 efter behov.
Formanden skal dog indkalde forretningsudvalget snarest muligt,  

 hvis mindst 2 medlemmer skriftligt fremsætter begæring herom.
 § 14.  Nævnets formand kan bemyndige en næstformand  

 eller sekretariatets leder til at handle på sine vegne.
 § 15.  Bekendtgørelsen træder i kraft den 1. september  

 1982. Samtidig ophæves bekendtgørelse nr. 401 af 29. juli 1981.
