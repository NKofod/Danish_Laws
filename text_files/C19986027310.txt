Cirkulæreskrivelse om meddelelse om  

 afskedigelse - sygdom Kommentar m.v.:
 Et medlem, der blev opsagt på grund af hyppigt og omfattende  

 fravær begrundet i udokumenteret sygdom, var ikke selvforskyldt ledig.  

 Der blev lagt vægt på, at medlemmet ikke var afkrævet  

 lægelig dokumentation for sine fravær.
 Meddelelse om afgørelsen:
 Medlemmet blev med brev af 15. marts 1996 afskediget fra Post Danmark til  

 fratrædelse med udgangen af april 1996.
Af opsigelsen fremgår, at medlemmet inden for de sidste 10  

 måneder havde været sygemeldt 12 gange med et samlet  

 sygefravær på 47 dage.
Medlemmet havde i denne anledning  

 været indkaldt til en samtale den 15. marts 1996 med arbejdsgiver.  

 Medlemmet havde telefonisk meldt afbud til denne samtale på grund af  

 sygdom, og hun blev herefter afskediget på grund af utilfredsstillende  

 helbredsforhold.
 Medlemmet havde været til tjenstlig samtale den 13. september og den  

 5. oktober 1995, og ved sidstnævnte samtale havde medlemmet på  

 tillidsrepræsentantens anbefaling fået en sidste alvorlig  

 advarsel.
Der havde endvidere været afholdt et møde den 7. marts 1996,  

 hvor henholdsvis medlemmet, afdelingen og tillidsrepræsentanten havde  

 deltaget.
På mødet var medlemmet blevet orienteret om sin  

 situation i forhold til tidligere møder mellem parterne, og det var  

 blevet understreget, at konsekvensen af manglende fremmøde den 11.  

 marts 1996 ville være opsigelse.
Medlemmet havde igen meldt sig syg den  

 11. marts 1996.
 Tillidsrepræsentanten havde deltaget i mødet den 7. marts  

 1996, fordi arbejdsgiver havde ønsket at afskedige medlemmet.  

 Medlemmet var 2 gange tidligere blevet advaret af arbejdsgiver.
 Direktoratet tiltrådte arbejdsløshedskassens afgørelse  

 om, at medlemmet måtte anses for selvforskyldt ledig, og derfor skulle  

 gennemgå en effektiv karantæne på 5 uger.
 Direktoratet lagde vægt på, at medlemmet blev  

 afskediget på grund af for meget sygefravær, at  

 sygefraværet ikke var lægeligt dokumenteret, at  

 fraværet flere gange var blevet påtalt over for medlemmet, og  

at medlemmet var indkaldt til en samtale med arbejdsgiver den 15.  

 marts 1996, som hun meldte afbud til på grund af sygdom, hvorefter hun  

 blev afskediget.
 Direktoratet lagde endvidere vægt på, at medlemmet den 7.  

 marts 1996 under et møde med afdelingen og tillidsrepræsentanten  

 var blevet gjort opmærksom på, at manglende fremmøde den  

 11. marts 1996 ville medføre afskedigelse, og at hun den 11. marts  

 1996 igen havde sygemeldt sig.
 Direktoratet lagde endelig vægt på, at medlemmets faglige  

 afdeling ikke havde ønsket at anlægge faglig sag på  

 baggrund af medlemmets afskedigelse.
 Ankenævnet fandt det ikke tilstrækkeligt godtgjort, at  

 medlemmet som følge af opsigelsen den 15. marts 1996 begrundet i  

 hyppige og omfattende sygdoms-fravær var at anse for selvforskyldt  

 ledig i arbejdsløshedsforsikringslovens forstand.
 Ankenævnet lagde vægt på, at medlemmet efter det oplyste  

 ikke var afkrævet lægelig dokumentation for sine  

 fravær.
