 I medfør af § 1 i lov nr. 535 af 13. december 1972 om sortering af råtræ,  

 der forhandles under visse betegnelser, fastsættes følgende bestemmelser til  

 gennemførelse af De europæiske Fællesskabers rådsdirektiv nr. 68/89/EØF af  

 23. januar 1968 om indbyrdes tilnærmelse af medlemsstaternes lovgivninger om  

 sortering af råtræ.
 Definitioner.
§ 1.  I denne bekendtgørelse forstås ved 1. råtræ : fældet, topkappet og afkvistet træ, også når det er  

 afbarket, afkortet eller kløvet, 2. stammer : kævler, tømmer og andre effekter, hvis rumfang normalt  

 angives i kubikmeter, 3. rummetereffekter : råtræ, som normalt opstilles i rummeter.
 Hovedregel.
 § 2.  Råtræ, der er opmålt og sorteret i  

 overensstemmelse med bestemmelserne i denne bekendtgørelse, kan forhandles  

 under sorteringsbetegnelsen »EØF-sorteret« råtræ eller under  

 kvalitetsklassebetegnelserne A/EØF, B/EØF og C/EØF (eller tilsvarende  

 betegnelser på andre sprog).
Stk. 2.  Betegnelsen »EØF-sorteret« må kun  

 anvendes for råtræ, der a. er sorteret efter træart og sædvanlig effektbetegnelse (f.eks.  

 plankekævler, svellekævler, uafkortet tømmer, imprægneringsmaster,  

 piloteringspæle, kassetræ, spånpladetræ), b. er opmålt i kubikmeter (m3), i rummeter (rm) eller efter vægt, jfr. §  

 3, og c. er dimensionssorteret, jfr. § 4.
 Stk. 3.  Kvalitetsbetegnelserne A/EØF, B/EØF og C/EØF må  

 kun anvendes for råtræ, der opfylder betingelserne i stk. 2, og som desuden  

 er kvalitetssorteret i overensstemmelse med § 5. For anvendelse af  

 betegnelserne A/EØF og C/EØF er det tillige en betingelse, at den i § 5, stk.  

 2, foreskrevne mærkning er foretaget.
 Stk. 4.  Råtræ, der ikke opfylder bestemmelserne i denne  

 bekendtgørelse, må ikke falbydes eller forhandles under de i stk. 1 nævnte  

 betegnelser eller betegnelser, der kan forveksles hermed.
 Opmåling.
§ 3.  Ved opmåling skal metersystemet anvendes.
De  

 benyttede måleredskaber skal være fejlfri og iøvrigt opfylde kravene i loven  

 om mål og vægt, jfr. lov nr. 65 af 28. februar 1950 med senere ændringer.
Stk. 2.  Stammer skal normalt opmåles stykvis.
Stammer  

 med uregelmæssig form eller indeholdende flere kvalitetsklasser skal opmåles  

 i sektioner.
 Stk. 3.  Rumfanget af den enkelte stamme eller sektion  

 skal beregnes ud fra længde og diameter målt på eller under bark.  

 Kubikmeterindholdet skal ved hjælp af en almindelig kubiktabel udregnes med  

 en nøjagtighed på mindst 2 decimaler.
Stk. 4.  Ved målingen af diameteren skal der afrundes  

 nedad til hele centimeter.
Finder målingen sted på bark, skal der foretages  

 et passende barkfradrag, og dette fradrag skal anføres.
Stk. 5.  Diametre op til en størrelse af 19 cm under  

 bark måles ved enkelt-klupning, som stammen ligger i skoven (vandret  

 diameter). Diametre på 20 cm under bark og derover skal måles ved to korsvise  

 klupninger.
Hvis målestedet er en grenkrans eller på anden måde uregelmæssigt  

 formet, skal diameteren beregnes af gennemsnittet af målinger lige langt  

 ovenfor og nedenfor målestedet.
Stk. 6.  Ved måling af længden skal der afrundes nedad  

 til hele decimeter.
Ved stammer med en midtdiameter under bark på 20 cm eller  

 derunder kan længden afrundes nedad til hele meter.
Ved forhug skal halvdelen  

 af dette forhug medregnes i længdeopmålingen.
 Stk. 7.  Ved opstilling af effekter i rummeter skal der  

 gives et overmål i højden på mindst tre procent.
 Dimensionssortering.
 § 4.  Stammer skal sorteres i diameterklasser enten  

 efter midtdiameteren under bark og uafhængigt af længden (L-sortering) eller  

 efter mindste længde og mindste topdiameter (H-sortering). For  

 sorteringsklasserne fastsættes følgende betegnelser:
L-sortering Diameter- Midtdiameter klasse under bark L. 0 under 10 cm L. 1a 10-14 - L. 1b 15-19 - L. 2a 20-24 - L. 2b 25-29 - L. 3a 30-34 - L. 3b 35-39 - L. 4 40-49 - L. 5 50-59 - L. 6 60 cm og derover H-sortering Diameter- Mindste Mindste klasse længde topdiameter under bark.
H. 1 8 m 10 cm H. 2 10 - 12 - H. 3 14 - 14 - H. 4 16 - 17 - H. 5 18 - 22 - H. 6 18 - 30 - Stk. 2.  Den for L-sorteringen fastsatte inddeling i  

 diameterklasser kan fortsættes udover klasse L. 6 med samme intervaller som  

 iøvrigt fastsat.
Opdelingen i L-sorteringens underklasser a og b kan undlades  

 eller udvides til at omfatte samtlige diameterklasser.
Ved H-sortering måles  

 topdiameteren, uanset stammetykkelse, ved enkeltklupning, og bestemmelsen i §  

 3, stk. 5, 2. pkt., finder ikke anvendelse på denne måling.
 Stk. 3.  Lægter, stager, rafter, stakitter og andre  

 småeffekter skal sorteres efter diameteren på bark 1 m fra rodenden (tykkeste  

 ende) i diameterklasser med følgende betegnelser:
Diameter- Diameter 1 m fra klasse rodende på bark P. 1 6 cm og derunder P. 2 7-13 cm P. 3 14 cm og derover Stk. 4.  Rummetereffekter skal sorteres efter diameter  

 på bark i den tyndeste ende i diameterklasser med følgende betegnelser:
Diameter- Diameter klasse på bark S. 1 Rundtræ fra 3- 6 cm S. 2 - - 7-13 cm S. 3 - - 14 cm og derover.
 Ved afbarkede effekter skal de nævnte diametre i klasserne formindskes med  

 1 cm.
 Kvalitetssortering.
 § 5.  Råtræ skal, såfremt det sorteres efter kvalitet,  

 sorteres i 3 kvalitetsklasser med følgende betegnelser og beskrivelser:
Kvalitetsklasse A/EØF : Sundt træ med de bedste af de for den  

 pågældende træart karakteristiske egenskaber.
Træet skal være fejlfrit eller  

 må kun have ubetydelige fejl, der ikke forringer dets anvendelse.
Kvalitetsklasse B/EØF : Træ af normal kvalitet med en eller flere  

 af følgende fejl: svag krumning og svagt snoet vækst, moderat afsmalning,  

 nogle sunde knaster med lille eller middel diameter - dog ikke grovknastet -  

 et mindre antal usunde knaster med ringe diameter, let ekscentrisk kerne,  

 noget ucylindrisk form eller med nogle andre spredte fejl, der er forenelige  

 med en almindelig god kvalitet.
I denne klasse tillades også skovlagret træ  

 med intakt bark.
 Kvalitetsklasse C/EØF : Træ, som på grund af sine fejl ikke kan  

 optages i kvalitetsklasse A/EØF eller i kvalitetsklasse B/EØF, men som dog  

 kan anvendes i industrien.
Stk. 2.  Stammer sorteret i kvalitetsklasserne A/EØF og  

 C/EØF skal være forsynet med en holdbar angivelse af kvalitetsklassen.
For  

 stammer sorteret i kvalitetsklassen B/EØF er en tilsvarende angivelse af  

 kvalitetsklassen ikke nødvendig.
 Stk. 3.  Dersom graden af krumning, snoet vækst og  

 afsmalning eller størrelsen af knastdiameter ønskes nærmere bestemt, skal det  

 ske efter følgende retningslinier:
1. Krumning udtrykkes i centimeter pr. meter.
For en stamme eller  

 sektion beregnes krumningen ved at måle pilhøjden i centimeter afrundet til  

 nærmeste hele centimeter og dividere denne pilhøjde med stammens eller  

 sektionens korteste længde målt og udtrykt i meter med en decimal.
2. Snoet vækst udtrykkes i centimeter pr. meter.
Denne fejl er den  

 i centimeter pr. meter længde udtrykte og til nærmeste hele centimeter  

 afrundede afstand (afvigelse) mellem fiberretningen og træets længdeakse.
3. Afsmalning udtrykkes i centimeter med en decimal pr. meter.
En  

 stammes afsmalning bestemmes ud fra forskellen mellem 2 diametre, opmålt i  

 centimeter og afrundet nedad, målt i en afstand af 1 m fra stammens to ender.  

 Denne diameterforskel divideres med afstanden mellem målestederne udtrykt i  

 meter med en decimal.
 4. Knastdiameter udtrykkes i millimeter opmålt på tyndeste sted.
 § 6.  For råtræ, der er opmålt og dimensionssorteret i  

 overensstemmelse med §§ 3 og 4, og som er kvalitetssorteret efter andre  

 normer end de i § 5 indeholdte, er det tilladt at anføre, dels at træet er  

 EØF-sorteret råtræ, dels at træet er kvalitetssorteret efter andre normer.  

 Den kvalitetsnorm, efter hvilken råtræet er sorteret, skal i så fald være  

 tydeligt angivet som sådan og på en måde, der udelukker misforståelser.
 Overtrædelse.
 § 7.  Den, der forhandler råtræ i strid med  

 bestemmelserne i denne bekendtgørelse, straffes med bøde i medfør af § 2 i  

 lov nr. 535 af 13. december 1972.
Ikrafttræden § 8.  Denne bekendtgørelse træder i kraft den 1.  

 august 1974.
 Landbrugsministeriet, den 23. juli 1974.
 Niels Anker Kofoed.
 /Skov.
