 Ved aftale af 29. april 1987, jf. finansministeriets cirkulære af 12. maj  

 1987 om flyttegodtgørelse m.v. til tjenestemænd i staten, folkeskolen og  

 folkekirken, er bestemmelsen i § 18, stk. 1a, i den hidtidige aftale af 26.  

 februar 1986 om flyttegodtgørelse ophævet fra den 1. april 1987 at regne.  

 Efter denne bestemmelse kunne der ved første ansættelse i præsteembede ydes  

 flyttegodtgørelse efter aftalens kap. 1 og 2 til teologiske kandidater og  

 dermed ligestillede, der efter studietiden havde haft forudgående  

 beskæftigelse af mindst 1 års varighed.
 Den således ophævede bestemmelse er i den nye aftale erstattet med en  

 bestemmelse i § 18, stk. 1, hvorefter der til tjenestemænd, som ved første  

 ansættelse flytter ind i en anvist tjenestebolig, ydes flyttegodtgørelse  

 efter aftalens regler om ansøgt forflyttelse uden forbindelse med  

 forfremmelse, jf. kap. 1 og 2. Den nye regel har virkning fra 1. april 1987.
 Flyttegodtgørelsesaftalen og det tilsluttede cirkulære fra  

 finansministeriet er tidligere herfra udsendt til stiftsøvrighederne.
 Man bemyndiger stiftsøvrighederne til at udbetale flyttegodtgørelse ved  

 førstegangsansættelse eller genansættelse 1. april 1987 eller senere i  

 tjenestemandsstilling som præst, til hvilken tjenestebolig er knyttet.  

 Godtgørelsen omfatter:
 P.M.V.
 E.B.
K.
BAGGER KOPI til:
