Fremsat den 30. oktober 2003 af  

 Jørn Jespersen (SF),  

 Aage Frandsen (SF) og Anne Grete&nbsp  

 ;Holmsgaard (SF) Forslag til folketingsbeslutning om lempelse af grænseværdierne i EU for aflatoksiner i  

 fødevarer Folketinget pålægger regeringen at arbejde aktivt for, at  

 grænseværdien for aflatoksiner i fødevarer ændres til den internationale  

 Codex  

 Alimentarius-standard, og for, at ulandene gives mulighed for at føre den  

 nødvendige kontrol med deres produkter.
Bemærkninger til forslaget Handel er en essentiel faktor for vækst.
Over en længere  

 årrække er det ved intensivt arbejde lykkedes at opnå enighed i det  

 internationale samfund om at afskaffe nogle af de toldbarrierer, der har  

 været  

 sat som vandtætte skotter mellem handel i Vesten og udviklingslandene.
Hidtil  

 har fokus således været på de toldmæssige handelshindringer, og en proces er  

 i  

 gang for at afskaffe disse.
Det må dog konstateres, at denne proces går alt  

 for  

 langsomt og hvert år koster menneskeliv i udviklingslandene på grund af tabte  

 eksportindtægter.
 De ikketoldmæssige handelsbarrierer har imidlertid indtil  

 nu været overset.
Et eksempel er Afrika, som repræsenterer 10 pct. af verdens  

 befolkning, men kun 2 pct. af verdens handel.
I perioden 1962-93 er Afrikas  

 eksport faldet med 11 mia. dollars om året.
Dette skyldes i høj grad, at de  

 standarder, EU har vedtaget på fødevare-, sundheds- og miljøområdet,  

 forhindrer  

 udviklingslandene i at eksportere deres produkter.
I adskillige tilfælde har  

 EU  

 langt lavere standarder end Codex Alimentarius, hvilket kommer til at fungere  

 som en handelshindring.
Det gælder for eksempel for handelen med jordnødder,  

 der er et centralt eksportprodukt for mange afrikanske lande.
De strammere  

 standarder har vidtrækkende konsekvenser for udviklingslandenes muligheder  

 for  

 at handle med EU, mens de sundheds- eller miljømæssige fordele ofte kan være  

 svære at få øje på.
Sænkning af standarden EUs standard for aflatoksin er væsentlig lavere end den  

 internationale standard.
Det er dybt skadeligt for udviklingslandene, idet  

 standarden alene i Afrika medfører tabte eksportindtægter på omkring 670 mio.  

 USD om året.  

1)  

  

  Dette skal sammenholdes med, at  

 den lave standard ikke har nogen nævneværdig sundhedsmæssig effekt.
Således  

 vurderer Verdensbanken, at EUs lavere standard sparer under 1  

 menneskeliv om  

 året i EU.  

2)  

  

  Studier  

 har antydet en sammenhæng mellem aflatoksin og leverkræft, men ikke, at  

 forskellen mellem den internationale grænseværdi og EUs lavere  

 grænseværdi har  

 nogen sundhedsmæssig effekt.
Derfor foreslås det, at grænseværdien tilpasses  

 internationalt niveau, idet det vurderes, at de sundhedsmæssige konsekvenser  

 af  

 en sådan ændring vil være forsvindende små.
Som opfølgning på tilpasningen af grænseværdien for  

 aflatoksin til den internationale Codex Alimentarius-standard, er det  

 nødvendigt at give udviklingslandene hjælp til at opbygge de nødvendige  

 certificerings- og kontrolsystemer, så de kan overholde standarderne.  

 Reglerne  

 ændres ofte og er svære at gennemskue.
Dette udgør en yderligere barriere for  

 udviklingslandenes adgang til det europæiske marked.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om lempelse af grænseværdierne i EU for aflatoksiner i  

 fødevarer.
(Beslutningsforslag nr.
B 29).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
1)  

 Ifølge studie fra Verdensbanken, Otsuki, Wilson and Sewadeh: A race to the  

 top?  

 A case study on food safety standards and African exports.
Marts 2001.
2)  

 1,4 liv per 1 milliard personer.
Ifølge studie fra Verdensbanken, Otsuki,  

 Wilson and Sewadeh: A race to the top? A case study on food safety standards  

 and African exports.
Marts 2001.
