(Til rektorerne for samtlige seminarier  

 med HF-kursus, gymnasieskoler, studenterkursus og  

 Statens Kursus til HF, amtsrådene samt kommunalbestyrelserne i  

 Frederiksberg og Københavns kommuner) Mellem økonomi- og budgetministeriet og akademikernes centralorganisationer er der den 30. juni 1973 indgået vedlagte aftale om tjenestetiden for tjenestemandsansatte lærere ved selvstændige kursus til HF og for tjenestemandsansatte lærere, der underviser ved de til statslige og kommunale (amtskommunale) gymnasieskoler, studenterkursus og seminarier knyttede kursus til HF.
Det bemærkes, at bestemmelserne i aftalen har virkning fra 1. august 1972,  

 dog har bestemmelserne i § 8, stk. 1 om reduktion for opgaverettelse i 2.  

 fremmedsprog og legemsøvelser virkning fra 1. august 1971, og at aftalen kun  

 har gyldighed indtil 31. juli 1973. Ny aftale for tiden efter den 1. august  

 1973 vil blive søgt afsluttet og udsendt snarest.
Indtil da anvendes de i  

 vedlagte aftale indeholdte bestemmelser med forbehold om eventuel regulering,  

 når ny aftale foreligger.
Det bemærkes dog, at de i § 8 nævnte satser for  

 timereduktion for opgaverettelse nedsættes pr. 1. august 1973 som anført i  

 direktoratets cirkulærskrivelse af 26. juli 1973 (Regelsamling 08-08) om nye  

 rettekvotienter i gymnasie- og studenterkursusklasser (1 eksemplar vedlagt  

 til seminarierne), samt at den i § 11 nævnte timereduktion fra det 60. år  

 ændres, således at aldersreduktion med virkning fra den 1. august 1973 at  

 regne ydes fra et skoleårs begyndelse og regnes fra den 1. august i det  

 kalenderår, hvori læreren fylder 60 år.
P.
D.
V.
E.
Metz eksp. sekr.
 30. juni 1973.
 Bilag.
Aftale mellem undervisningsministeriet og Akademikernes Centralorganisation om tjenestetiden for tjenestemandsansatte lærere ved selvstændige kursus til  

 højere forberedelseseksamen og for tjenestemandsansatte lærere, der  

 underviser ved de til statslige og kommunale (amtskommunale) gymnasieskoler,  

 studenterkursus og seminarier knyttede kursus til højere  

 forberedelseseksamen.
 Akademikernes Centralorganisation og undervisningsministeriet har i  

 henhold til § 45, stk. 2 i lov om tjenestemænd i staten, folkeskolen og  

 folkekirken og i tilknytning til undervisningsministeriets cirkulære af 29.  

 januar 1971 om tjenestetiden for tjenestemandsansatte lærere ved statslige og  

 kommunale gymnasieskoler og studenterkursus og undervisningsministeriets  

 cirkulære af 2. marts 1971 om tjenestetiden for tjenestemandsansatte lærere  

 ved statens seminarier indgået nedenstående aftale om tjenestetiden for  

 lærere, der underviser ved kursus til højere forberedelseseksamen (HF-  

 kursus).
 Indledning.
Det pligtige årlige undervisningstimetal er fastsat under hensyntagen til,  

 at det påhviler lærere ved HF-kursus - ud over at tilrettelægge og forberede  

 undervisningen m.v. - at varetage en række opgaver uden direkte forbindelse  

 med undervisningen, herunder oprettelse af fagligt og tværfagligt samarbejde  

 mellem lærerne, udøvelse af forskellige administrative funktioner, deltagelse  

 i møder med elever og forældre, lærerrådsmøder samt elevdemokratisk arbejde  

 og medvirken ved gennemførelse af prøver og eksaminer.
Endvidere har lærerne  

 pligt til i et omfang svarende til indtil 4 dage pr. år at stå til rådighed  

 for kursus til deltagelse i pædagogiske kurser og planlægningsmøder m.v.
A.
Det pligtige undervisningstimetal for lærere ved selvstændige HF-  

  kursus.
 § 1.  For lektorer og adjunkter er det normale  

 pligtige antal undervisningstimer 880 årligt, svarende til 22 ugentlige timer  

 i 40 uger.
 stk. 2. For studielektorer kan det i stk. 1 anførte pligige timetal med  

 undervisningsministerens godkendelse nedsættes, såfremt omfanget af  

 studielektorens særlige opgaver i det enkelte tilfælde begrunder det.
 § 2.  For rektorer er det pligtige antal  

 undervisningstimer 7 ugentlige timer.
 stk. 2. For rektorer ved særligt store HF-kursus kan der med  

 undervisningsministeriets godkendelse i det enkelte tilfælde ske nedsættelse  

 af det i stk. 1 anførte pligtige timetal.
 § 3.  Undervisningstimerne skal normalt være af 50  

 min. varighed.
 § 4.  Det pligtige undervisningstimetal nedsættes  

 efter de nedenfor fastsatte regler om timereduktion for opgaverettelse,  

 studievejledning m.v. og ved det 60. år.
B.
Løntimetallet og dets beregning.
§ 5.  Beregningen af det timetal, som skal lægges til  

 grund for lønberegningen, løntimetallet, foretages med udgangspunkt i det  

 ugentlige skematimetal.
Hertil lægges samtlige timereduktioner beregnet efter  

 de nedenfor anførte retningslinier, idet det samlede reduktionstimetal for  

 den enkelte tjenestemand afrundes opad til det nærmeste antal hele, halve  

 eller kvarte timer.
Det herved fremkomne løntimetal skal ved fuld tjeneste  

 normalt svare til det for vedkommende tjenestemand i henhold til §§ 1-2  

 gældende pligtige undervisningstimetal.
stk. 2. Hvis løntimetallet overstiger det pligtige undervisningstimetal  

 for vedkommende tjenestemand, skal de fremkomne overtimer vederlægges efter  

 de derom aftalte regler.
Studielektorer og rektorer kan dog ikke oppebære  

 overtimebetaling.
C.
Timereduktion for undervisning ved de til statslige og kommunale  

  (amtskommunale) gymnasieskoler, studenterkursus og seminarier  knyttede  

 HF-kursus.
 § 6.  Gymnasieoverlæreres og gymnasielæreres  

 undervisningstimer ved et til vedkommende gymnasieskole (studenterkursus)  

 knyttet HF-kursus indgår i årstimetallet (1080), idet det ugentlige antal  

 skematimer ved HF-kursus omregnes i forhold 27:22 og derefter multipliceres  

 med 40.
 § 7.  Seminarielektorers og seminarieadjunkters  

 undervisningstimer ved et til vedkommende seminarium knyttet HF-kursus indgår  

 i årstimetallet (684), idet det ugentlige antal skematimer ved HF- kursus  

 omregnes i forholdet 19:22 og derefter multipliceres med 36.
D.
Timereduktion for opgaverettelse.
 § 8.  For opgaverettelse ydes timereduktion efter  

 nedenstående satser under forudsætning af, at der i de nævnte fag udføres  

 skriftlige arbejder, der skal rettes af læreren uden for skoletiden.  

 Timereduktionen ydes lærere, der underviser ved såvel selvstændige som til  

 gymnasieskoler, studenterkursus og seminarier knyttede HF- kursus.
