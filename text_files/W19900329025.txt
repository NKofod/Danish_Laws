Et medlem, der blev sagt op i jobtilbud, da arbejdet var for fysisk  

 krævende for medlemmet, blev ikendt 5 ugers karantæne.
Endvidere fandt kassen  

 og direktoratet, at medlemmet ikke var til rådighed for arbejdsmarkedet, da  

 han ikke i 2 1/2 år havde haft arbejde og var ophørt i arbejdstilbud, uden at  

 der forelå lægelig dokumentation for, at medlemmet var blevet tilrådet at  

 ophøre i arbejdstilbuddet.
 Ankenævnet fandt, at medlemmet først igen kunne få ret til dagpenge,  

 når han havde haft mere end 300 timers arbejde i en periode på 10 uger, fordi  

 han uden fyldestgørende grund var ophørt i et arbejdstilbud, jf. § 13, nr. 4,  

 i bekendtgørelse nr. 315 af 17. maj 1989.
 Ankenævnet fandt imidlertid, at den ikendte karantæne på 5 uger burde  

 ophæves, idet der med reglen i bekendtgørelsens § 13, nr. 4, er gjort  

 endeligt op med sanktionsspørgsmålet i et tilfælde som det foreliggende.
 Et medlem, der havde været i jobtilbud på en teknisk skole i perioden 1. -  

 30. juni 1989, blev opsagt på grund af arbejdets art.
Medlemmet oplyste ved personligt fremmøde i arbejdsløshedskassen, at  

 arbejdet var fysisk hårdt, da han led af dårlig ryg.
Medlemmet havde ikke  

 forsøgt at påtale dette over for arbejdsgiveren, men havde sygemeldt sig.  

 Medlemmets læge havde imidlertid ikke villet give ham en sygemelding, da han  

 mente, at medlemmet intet fejlede.
Medlemmet havde nu meddelt  

 arbejdsformidlingen, at han havde dårlig ryg.
Arbejdsgiveren oplyste, at medlemmet før ansættelsen blev orienteret om  

 arbejdsopgaverne ved skolen, herunder at der ofte forekom flytteopgaver og  

 lignende, der krævede fysiske anstrengelser.
Medlemmet blev forespurgt, om  

 han havde nogen form for fysiske skavanker.
Over for arbejdsgiveren havde  

 medlemmet bedyret, at han var sund og frisk, og at han udmærket kunne tåle  

 fysisk arbejde.
Kort efter ansættelsen meldte medlemmet sig syg med ondt i  

 ryggen.
Arbejdsgiveren bad om en lægeerklæring på en eventuel rygskade, men  

 modtog en almindelig sygeerklæring på kort tids sygdom.
Ved en efterfølgende  

 telefonsamtale havde medlemmet meddelt arbejdsgiveren, at han mente, at  

 arbejdet var for hårdt for ham, hvorfor der var enighed om, at han ikke  

 skulle komme mere.
Den sidste arbejdsdag var den 19. juni 1989. Medlemmet  

 oppebar dog løn til den 30. juni 1989.
 Arbejdsløshedskassen fandt, at da medlemmet var ophørt i et arbejdstilbud,  

 ansås han ikke for at være til rådighed for arbejdsmarkedet, hvorfor han blev  

 udelukket fra dagpenge, indtil han havde haft mere end 300 timers arbejde i  

 en periode på 10 uger.
Medlemmet klagede til direktoratet over denne afgørelse.
Medlemmet  

 anførte, at han var indstillet på at tage jobbet, idet han troede, at det var  

 kortvarigt.
Han blev tilknyttet 5 tekniske skoler, som skulle have flyttet en  

 del.
Der var således tale om mere fysisk hårdt arbejde, end han nogensinde  

 kunne have forestillet sig.
Medlemmet havde haft dårlig ryg i 5 år og bl.a.  

 været i behandling for denne på Glostrup Hospital.
Efter ca. 19 dage i  

 arbejdstilbuddet begyndte hans ryg at give smerter.
Medlemmet henvendte sig  

 derfor hos sin læge med henblik på indhentelse af den specielle  

 lægeerklæring, som arbejdsgiveren havde anmodet om.
Medlemmets læge havde  

 ferie i denne periode, og han måtte i stedet kontakte hans vikar, som var  

 medlemmet fuldstændig ubekendt.
Vikaren ønskede ikke at gå ind i  

 problematikken omkring medlemmets ryggener, og derfor fik arbejdsgiveren i  

 første omgang en sygemelding af kortere varighed.
Medlemmet anførte videre, at efter hans læges ferieophør kontaktede han  

 ham med henblik på den specielle lægeerklæring, som arbejdsgiveren havde  

 anmodet om.
Da medlemmet følte sig en del forulempet af lægen, valgte han  

 desværre at forlade denne og klinikken uden at have fået en lægeerklæring og  

 uden at have været klar over konsekvenserne.
Siden problemerne med ryggen  

 opstod, havde medlemmet løbende holdt arbejdsformidlingen orienteret herom.
Medlemmet anførte videre, at han ikke kendte de danske regler  

 tilstrækkeligt.
Han følte ikke, at han havde fået den rådgivning, som bl.a.  

 kunne have oplyst ham om konsekvenserne af hans sygefravær.
Medlemmet  

 betragtede sig ikke som ophørt, men snarere som sygemeldt, og var indstillet  

 på andet jobtilbud.
Hvis hans anke ikke gik igennem, anmodede han om, at hans  

 ankebrev eventuelt kunne få opsættende virkning, således at hans sag kunne  

 blive revurderet, såfremt han fremskaffede dokumentation for, at hans ryg var  

 for dårlig til det jobtilbud, han havde på de 5 tekniske skoler.
 Arbejdsløshedskassen meddelte efterfølgende medlemmet, at han endvidere  

 var ikendt 5 ugers karantæne i forbindelse med arbejdsophøret.
Ved personligt fremmøde i direktoratet afleverede medlemmet lægeerklæring  

 af 21. november 1989. Det fremgik af lægeerklæringen, at medlemmet første  

 gang pådrog sig akut lændehold i 1985. Der blev på daværende tidspunkt  

 foretaget en røntgenfotografering, som viste skævhed svarende til rygsøjlen.  

 Medlemmet blev anbefalet optræning med svømning og lignende.
Han blev senere  

 behandlet fysiurgisk med massage.
Det sidste notat vedrørende rygsmerter var  

 fra den 14. november 1986. Medlemmet havde henvendt sig hos sin tidligere  

 læge den 21. juni 1989 med hold over lænden, angiveligt forårsaget af  

 arbejdet ved den tekniske skole, hvor medlemmet fungerede som arbejdsmand med  

 flytning af møbler og rengøring.
Medlemmets tidligere læge havde afslået  

 sygemeldingen.
Det fremgik videre af lægeerklæringen, at lægen ved undersøgelsen den 21.  

 november 1989 havde fundet, at der var en rygskævhed og iøvrigt god funktion  

 af ryggen.
Der var ingen kraftnedsættelse af benene, og der var normal hæle-  

 og tågang og ingen neurologiske forstyrrelser.
Lægens diagnose var således  

 rygskævhed.
På baggrund af det foreliggende havde lægen vanskeligt ved at  

 udtale sig om, hvorvidt medlemmet havde en ryglidelse, der ville have  

 betydning for erhvervsevnen, således at medlemmet kun kunne varetage  

 ikke-rygbelastende arbejde.
Efter at være forelagt lægeerklæringen udtalte arbejdsløshedskassen, at  

 medlemmet var indmeldt i arbejdsløshedskassen den 1. marts 1986 med  

 dagpengeret fra den 1. marts 1987. Medlemmet var blevet pålagt 5 ugers  

 karantæne på grund af selvforskyldt ledighed fra den 1. oktober 1986, idet  

 han var udeblevet i et arbejdsforhold.
I perioden 1. marts - 15. september  

 1986 havde medlemmet haft 1.120 faktiske arbejdstimer, og han havde ikke  

 været i arbejde siden ledigmeldelsen og frem til arbejdstilbuddets start.  

 Endvidere havde medlemmet ikke over for arbejdsformidlingen oplyst, at der  

 skulle tages specielle hensyn til hans ryg.
Det var arbejdsløshedskassens opfattelse, at når medlemmet i 2 1/2 år ikke  

 havde haft arbejde, skulle han ind i en tilpasningsperiode, for at musklerne  

 kunne tilpasse sig en ny arbejdssituation.
Arbejdsløshedskassen henviste til,  

 at medlemmets første henvendelse til lægen medførte, at denne ikke mente, at  

 der var noget i vejen for, at han kunne fortsætte med at arbejde.  

 Arbejdsløshedskassen fandt ikke, at der var grundlag for at ændre den trufne  

 afgørelse.
 Direktoratet fandt, at medlemmet var blevet afskediget med en grund, der  

 væsentligst kunne tilregnes ham, jf. arbejdsløshedsforsikringslovens § 63,  

 stk. 1, nr. 3, og direktoratets bekendtgørelse nr. 315 af 17. maj 1989, § 26,  

 stk. 1.
 Direktoratet fandt herudover, at medlemmet måtte antages at være ophørt  

 med arbejdet den 19. juni 1989, og at karantænen løb fra denne dato, idet  

 medlemmet fra dette tidspunkt måtte anses for frigjort fra  

 ansættelsesforholdet.
Direktoratet lagde vægt på, at det ikke af den lægelige dokumentation  

 fremgik, at medlemmet var tilrådet at ophøre i arbejdstilbuddet.
Direktoratet  

 henviste til medlemmets læges udtalelse af 21. november 1989, til at  

 medlemmet ikke forud for arbejdsophøret i arbejdstilbuddet havde oplyst over  

 for arbejdsformidlingen, at der skulle tages specielle hensyn til hans ryg,  

 samt til at han var gjort bekendt med arbejdets karakter ved en samtale på  

 arbejdsstedet, inden han accepterede arbejdstilbuddet.
 Iøvrigt kunne direktoratet henvise til, at medlemmets første henvendelse  

 til lægen medførte, at denne ikke mente, at der var noget i vejen for, at han  

 kunne fortsætte med at arbejde.
 Direktoratet henviste endvidere til § 11, nr. 5, i direktoratets  

 bekendtgørelse nr. 315 af 17. maj 1989 og § 4, stk. 1.
 Direktoratet fandt ikke grundlag for at tilsidesætte det af  

 arbejdsløshedskassen udøvede skøn, hvorefter medlemmet ikke ansås for at være  

 til rådighed for arbejdsmarkedet.
 Medlemmet kunne derfor først igen få ret til dagpenge, når han havde haft  

 mere end 300 timers arbejde i en periode på 10 uger, jf.  

 arbejdsløshedsforsikringslovens § 62, stk. 1, nr. 5, og § 14, stk. 2, i  

 ovennævnte bekendtgørelse.
 Direktoratet lagde ved afgørelsen vægt på medlemmets hidtidige tilknytning  

 til arbejdsmarkedet, herunder, at han ikke, siden han ledigmeldte sig den 1.  

 oktober 1986, selv havde kunnet skaffe sig arbejde, sammenholdt med årsagen  

 til arbejdsophøret i arbejdstilbuddet, samt at det ikke af den lægelige  

 dokumentation fremgik, at han var tilrådet at ophøre i arbejdstilbuddet.
 Direktoratet bemærkede, at medlemmets ret til dagpenge herefter iøvrigt  

 ville afhænge af, om han opfyldte arbejdsløshedsforsikringslovens øvrige  

 betingelser for ret til dagpenge, herunder bestemmelsen i  

 arbejdsløshedsforsikringslovens § 55, ifølge hvilken ret til dagpenge er  

 afhængig af, at medlemmet forud for hver udbetaling af dagpenge har haft  

 arbejde som lønmodtager i en tid, som sammenlagt svarer til arbejde i fagets  

 fulde sædvanlige arbejdstid i mindst 26 uger inden for de sidste 18 måneder.
 Direktoratet tilføjede, at man som medlem af en arbejdsløshedskasse selv  

 var forpligtet til at holde sig orienteret om de gældende regler vedrørende  

 dagpengeret m.v. i arbejdsløshedsforsikringsloven og arbejdstilbudsloven samt  

 de dertil knyttede cirkulærer og andre forskrifter.
 Ved indankningen den 15. januar 1990 anførte medlemmets advokat:
 »Jeg gør på min klients vegne gældende, at den trufne afgørelse er  

 forkert, idet en afgørelse med så alvorlige konsekvenser for min klient  

 forudsætter, at der foreligger klar og utvetydig dokumentation for de  

 forhold, der påberåbes som årsag til såvel bestemmelsen om karantæne som  

 dagpengeret.
 Sådan klar og utvetydig dokumentation foreligger ikke.
 Det fremgår ubestridt af sagen, herunder af sagsfremstillingen i  

 direktoratets skrivelse af 2. januar 1990, at min klient gennem længere tid  

 har lidt af en ryglidelse, herunder at lidelsen har været til stede forud for  

 påbegyndelsen af ansættelsesforholdet på den tekniske skole.
Det bestrides, at der fra ansættelsesstedets side på nogen som helst måde  

 er givet oplysning om, at det tilbudte arbejde indebar hårdt krævende fysisk  

 arbejde.
Sådan underretning burde helt klart have været givet under hensyn  

 til, at min klient i 2 1/2 år ikke har haft arbejde, således at min klient  

 skulle igennem tilpasningsperioden, såfremt der blev tilbudt arbejde af hårdt  

 fysisk karakter.
Det fremgår, at arbejdsløshedskassen har erklæret sig enig  

 heri.
 Det er ukorrekt, at der fra lægelig side foreligger erklæring om, at min  

 klient kunne fortsætte i det tilbudte arbejde.
 Tværtimod har min klient fået lægelig attestation af kortvarig  

 sygemelding, idet særlig undersøgelse og specialerklæring er henvist til  

 gennemførelse hos min klients egen læge af den vikarierende læge, der i  

 første omgang undersøgte min klient.
 Jeg finder det er uden betydning for sagen, hvorvidt den efterfølgende  

 erklæring er indhentet fra min klients tidligere læge, eller den læge, der  

 rent faktisk kom til at foretage undersøgelsen.
 Denne læges erklæring kan iøvrigt ikke anses som en tilstrækkelig  

 afvisning af, at min klient har den påberåbte ryglidelse.
 Jeg bemærker for god ordens skyld, at oplysningen i lægens erklæring om,  

 at tidligere læge havde afvist sygemelding er ukorrekt, idet denne bygger på  

 en fejlopfattelse af min klients mundtlige oplysninger.
Som anført ovenfor blev der fra tidligere læge afgivet en kortvarig  

 sygemelding, idet der herudover skete henvisning til yderligere undersøgelse  

 hos sædvanlig læge.« Ankenævnet tiltrådte med den af direktoratet givne begrundelse, at  

 medlemmet først igen kan få ret til dagpenge, når han har haft mere end 300  

 timers arbejde i en periode på 10 uger, fordi han uden fyldestgørende grund  

 er ophørt i et arbejdstilbud, jf. den anførte bekendtgørelses § 13, nr. 4.
 Ankenævnet fandt imidlertid, at den ikendte karantæne på 5 uger burde  

 ophæves, idet der med reglen i bekendtgørelsens § 13, nr. 4, var gjort  

 endeligt op med sanktionsspørgsmålet i et tilfælde som det foreliggende.
 Ankenævnet ændrede for så vidt Direktoratet for  

 Arbejdsløshedsforsikringens afgørelse.
 Ingen.
