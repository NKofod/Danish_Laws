Nr LSF 82 Forslag til Lov om ændring af lov om ændring af lov om social bistand  

 (Forlængelse af tilskud til forældre med privat børnepasning) Fremsat af socialministeren (Karen Jespersen) den 22. november 1995 Vedtaget ved tredjebehandling den 15. december 1995 Lov nr. 1115 af 20/12/1995 § 1 I lov nr. 501 af 30. juni 1993 om ændring af lov om social bistand.  

 (Tilskud til forældre med privat børnepasning) foretages følgende ændring:
 1. I § 2, stk. 2, ændres »31. december 1995« til:  

 »31. december 1997«.
§ 2 Loven træder i kraft den 1. januar 1996.
Oprindeligt fremsat forslag § 1 I lov nr. 501 af 30. juni 1993 om ændring af lov om social bistand  

 foretages følgende ændring:
 I § 2, stk. 2, ændres »31. december 1995« til: »31.  

 december 1997«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger Baggrund for lovforslaget Ved lov nr. 501 af 30. juni 1993 fik kommunerne adgang til at yde tilskud  

 til forældre med privat børnepasning.
I regeringsgrundlaget »En ny start« indgik, at der skulle gøres  

 en indsats for at nedbringe ventetiderne til dagtilbud for børn.
I denne  

 sammenhæng blev ordningen med tilskud til forældre med privat børnepasning  

 indført for en tidsbegrænset periode fra 1. januar 1994 til og med 31.  

 december 1995 ud fra det synspunkt, at ventelisteproblemet til offentlige  

 dagtilbud, da måtte forventes at være væsentligt reduceret.
 Da der endnu i nogle kommuner er ventetid til offentlige dagtilbud, og  

 flere kommuner fortsat ønsker at yde økonomisk tilskud til forældre med  

 privat børnepasning, indtil der kan tilbydes en plads i et offentligt  

 dagtilbud, foreslås ordningen forlænget for en tidsbegrænset periode, idet  

 det må forventes, at ventelisteproblemet vil blive reduceret med den  

 planlagte udbygning med kommunale dagtilbud.
Lovens ordning Ordningen med, at kommunerne kan vælge at yde et økonomisk tilskud til  

 forældre med privat børnepasning, er beregnet på at løse et midlertidigt  

 pasningsproblem for forældre med børn, der ikke benytter et offentligt  

 dagtilbud, og indtil barnet kan tilbydes et offentligt pasningstilbud.  

 Tilskuddet falder bort, så snart der kan anvises en plads i et offentligt  

 dagtilbud.
Tilskuddet kan endvidere kun ydes til forældre i en tidsbegrænset  

 periode på højst 12 måneder.
Det er således ikke intentionen bag § 63 a, at  

 denne tilskudsordning skal erstatte oprettelsen af pladser i det offentlige  

 system.
§ 63 a giver kommunalbestyrelsen mulighed for at beslutte at indføre en  

 ordning, hvorefter forældre med børn i alderen 24 uger til og med 2 år kan få  

 et ensartet tilskud pr. barn til delvis dækning af udgifter til privat  

 pasning af deres barn.
Tilskuddet ydes til privat pasning efter forældrenes  

 eget valg, fx ung pige (m/k) i huset, privat dagpleje, en privat institution  

 uden offentlige tilskud eller lignende.
Tilskuddet kan ikke ydes til  

 forældre, der selv passer deres barn.
 Tilskuddet må højst udgøre 50 pct. af den samlede udgift, forældrene har  

 til pasningen og kan ikke overstige 20.000 kr. årligt.
Forældrene skal dokumentere, at barnet har et pasningsbehov, som opfyldes  

 ved, at barnet passes mod betaling.
Kommunalbestyrelsen skal godkende aftalen  

 mellem den, der passer barnet, og forældrene.
Denne godkendelse skal sikre,  

 at der ikke er tale om en proformaaftale, både for så vidt angår  

 pasningsbehovet og den økonomiske del af aftalen.
Kommunen skal således  

 sikre, at der er tale om et pasningsbehov, som den selv ville opfylde, hvis  

 der var pladser nok.
 Tilskuddet er skattefrit for forældrene, men den, der passer barnet, er  

 forpligtet til at opgive betalingen til skattevæsenet.
 Ifølge den sociale ressourceopgørelse fra Danmarks Statistik blev der i  

 januar 1994 udbetalt 100 tilskud efter § 63 a, og i januar 1995 blev der  

 udbetalt 193 tilskud.
KL's undersøgelse fra april 1995 om pladsgaranti, ventelister og  

 forældreorlov m.m. beskriver, at denne tilskudsordning har en vis - omend  

 aftagende - udbredelse i kommunerne. 40 kommuner eller ca. 15 pct. benytter  

 tilskudsordningen.
Det gennemsnitlige tilskud er på 18.261 kr. på årsbasis.
Administrative konsekvenser Forlængelse af tilskudsordningen vil fortsat medføre administrative  

 opgaver i forbindelse med blandt andet kommunens behandling af ansøgningerne  

 og godkendelse af aftalerne.
Økonomiske konsekvenser Lovforslaget har ingen konsekvenser for de økonomiske forhold mellem  

 staten og kommunerne.
Erhvervsøkonomiske konsekvenser Lovforslaget har ikke erhvervsøkonomiske konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Forslaget medfører, at reglerne om tilskud til forældre med privat  

 børnepasning fortsætter i yderligere en periode på 2 år frem til 31. december  

 1997.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 501 af 30. juni 1993 om ændring af lov om social bistand ændres  

 § 2, stk. 2.
§ 2. - - - Stk. 2. § 63 a i lov om social bistand, som affattet ved denne  

 lovs § 1, ophæves den 31. december 1995.
