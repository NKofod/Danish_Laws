Bekendtgørelse om ændring af bekendtgørelse om udvidet mulighed for slutlån som følge af covid-19 § 1 I bekendtgørelse nr. 608 af 12. maj 2020 om udvidet mulighed for slutlån som følge af covid-19 foretages følgende ændringer:
 1. § 1 affattes således:
»§ 1. Slutlånstiden efter lovens § 21, stk. 5, kan udvides med yderligere 3 måneder til i alt højst 30 måneder, og for uddannelsessøgende med udvidet støttetid efter § 17, stk. 2, til i alt højst 18 måneder, når den uddannelsessøgende senest for august 2020 har brugt alle de måneder med slutlån eller stipendium, der kan gives til uddannelsen, jf. lovens § 21, stk. 5, nr. 1 og 2.« 2. I § 2 ændres »juni« til: »august«.
 3.  I § 3 ændres »4 måneder« til: »6 måneder«.
 4.  I § 4 ændres »31. august« til: »31. oktober«.
§ 2 Bekendtgørelsen træder i kraft den 1. juli 2020.
