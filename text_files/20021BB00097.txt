Fremsat den 25. februar 2003 af  

 Jytte Andersen (S), Povl Qvist Jørgensen (S),  

 Lone Møller (S), Peder Sass (S),  

 Frode Sørensen (S), Arne Toft (S) og  

 Jytte Wittrock (S) Forslag til folketingsbeslutning om teaterabonnementsordningen Folketinget pålægger regeringen at revidere  

 teaterabonnementsordningen efter følgende retningslinjer i  

 indeværende folketingsår:
1.	Teaterabonnementsordningen skal fortsat tjene sit oprindelige  

 formål, dvs. sikre størst mulig grad af lige adgang til  

 kulturaktiviteter for befolkningen.
Derfor skal abonnementsmidlerne fortsat  

 komme publikum til gode i form af nedsat pris på adgang til teater.
2.	Administration og formidling af midlerne til abonnementsordningen  

 skal i fremtiden varetages af amterne.
Derfor skal der opstilles klare  

 retningslinjer for, hvorledes den amtslige varetagelse af abonnementsmidlerne  

 skal udmøntes:
 a)	Det skal klargøres, hvilke instanser i amterne der skal  

 stå for administration, formidling og koordinering af  

 abonnementsmidlerne, og hvorledes disse instanser skal være  

 repræsenteret.
b)	De enkelte teatre og institutioner kan udforme individuelle rabat-  

 og tilskudsordninger inden for rammerne af de overordnede retningslinjer, der  

 er formuleret af de amtslige instanser, samt inden for rammerne af de midler,  

 de er blevet tildelt.
Sådanne særskilte rabat- og  

 tilskudsordninger kan også udformes i et samarbejde mellem flere teatre  

 eller institutioner.
c)	Der skal fra centralt hold stilles krav til amterne om en sikring af  

 billettilskud til børn og unge.
Amterne skal tilse, at de enkelte  

 teatre og institutioner tilgodeser børn og unge i de specifikke rabat-  

 og tilskudsordninger.
Opfyldelsen af dette krav skal dokumenteres til  

 Kulturministeriet mindst én gang årligt.
d)	Der skal fra centralt hold stilles krav til amterne om en sikring af  

 det kvalitative indhold i det teaterudbud, som der ydes tilskud til.
Derfor  

 skal abonnementsmidlerne først og fremmest være reserveret de  

 teatre, der leverer teater og kunst i teaterlovens forstand.
Bemærkninger til forslaget Bemærkninger til forslagets enkelte  

 bestemmelser Ad 1:
 Teaterabonnementsordningen er en instans, der har haft til  

 formål at tilgodese et af de mest fundamentale spørgsmål i  

 dansk kulturpolitik: en demokratisering af kulturen i form af en sikring af  

 lige adgang til kultur for alle og størst mulig kulturel frihed for  

 den enkelte i forsøget på at undgå kulturelt betingede  

 sociale skel i samfundet.
En varetagelse af dette kulturpolitiske ansvar skal  

 også i fremtiden sikres.
Derfor må en revision af  

 teaterabonnementsordningen ske i overensstemmelse med principperne om  

 omfordeling   midlerne skal fortsat komme teatergængerne til gode   og  

 animere befolkningen til at gå mere i teatret ud fra overvejelser om  

 alder og indkomst.
 Ad 2:
 For at varetage det samfundsmæssige, kulturpolitiske  

 ansvar, der er forbundet med abonnementsordningen, er det nødvendigt,  

 at overdragelsen af varetagelsen til amterne indeholder klare retningslinjer  

 og krav.
a) Idet ansvaret for ordningen overdrages amterne, er det  

 nødvendigt, at ansvaret placeres i en veldefineret instans i det  

 enkelte amt.
Denne instans skal være repræsenteret således,  

 at den kan varetage de nødvendige funktioner for en opretholdelse og  

 sikring af ordningens formål og funktion, hvad angår formidling,  

 koordinering og kvalitetsvurdering.
Denne instans skal samtidig udforme og  

 formulere de overordnede retningslinjer i abonnementsordningen for de  

 regionale, professionelle aktører, som udbyder forestillinger, der er  

 tilknyttet amtet.
Disse retningslinjer skal være i overensstemmelse med  

 de krav, der stilles fra centralt hold.
Egnsteatrene er godkendt af Teaterrådet, der  

 fremover vil blive afløst af det nye kunstråd, jf.
L 128 om  

 oprettelse af kunstrådet.
Egnsteatrene er støttet af både  

 stat, amt og kommune, er spredt over hele landet og er administrativt store  

 nok til at varetage ansvaret for abonnementsmidlerne i samarbejde med  

 amterne.
For hovedstadens vedkommende kan DST (Det Storkøbenhavnske  

 Teaterfælleskab) fortsat varetage ordningen, med de formidlende og  

 koordinerende ændringer, revisionen medfører.
b) Teaterlandskabet i Danmark bliver til stadighed mere komplekst og  

 fragmenteret.
Samtidig udfordres teatret af det stigende kommercielle  

 medieudbud.
Der er derfor behov for, at de enkelte teatre/institutioner  

 får en større grad af frihed og mulighed for selv at tilpasse og  

 udvikle metoder til rabatordninger, billetsalg og markedsføring.
Denne  

 tilpasning skal ligge inden for rammerne af de retningslinjer, der er  

 formuleret af det enkelte amt.
Dette er særlig vigtigt, da der ikke  

 må opstå konkurrence om publikum mellem de enkelte teatre.  

 Publikums valg af teater skal være baseret på indhold og ikke  

 på pris.
Samtidig skal de overordnede retningslinjer sikre en vis  

 gennemskuelighed og ensartethed i tilbuddene til publikum.
c) Børn og unge er fremtidens teatergængere.
Derfor er det  

 vigtigt og nødvendigt at lette børns og unges adgang til  

 teaterudbud gennem lavere billetpriser for dermed på samme tid at sikre  

 lighedsbestræbelserne i kulturpolitikken og fremtidens publikum.
Der har tidligere været taget initiativer til  

 differentiering af billettilskud til f.eks. børn og unge, men  

 teaterpublikummet i Danmark er stadig elitært.
Det er i dag  

 primært folk med højere uddannelse og indkomst, der benytter  

 teatertilbuddene.
Denne tendens skal til stadighed forsøges udlignet.  

 Derfor skal en revideret abonnementsordning mindst være behæftet  

 med krav om billettilskud til børn og unge.
Efterfølgende er  

 det op til det enkelte teater, om det ønsker at udbyde særlige  

 nicheprodukter i form af rabatter til andre publikumsgrupper eller  

 institutioner, på særlige ugedage osv.
d) I spørgsmålet om, hvorledes abonnementsmidlerne skal  

 fordeles, er det af afgørende betydning, at de teatre/institutioner,  

 der modtager tilskuddet, også leverer kunst i teaterlovens forstand.  

 Derfor er det først og fremmest vigtigt, at abonnementsmidlerne er  

 reserveret de teatre, der modtager driftsstøtte i henhold til  

 teaterloven, hvilket samtidig vil bidrage til en forenkling af  

 bevillingsprocedurerne.
I det omfang de formidlende instanser skal foretage  

 kvalitative vurderinger i forbindelse med bevillinger, skal rammerne  

 være til stede, for at amterne kan få faglig bistand fra  

 Kunstrådet.
Idet støtten fremover vil tilfalde de teatre, der i  

 forvejen modtager driftsstøtte, vil private teatre ikke længere  

 modtage midler til abonnementsordningen.
I dag kan de private teatre  

 tiltrække et stort publikum og dermed generere store overskud på  

 enkelte forestillinger, idet de ikke er underlagt særlige krav om  

 teaterudbud gennem statsstøtten.
Dermed er de i stand til selv at  

 finansiere individuelle billettilskudsordninger.
Det skal bemærkes, at  

 de private teatre fortsat kan være tilknyttet den fælles  

 formidlingsordning, blot de selv finansierer tilskuddene.
Skriftlig fremsættelse Jytte Andersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 abonnementsordningen.
(Beslutningsforslag nr.
B 97).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
