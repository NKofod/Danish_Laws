 I medfør af § 3, stk. 2, jfr. § 1, stk. 2, i lov nr. 327 af 26. juni 1975  

 om lægemidler fastsættes:
BEKENDTGØRELSENS OMRÅDE § 1.  Bekendtgørelsen omfatter de i stk. 2 nævnte  

 svangerskabsforebyggende midler, som er undtaget fra reglerne i lov om  

 lægemidler.
Stk. 2.  Kondomer med eller uden lubrikering  

 (glidecreme) og okklusive pessarer af gummi er undtaget fra reglerne i lov om  

 lægemidler.
Endvidere kan sundhedsstyrelsen i forbindelse med behandling af  

 en ansøgning om registrering i henhold til lov om lægemidler af et  

 svangerskabsforebyggende middel af anden art bestemme, at midlet skal være  

 undtaget fra lovens regler.
Stk. 3.  For andre svangerskabsforebyggende midler  

 gælder reglerne i lov om lægemidler.
Kalendere, indikatorer til udregning af  

 »sikre perioder« og lignende er ikke omfattet af reglerne om  

 svangerskabsforebyggende midler.
 § 2.  Varer til anvendelse sammen med  

 svangerskabsforebyggende midler, f. eks. indføringsapparatur,  

 indfedtningscremer for pessarer m. v. anses som en del af det pågældende  

 svangerskabsforebyggende middel og er underkastet samme regler som dette.
GODKENDELSE § 3.  Detailforhandling af svangerskabsforebyggende  

 midler er kun tilladt, såfremt midlerne er godkendt af sundhedsstyrelsen.
§ 4.  Ansøgning om godkendelse af  

 svangerskabsforebyggende midler indsendes til sundhedsstyrelsens  

 farmaceutiske laboratorium, Frederikssundsvej 378, 2700 Brønshøj.
Ved  

 ansøgningen skal anvendes et særligt ansøgningsskema, der rekvireres fra  

 sundhedsstyrelsens farmaceutiske laboratorium.
Stk. 2.  Ansøgningen skal indgives af fremstilleren  

 (pakkeren) eller, for svangerskabsforebyggende midler, der importeres i  

 færdigpakket stand, af importøren.
Der skal for den, der ansøger om eller er  

 indehaver af en godkendelse, være en repræsentant med bopæl her i landet.
 Stk. 3.  Sundhedsstyrelsen kan fastsætte regler for  

 behandling af ansøgninger om godkendelse af svangerskabsforebyggende midler i  

 medfør af stk. 1.
 Stk. 4.  Sundhedsstyrelsen kan, når særlige  

 omstændigheder gør det påkrævet, knytte betingelser til godkendelsen.
 Stk. 5.  Godkendelse af de pågældende midler kan kun  

 ske, såfremt midlet a) fremstilles (herunder pakkes) i en virksomhed, der  

 råder over fornøden faglig kundskab, og hvis indretning og drift anses at  

 sikre betryggende fremstilling af de pågældende midler, b) ikke ved normal  

 anvendelse fremviser bivirkninger, der står i misforhold til den tilsigtede  

 virkning eller frembyder fare af sundhedsmæssig art, c) foreligger således  

 udarbejdet, at det i teknisk og kontrolmæssig henseende skønnes rimeligt, at  

 midlet overgives til almindelig anvendelse som svangerskabsforebyggende  

 middel.
 Stk. 6.  Sundhedsstyrelsen foranlediger løbende  

 offentliggørelse af godkendelser i Statstidende m.v.
 Stk. 7.  Sundhedsstyrelsen udsender årligt en revideret  

 fortegnelse over godkendte svangerskabsforebyggende midler.
 § 5.  Godkendelsen i henhold til § 4 er gyldig i 5 år.  

 Den kan forlænges med 5 år ad gangen, når ansøgning herom indsendes inden 3  

 måneder, før den udløber.
ALMINDELIGE BESTEMMELSER § 6.  Et svangerskabsforebyggende middels navn skal  

 godkendes af sundhedsstyrelsen.
 Stk. 2.  Sundhedsstyrelsen kan fastsætte regler om  

 svangerskabsforebyggende midlers mærkning, pakningsstørrelse, etiketter og  

 emballage og kan stille krav til enkelte svangerskabsforebyggende midler  

 herom.
§ 7.  Sundhedsstyrelsen kan forbyde forhandling og  

 udlevering samt give pålæg om tilbagekaldelse af restlagre fra grossister og  

 detailforhandlere af et svangerskabsforebyggende middel, der 1. stammer fra en virksomhed, som ikke vil medvirke  

 ved sundhedsstyrelsens kontrol, 2. ikke er af konstant sammensætning, hvis  

 indholdsstoffer mangler den fornødne kvalitet, eller som i øvrigt ikke  

 fremstilles (herunder pakkes) på betryggende måde, 3. ikke svarer til det, der angives på etiket, i  

 reklamer og lignende, 4. ved normal anvendelse medfører fare af  

 sundhedsmæssig art eller ikke kan antages at være i besiddelse af en  

 virkning, der er en betingelse for godkendelsen, 5. fremstilles (herunder pakkes) i en virksomhed, der  

 ikke opfylder betingelserne i den af sundhedsstyrelsen givne godkendelse, 6. har et andet indhold eller anvendelsesområde end  

 angivet, 7. får inddraget godkendelsen i medfør af § 8.
§ 8.  Godkendelse af et svangerskabsforebyggende  

 middel kan tilbagekaldes, såfremt 1. midlets sammensætning eller udseende ændres uden  

 sundhedsstyrelsens tilladelse, 2. betingelser for godkendelse ikke opfyldes, 3. midlet forhandles, udleveres, etiketteres eller  

 reklameres i strid med et forbud eller pålæg udstedt efter bekendtgørelsens §  

 7 eller i strid med regler udstedt i medfør af § 6, stk. 2, eller krav  

 stillet i medfør af samme bestemmelse, 4. der for midlet ikke længere er en repræsentant med  

 bopæl her i landet, jfr. § 4, stk. 2.
TILSYN OG KONTROL § 9.  Importører, fremstillere (herunder pakkere) og  

 grossister er underkastet tilsyn fra sundhedsstyrelsen.
 Stk. 2.  Tilsynet har adgang til samtlige lokaler og  

 alle sådanne oplysninger m.v., der efter sundhedsstyrelsens skøn er  

 nødvendige for at konstatere, om de for godkendelsen og forhandlingen  

 fastsatte vilkår til stadighed er opfyldt.
 § 10.  Sundhedsstyrelsen kan lade udtage eller  

 rekvirere prøver af godkendte svangerskabsforebyggende midler til kontrol.  

 Prøveudtagningen, kontrol m.v. foretages efter nærmere af sundhedsstyrelsen  

 udfærdigede regler.
Stk. 2.  Kontrollen udføres på prøver, der kan udtages  

 eller rekvireres såvel hos detailforhandlere som hos importører, fremstillere  

 (herunder pakkere) eller grossister.
Såfremt prøve udtages hos  

 detailforhandlere eller grossister, har disse ret til godtgørelse for prøven  

 hos importøren eller fremstilleren (pakkeren) mod aflevering af den for  

 prøven udstedte kvittering.
 Stk. 3.  Sundhedsstyrelsen er berettiget til at kræve  

 udleveret prøver af samtlige de i midlet indgående bestanddele og til at  

 kræve meddelt alle sådanne oplysninger, som findes nødvendige for  

 kontrolvirksomheden, herunder kræve indsendt behørigt bekræftede udskrifter  

 af fabrikations- samt analyse- eller undersøgelsesjournaler.
FORHANDLING § 11.  Kondomer må forhandles såvel fra butik som fra  

 indendørs eller udendørs automat, ligesom postordresalg er tilladt.
For så  

 vidt angår andre midler er postordresalg og salg fra automat kun lovligt,  

 såfremt sundhedsstyrelsen giver særlig tilladelse hertil.
 Stk. 2.  Detailforhandlere må kun videresælge  

 svangerskabsforebyggende midler i fremstillerens ubrudte for forbrugeren  

 bestemte originalemballage.
 Stk. 3.  Salg hos detailforhandlere af alle typer  

 svangerskabsforebyggende midler udover den for pågældende middel fastsatte og  

 på emballagen angivne holdbarhedsfrist er forbudt.
REKLAMERING § 12.  Reklamering for svangerskabsforebyggende midler  

 er tilladt under forudsætning af, at midlerne ikke direkte eller indirekte  

 reklameres som værende forebyggende, lindrende eller virksomme mod sygdomme  

 eller sygdomssymptomer.
 Stk. 2.  Sundhedsstyrelsen kan gøre undtagelse fra  

 bestemmelsen i stk. 1, når særlige grunde taler herfor.
Stk. 3.  Reklame for svangerskabsforebyggende midler  

 skal være nøgtern og saglig og må ikke give et overdrevent, ufyldestgørende,  

 misvisende eller vildledende billede af midlet.
Sundhedsstyrelsen kan stille  

 krav om, at oplysninger, der skal angives efter § 6, stk. 2, også skal  

 gengives i reklame for det pågældende svangerskabsforebyggende middel.
 Stk. 4.  Sundhedsstyrelsen kan pålægge fremstillere og  

 importører, at de ved skrivelser, tryksager eller annoncer skal udsende  

 rettelser og tilføjelser til de i reklamer indeholdte oplysninger.  

 Sundhedsstyrelsen kan foreskrive form og indhold for rettelser og  

 tilføjelser.
BIVIRKNINGER § 13.  Konstateres alvorlige bivirkninger eller fejl i  

 produktionen af et svangerskabsforebyggende middel, har  

 godkendelsesindehaveren pligt til omgående at underrette sundhedsstyrelsen.
STRAF § 14.  Overtrædelse af de i denne bekendtgørelse  

 fastsatte bestemmelser straffes med bøde.
 IKRAFTTRÆDELSESBESTEMMELSER.
 § 15.  Bekendtgørelsen træder i kraft den 1. april  

 1979.
 Stk. 2.  Bekendtgørelse nr. 610 af 15. december 1975 om  

 svangerskabsforebyggende midler ophæves.
