Meddelelse Nye regler om registreringsafgift af hyrevogne, der overgår til anden anvendelse Ved et af Folketinget vedtaget forslag til lov om ændring af lov om  

 registreringsafgift af motorkøretøjer mv udvides frikørselsordningen for  

 hyrevogne, som er berigtiget med 20 pct afgift efter § 6, stk 1, nr 2, i  

 nævnte lov eller tilsvarende bestemmelser i tidligere lovgivning.
 Efter den gældende ordning kan en hyrevogn omregistreres til privat  

 personbefordring efter at have kørt mindst 3 år og mindst 210 000 km som  

 hyrevogn, uden at der skal betales yderligere registreringsafgift.
 Der er nu også åbnet mulighed for, at en hyrevogn kan overgå afgiftsfrit  

 til anden anvendelse, når vognen har kørt mindst 2 år og mindst 250 000 km  

 som hyrevogn.
 Der skal fortsat betales registreringsafgift af en hyrevogn, som overgår  

 til anden anvendelse end erhvervsmæssig personbefordring, safremt køretøjet  

 ikke opfylder de foran anførte betingelser for frikørselen.
 De nye regler træder i kraft den 23 marts 1982, og de finder anvendelse på  

 køretøjer, som fra og med denne dato anmeldes til frigivelse over for  

 toldvæsenet overensstemmende med de herom gældende regler.
 Det påhviler således ejeren over for toldvæsenet at fremlægge  

 dokumentation for, at køretøjet har kørt mindst 3 år og mindst 210 000 km  

 eller mindst 2 år og mindst 250 000 km som hyrevogn.
Som dokumentation for, at åremålsbetingelsen er opfyldt, skal fremlægges  

 køretøjets registreringsattest, der indeholder to oplysninger af interesse i  

 denne forbindelse.
Det drejer sig for det første om den aktuelle  

 registreringsdato (seneste registrering), for det andet om datoen for  

 køretøjets første registrering.
Hvis disse datoer er ens og ligger mindst 3  

 år, henholdsvis 2 år tilbage, vil registreringsattesten normalt være  

 tilstrækkelig dokumentation for, at åremålsbetingelsen er opfyldt.
Såfremt køretøjet har haft flere ejere, vil datoerne være forskellige, og  

 der skal derfor fra tidligere ejer(e) fremskaffes yderligere dokumentation  

 for registreringen.
Det kan fx være kvittering for udligningsafgift  

 (vægtafgift) eller for ansvarsforsikringspræmie eller bevis for, at køretøjet  

 har været underkastet periodisk syn (§ 2 i justitsministeriets bekendtgørelse  

 om motorkøretøjer, der erhvervsmæssigt benyttes til befordring af personer) i  

 forbindelse med registreringen for den tidligere ejer.
Altså officielle  

 dokumenter.
Som dokumentation for, at km-betingelsen er opfyldt, skal fremlægges de  

 for køretøjet førte trafikbøger, indeholdende specificerede oplysninger bl a  

 om antallet af kørte km.
Der skal fremlægges dokumentation vedrørende  

 km-betingelsen for hele den periode, i hvilken køretøjet har været i drift  

 som hyrevogn.
