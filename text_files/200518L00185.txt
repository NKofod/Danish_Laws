Ændringsforslag stillet den 15. december 2005 Ændringsforslag til 3. behandling af Forslag  

 til lov om den skattemæssige behandling af gevinst og tab ved afståelse af  

 aktier m.v. (aktieavancebeskatningsloven) [af  

 skatteministeren (Kristian Jensen)] Af  

 	  

  

 skatteministeren:
Til § 2 1)  

  

 I  

  

 stk. 3, nr. 1,  

  

 indsættes efter »ligningslovens §  

 7 A,« ordene: »aktier omfattet af ligningslovens  

 § 7 H, aktier erhvervet ved udnyttelse af en købe- eller tegningsret omfattet  

 af ligningslovens § 7 H og aktier erhvervet ved udnyttelse af en købe- eller  

 tegningsret omfattet af ligningslovens § 28,«.
[Ændring som følge af vedtagelsen af L 56  Forslag til lov om  

 ændring af ligningsloven m.m. (Justering af reglerne for medarbejderaktier)] Til § 26 2)  

  

 I  

  

 stk. 3,1. pkt.,  

  

 indsættes efter »børsnoterede aktier« ordene: »og  

 aktier, som indgår i en beholdning omfattet af § 44,«.
[Anskaffelsessummen for aktier omfattet af § 44 om  

 overgangsordningen for små beholdninger af børsnoterede aktier skal ikke  

 indgå  

 i opgørelsen af den gennemsnitlige anskaffelsessum] Til § 44 3)  

  

 I  

  

 stk. 1  

  

 indsættes efter 1. pkt. som nye punktummer:
»Ved opgørelsen af kursværdien pr. 31. december 2005 anses aktier,  

 som kun omsættes på NASDAQ, for at være unoterede, medmindre den  

 skattepligtige  

 vælger, at aktierne skal anses for at være børsnoterede.
Valget skal gælde  

 hele  

 den skattepligtiges beholdning af aktier, som pr. 31. december 2005 kun  

 omsættes på NASDAQ, og valget skal skriftligt meddeles told- og  

 skatteforvaltningen, inden disse aktier afstås, dog senest inden udløbet af  

 fristen  

 for indgivelse af selvangivelsen for indkomståret 2005.« [Valg af status for aktier, som kun omsættes på NASDAQ, ved  

 opgørelsen af kursværdien i overgangsordningen for små beholdninger] 4)  


  

 Stk.  

 3, 2. pkt.,  

  

 ophæves, og i stedet indsættes:
»Gevinst og tab ved afståelser som nævnt i 1. pkt. medregnes ved  

 opgørelsen af den skattepligtige indkomst efter reglerne i kapitel 1 og 2, §§  

 12-14, 23-25 og 28, kapitel 7 og 8 samt §§ 45-47. Gevinst og tab på aktier,  

 som  

 indgår i en beholdning omfattet af denne bestemmelse, opgøres efter aktie for  

 aktie-metoden,  

 jf. § 24, stk. 2, og § 25, stk. 1.« [Anskaffelsessummen for aktier omfattet af § 44 om  

 overgangsordningen for små beholdninger af børsnoterede aktier skal ikke  

 indgå  

 i opgørelsen af den gennemsnitlige anskaffelsessum] Til § 46 5)  

  

 I  

  

 stk. 3, 3. pkt.,  

  

 indsættes efter »§ 12« ordene: », og i udbytter  

 vedrørende aktier omfattet af § 44«.
[Adgang til at modregne tab opstået før den 1. januar 2006 i  

 udbytter fra skattefrie aktier omfattet af overgangsreglen for små  

 beholdninger  

 af børsnoterede aktier] Bemærkninger Til nr. 1 Der er tale om en konsekvensændring som følge af vedtagelsen af  

 L 56  Forslag til lov om ændring af ligningsloven m.m. (Justering af  

 reglerne  

 for medarbejderaktier).
Til nr. 2 og 4 I forslaget til den nye aktieavancebeskatningslov er det  

 foreslået, at alle avancer skal opgøres efter den såkaldte gennemsnitsmetode.  

 Gennemsnitsmetoden anvendes, hvis aktionæren har flere aktier i samme selskab  

 og sælger nogle af disse.
Metoden betyder, at anskaffelsessummerne for de  

 enkelte  

 aktier lægges sammen, således at der ved opgørelsen af en eventuel gevinst på  

 den enkelte aktie tages udgangspunkt i en gennemsnitlig anskaffelsessum.
Begrundelsen for at anvende gennemsnitsmetoden alle steder i  

 lovforslaget er, at gennemsnitsmetoden er den mest korrekte måde at opgøre en  

 skattepligtig gevinst på, når aktionæren sælger en del af sine aktier i samme  

 selskab.
Herved betragtes alle aktierne samlet.
 Som lovforslaget er udformet, skal aktier omfattet af overgangsordningen  

 om skattefrihed ved salg fra små beholdninger også medregnes ved opgørelsen  

 af  

 den gennemsnitlige anskaffelsessum.
Det betyder, at skatteyderen ved opgørelsen af fremtidige  

 avancer på nye aktier i samme selskab, hvor tilsvarende aktier er omfattet af  

 overgangsordningen, vil skulle anvende konkrete anskaffelsessummer på disse  

 aktier omfattet af overgangsordningen.
Der kan være tale om aktier, som måske  

 er købt for mange år siden, og som skatteyderen har regnet med at kunne sælge  

 skattefrit efter hidtidige regler og derfor ikke har opbevaret købsnotaer  

 for.
På den baggrund foreslås det, at anskaffelsessummerne for aktier  

 omfattet af overgangsordningen for små beholdninger af børsnoterede aktier  

 ikke  

 skal medregnes ved anvendelsen af gennemsnitsmetoden.
Forslaget om ikke at  

 medregne disse anskaffelsessummer ved anvendelsen af gennemsnitsmetoden  

 gælder  

 både aktier, som sælges skattefrit efter overgangsordningen, og aktier, som  

 er  

 omfattet af overgangsordningen, men ikke sælges skattefrit, fordi aktierne  

 sælges inden for en ejertid på 3 år.
Ved at aktier, som eventuelt kan sælges  

 skattefrit efter denne bestemmelse, holdes uden for gennemsnitsmetoden,  

 bliver  

 reglerne nemmere at administrere og lettere at forstå for skatteyderen.
Gevinst og tab ved afståelse af aktier fra en beholdning af  

 børsnoterede aktier under beløbsgrænsen på 136.600 kr. for enlige og 273.100  

 kr. for ægtepar, som sælges inden for en ejertid på 3 år, er skattepligtige.  

 Det foreslås, at gevinst og tab ved afståelse af disse aktier opgøres efter  

 aktie for aktie-metoden.
Anvendelsen af aktie for aktie-metoden for disse  

 aktier  

 svarer til de gældende regler.
Til nr. 3 I forbindelse med Folketingets behandling af dette lovforslag er  

 det kommet frem, at der er usikkerhed om, hvorvidt aktier, som kun omsættes  

 på NASDAQ,  

 skattemæssigt kan anses for at være børsnoterede i  

 aktieavancebeskatningslovens  

 forstand.
Afgørende for, om aktier skattemæssigt anses for børsnoterede, er,  

 om  

 aktierne er noteret eller omsættes på en fondsbørs eller et andet reguleret  

 marked,  

 som er medlem af foreningen World Federation of Exchanges.
Spørgsmålet, om en aktie er børsnoteret eller ej, har betydning  

 for anvendelsen af overgangsordningen for små beholdninger af børsnoterede  

 aktier.
Efter overgangsordningen kan aktionærer, som pr. 31. december 2005  

 har  

 en beholdning af børsnoterede aktier med en kursværdi på eller under  

 beløbsgrænsen, sælge disse aktier skattefrit efter en ejertid på 3 år.
 På grund af den usikkerhed, der er skabt om den skattemæssige  

 status for aktier, der kun omsættes på NASDAQ, foreslås det, at aktionærer  

 med  

 hensyn til overgangsordningen kan vælge, om disse aktier skattemæssigt skal  

 anses for børsnoterede eller unoterede.
Formålet med forslaget er at give aktionærerne mulighed for med  

 sikkerhed at afgøre, om de kan anvende overgangsordningen eller ej i en  

 situation, hvor aktionæren har aktier, som kun omsættes på NASDAQ.
På grund  

 af  

 den usikkerhed, der er skabt om disse aktiers status, foreslås det at give  

 aktionæren  

 valgfrihed mellem, om aktierne skal anses for børsnoterede eller unoterede.
Ordningen med valgfrihed gælder kun for aktier, som kun omsættes  

 på NASDAQ.
Hvis en aktie er købt via NASDAQ, men også er optaget til notering  

 på en fondsbørs, der er medlem af foreningen World Federation of Exchanges,  

 anses aktien for at være børsnoteret.
Aktier, som både omsættes på NASDAQ og  

 er  

 noteret på en børs omfattet af lovforslagets § 3, stk. 1, nr. 2, er ikke  

 omfattet af den foreslåede valgfrihed.
 Det foreslås, at aktier, som kun omsættes på NASDAQ, som  

 udgangspunkt skal anses for at være unoterede ved opgørelsen af kursværdien  

 af  

 aktionærens børsnoterede aktier pr. 31. december 2005.
 Skatteyderen kan vælge, at aktierne ikke skal anses for at være  

 unoterede, ved skriftligt at meddele told- og skatteforvaltningen, at  

 aktierne  

 i stedet skal anses for at være børsnoterede.
 Valget skal gælde alle aktionærens aktier, som kun omsættes på NASDAQ.  

 Valget skal træffes, inden aktionærens aktier, som kun omsættes på NASDAQ,  

 afstås, dog senest inden udløbet af fristen for indgivelse af selvangivelsen  

 for indkomståret 2005.
Hvis aktionæren ikke har meddelt told- og skatteforvaltningen,  

 at aktionærens aktier, som kun omsættes på NASDAQ, skattemæssigt skal anses  

 for  

 at være børsnoterede, inden det første salg af en af disse aktier eller inden  

 selvangivelsesfristen udløb, er konsekvensen, at disse aktier med hensyn til  

 overgangsordningen anses for at være unoterede.
Aktionærer, som ønsker, at  

 deres aktier, som kun omsættes på NASDAQ, skal behandles som unoterede,  

 behøver  

 derfor ikke at foretage sig noget.
 Konsekvensen af at vælge, at aktier, som kun omsættes på NASDAQ,  

 skal anses for at være børsnoterede, er, at aktierne skal medregnes ved  

 opgørelsen af, om kursværdien af beholdningen pr. 31. december 2005  

 overstiger  

 beløbsgrænsen i overgangsordningen i § 44.
Har aktionæren en aktiebeholdning, som overstiger beløbsgrænsen  

 i § 44, kan overgangsordningen om skattefrihed for små børsnoterede  

 aktiebeholdninger ikke anvendes.
Hvis kursværdien af aktiebeholdningen uden  

 medregning af aktierne, som kun omsættes på NASDAQ, ligger på eller under  

 beløbsgrænsen, kan det være en fordel, at aktier, som kun omsættes på NASDAQ,  

 skal anses for at være unoterede.
Det skyldes, at disse aktier så ikke skal  

 medregnes ved opgørelsen af kursværdien af beholdningen af børsnoterede  

 aktier,  

 hvorved skatteyderen får mulighed for at anvende overgangsordningen i § 44 på  

 de resterende aktier.
Omvendt kan det være en fordel at vælge at lade aktier, som kun  

 omsættes på NASDAQ, blive behandlet som børsnoterede.
Hvis alle aktionærens  

 aktier  inklusive aktier, som kun omsættes på NASDAQ  ikke  

 overstiger  

 beløbsgrænsen i § 44, vil overgangsordningen også kunne anvendes på aktier,  

 som  

 kun omsættes på NASDAQ, ved, at aktionæren vælger, at aktierne skal anses for  

 at være børsnoterede.
 Valgfriheden gælder kun i relation til opgørelsen af kursværdien  

 på aktionærens beholdning af børsnoterede aktier efter overgangsreglen for  

 små  

 beholdninger af børsnoterede aktier.
Der er endnu ikke taget stilling til, hvordan aktier, som kun  

 omsættes på NASDAQ, skal behandles i relation til aktier, der er solgt i  

 tidligere år.
Dette spørgsmål vil blive afklaret i forbindelse med den  

 endelige  

 afgørelse af den skattemæssige status for aktier, som kun omsættes på NASDAQ.
Det bemærkes i den forbindelse, at definitionen af børsnoterede  

 aktier under alle omstændigheder vil skulle revideres inden for den nærmeste  

 fremtid.
EU har vedtaget et direktiv om markeder for finansielle  

 instrumenter,  

 det såkaldte MIFID-direktiv.
Dette direktiv skal implementeres i dansk ret.  

 Med  

 MIFID-direktivet bortfalder begrebet optaget til notering.
I stedet anvendes  

 generelt begrebet optaget til handel på et reguleret marked.
I og med, at  

 sondringen mellem »optaget til notering« og »optaget til handel« bortfalder,  

 vil det være nødvendigt at tage aktieavancebeskatningslovens anvendelse af  

 begrebet børsnoteret kontra unoteret op til revision.
Til nr. 5 Forslaget er en opfølgning på det ændringsforslag om at modregne  

 tab på aktier i udbytter af aktier under overgangsordningen for små  

 aktiebeholdninger, som blev vedtaget ved 2. behandling.
Ved en forglemmelse  

 blev der ikke foretaget konsekvensrettelse i overgangsreglen for tab på  

 unoterede aktier, der er realiseret før den 1. januar 2006.
 Efter overgangsordningen i § 46 kan tab på unoterede aktier, der  

 er realiseret før den 1. januar 2006, modregnes i gevinster, udbytter og  

 afståelsessummer vedrørende aktier, der er omfattet af § 12 om skattepligt af  

 gevinst på aktier.
 Med henvisningen til § 12 er det ikke muligt at modregne tab  

 realiseret før den 1. januar 2006 i skattepligtige udbytter fra aktier, som  

 kan  

 sælges skattefrit efter overgangsreglen i § 44 om små beholdninger af  

 børsnoterede aktier.
Det foreslås, at tab på unoterede aktier, som er realiseret før den  

 1. januar 2006, kan modregnes i aktieindkomsten fra udbytter vedrørende  

 aktier,  

 som er omfattet af overgangsordningen for små beholdninger af børsnoterede  

 aktier.
Med dette ændringsforslag rettes der op på, at ændringen i § 46 om  

 tab  

 på unoterede aktier konstateret før den 1. januar 2006 ikke var medtaget i  

 ændringsforslaget, som blev vedtaget ved 2. behandling.
