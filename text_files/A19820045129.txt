 Herved bekendtgøres lov nr. 327 af 26. juni 1975 om  

 lægemidler med de ændringer og tilføjelser, der følger af lov nr. 170 af 8.  

 april 1981 og lov nr. 203 af 18. maj 1982. Den bekendtgjorte lovtekst gælder  

 først fuldt ud fra den 1. januar 1983.
LOVENS OMRÅDE § 1.  Loven omfatter varer, som er bestemt til at  

 tilføres mennesker eller dyr for at forebygge, erkende, lindre, behandle  

 eller helbrede sygdom, sygdomssymptomer og smerter eller for at påvirke  

 legemsfunktioner (lægemidler).
 Stk. 2.  Lovens regler om lægemidler omfatter også  

 svangerskabsforebyggende midler.
 § 2.  Indenrigsministeren kan fastsætte regler om, at  

 loven eller visse af dens bestemmelser skal anvendes på varer, der uden at  

 være omfattet af § 1, stk. 1, skal anvendes til forebyggelse, erkendelse og  

 behandling af sygdomme (medicinske utensilier) samt til erkendelse af  

 svangerskab.
 § 3.  Loven omfatter ikke levneds- og nydelsesmidler,  

 foder, varer til udvortes brug alene med kosmetisk formål samt kosttilskud og  

 fodertilskud til dyr (vitaminer, mineraler m.v.). Indenrigsministeren kan  

 efter forhandling med miljøministeren og landbrugsministeren inddrage de  

 nævnte varer under lovens område, såfremt særlige egenskaber eller uheldige  

 virkninger ved anvendelse af dem gør det påkrævet.
Stk. 2.  Indenrigsministeren kan undtage bestemte varer  

 eller varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Indenrigsministeren fastsætter  

 herved, at præparater, fremstillet af rene naturprodukter, som ikke har  

 skadelige virkninger for brugerne, undtages fra lovens §§ 4 og 5 samt kap. 4,  

 og at jern- og vitaminpræparater samt antiparasitære midler til dyr undtages  

 fra lovens § 5.
ALMINDELIGE REGLER OM LÆGEMIDLER § 4.  Regler om lægemidlers kvalitet fastsættes af  

 sundhedsstyrelsen i form af en farmakopee eller lignende.
 § 5.  Forhandling af lægemidler til forbrugerne må kun  

 ske gennem apoteker, medmindre andet er fastsat i lovgivningen eller i regler  

 fastsat af indenrigsministeren.
 § 6.  Et lægemiddels navn må ikke være vildledende med  

 hensyn til varens sammensætning, virkning eller egenskaber i øvrigt, og det  

 må ikke være egnet til at fremkalde forveksling med andre lægemidler.
 Stk. 2.  Sundhedsstyrelsen kan fastsætte regler om  

 lægemidlers pakningsstørrelse, etiketter og emballage og kan stille krav til  

 enkelte lægemidler herom.
 Stk. 3.  På etiketter for farmaceutiske specialiteter,  

 jfr. kap. 4, skal det af sundhedsstyrelsen fastsatte fællesnavn for det  

 pågældende lægemiddel angives let læseligt og med mindst halvt så store  

 typer, som anvendes til angivelse af lægemidlets eventuelle særnavn.
 § 7.  Sundhedsstyrelsen kan forbyde forhandling og  

 udlevering samt pålægge fabrikanter eller importører at tilbagekalde  

 restlagre af et lægemiddel, der 1) stammer fra en virksomhed, der ikke har  

 sundhedsstyrelsens tilladelse efter § 8, stk. 1, eller som ikke vil medvirke  

 ved sundhedsstyrelsens kontrol efter § 9, 2) ikke er af konstant  

 sammensætning, hvis indholdsstoffer mangler den fornødne kvalitet, eller som  

 i øvrigt ikke fremstilles på betryggende måde, 3) ikke svarer til det, der  

 angives på etiket, i reklamer o.lign., 4) har et andet indhold eller  

 anvendelsesområde end angivet, 5) ved normal anvendelse medfører  

 bivirkninger, der står i misforhold til den tilsigtede medicinske virkning  

 eller frembyder fare af sundhedsmæssig art, 6) kan slettes af  

 specialitetsregistret i medfør af § 20, stk. 1.
GODKENDELSE OG KONTROL MED VIRKSOMHEDER § 8.  Der må ikke fremstilles, indføres, udføres,  

 oplagres, forhandles, udleveres, fordeles eller emballeres lægemidler uden  

 sundhedsstyrelsens tilladelse.
 Stk. 2.  Sundhedsstyrelsen kan fastsætte regler for  

 teknisk ledelse, faglig kundskab, indretning og drift for virksomheder, der  

 har tilladelse efter stk. 1.
 Stk. 3.  Sundhedsstyrelsen kan betinge og tidsbegrænse  

 tilladelser efter stk. 1. Sundhedsstyrelsen kan tilbagekalde en tilladelse,  

 hvis betingelserne for tilladelsen ikke opfyldes, eller hvis virksomheden  

 overtræder regler, der er fastsat af sundhedsstyrelsen i henhold til stk. 2.
 Stk. 4.  Reglen i stk. 1 gælder ikke for 1) sygehuses og  

 andre behandlende institutioners omgang med lægemidler, som skal bruges i  

 behandlingen, 2) lægers, dyrlægers og tandlægers indkøb, opbevaring,  

 fordeling og udlevering af lægemidler til brug i praksis, 3) private  

 personers omgang med lægemidler til eget forbrug.
 Stk. 5.  Sundhedsstyrelsen kan fastsætte regler om den  

 omgang med lægemidler, der er nævnt i stk. 4.
 § 9.  Sundhedsstyrelsen kontrollerer virksomheder, der  

 har tilladelse efter § 8, stk. 1. Kontrollen omfatter lægemidlernes indhold,  

 sammensætning, kvalitet, opbevaring og den måde, hvorpå lægemidlerne  

 fremstilles, forhandles og udleveres.
Stk. 2.  Sundhedsstyrelsens repræsentanter har mod  

 behørig legitimation adgang til virksomhederne.
Sundhedsstyrelsen kan udtage  

 eller kræve udleveret prøver af lægemidler og stoffer, der er anvendt til  

 disses fremstilling.
Den kan kræve alle oplysninger, som er nødvendige for  

 kontrolvirksomheden.
 Stk. 3.  Virksomheder, der har tilladelse efter § 8,  

 stk. 1, samt disse virksomheders foreninger og brancheorganisationer skal  

 efter anmodning give sundhedsstyrelsen oplysninger om omsætning af lægemidler  

 m.v.
 § 10.  Indenrigsministeren kan fastsætte regler om  

 afgift for behandlingen af ansøgning efter § 8, stk. 1, og for  

 sundhedsstyrelsens kontrol efter § 9, stk. 1.
FARMACEUTISKE SPECIALITETER § 11.  Kapitel 4 omfatter lægemidler, der er bestemt  

 til at forhandles og udleveres til forbrugeren i fremstillerens originale  

 pakning under et af fremstilleren valgt navn (farmaceutiske specialiteter).
 Stk. 2.  Indenrigsministeren kan fastsætte regler om, at  

 kapitlet eller visse af dets bestemmelser skal anvendes på lægemidler, der er  

 bestemt til dyr, og som ikke er specialiteter.
 Stk. 3.  Kapitlet omfatter ikke lægemidler, som er  

 fremstillet på apotek til den enkelte patient, og som forhandles og udleveres  

 fra et apotek under angivelse af deklaration og uden anden form for  

 navneangivelse (magistrelt fremstillede lægemidler).
 § 12.  Indenrigsministeren kan fastsætte regler om, at  

 sera og lægemidler fremstillet af blod, vacciner og immunologiske  

 testpræparater, der forhandles eller udleveres fra statens seruminstitutter,  

 ikke skal optages i sundhedsstyrelsens specialitetsregister, jfr. § 13.
 Stk. 2.  De i stk. 1 omhandlede præparater fra statens  

 seruminstitut skal dog senest efter 1 års forløb optages i sundhedsstyrelsens  

 specialitetsregister, såfremt en anden virksomhed, der har sundhedsstyrelsens  

 tilladelse efter § 8, stk. 1, begynder at markedsføre et tilsvarende  

 registreret præparat, medmindre denne markedsføring eller statens  

 seruminstituts markedsføring af præparaterne er af tidsbegrænset karakter.
 Stk. 3.  Sundhedsstyrelsen kan i særlige tilfælde  

 undtage bestemte lægemidler eller lægemiddelgrupper fra §§ 13-23.
 § 13.  Farmaceutiske specialiteter må kun sælges eller  

 udleveres, når de er optaget i sundhedsstyrelsens specialitetsregister.
 Stk. 2.  I særlige tilfælde kan sundhedsstyrelsen  

 tillade salg af en begrænset mængde af en ikke-registreret specialitet.
 § 14.  Ansøgning om registrering af en farmaceutisk  

 specialitet skal indeholde oplysning om den person eller virksomhed, som  

 sundhedsstyrelsen kan rette henvendelse til vedrørende ansøgningen og den  

 registrerede specialitet.
 Stk. 2.  En registreringsansøger eller -indehaver, der  

 ikke har bopæl i et land, der er medlem af De europæiske Fællesskaber, skal  

 have en repræsentant med bopæl her i landet.
 Stk. 3.  Sundhedsstyrelsen fastsætter regler om  

 behandling af registreringsansøgninger samt om behandling af sager efter §§ 7  

 og 20.
 § 15.  For registrering af en farmaceutisk specialitet  

 skal følgende betingelser være opfyldt: 1) den skal være fremstillet i en  

 virksomhed, der råder over fornøden faglig kundskab, og hvis indretning og  

 drift anses at sikre betryggende fremstilling af denne specialitet, 2) den  

 skal være af tilfredsstillende beskaffenhed og skal i sammenligning med  

 allerede godkendte specialiteter være formålstjenlig i sundhedsmæssig  

 henseende, 3) den må ikke ved normal anvendelse medføre bivirkninger, der  

 står i misforhold til den tilsigtede virkning eller frembyder fare af  

 sundhedsmæssig art, 4) det farmaceutiske, farmakologiske, toksikologiske og  

 kliniske arbejde skal være således oplyst og dokumenteret, at det må anses  

 for rimeligt og forsvarligt, at varen frigives til anvendelse i  

 overensstemmelse med de i ansøgningen anførte indikationer, og 5) den øgede  

 sundhedsmæssige risiko, der måtte foreligge, hvis den farmaceutiske  

 specialitet indeholder flere aktive bestanddele, skal dokumenteres at være  

 uvæsentlig i forhold til den terapeutiske værdi, som kombinationspræparatet  

 frembyder.
§ 16.  Registreringen er gyldig i 5 år.
Den kan  

 forlænges med 5 år ad gangen, når registreringsindehaveren ansøger herom  

 inden for 3 måneder før tilladelsens udløb.
 § 17.  Sundhedsstyrelsen kan, når særlige  

 omstændigheder gør det påkrævet, knytte betingelser til registreringen.
 § 18.  En farmaceutisk specialitet skal forhandles og  

 udleveres under et af sundhedsstyrelsen godkendt navn, som efter ansøgerens  

 valg enten kan være et særnavn eller et af sundhedsstyrelsen fastsat  

 fællesnavn med tilføjelse af registreringsindehaverens firmanavn eller  

 -mærke.
 § 19.  Konstateres alvorlige bivirkninger af en  

 farmaceutisk specialitet eller fejl i produktionen, har  

 registreringsindehaveren pligt til omgående at underrette sundhedsstyrelsen.
 § 20.  Sundhedsstyrelsen kan slette en farmaceutisk  

 specialitet af specialitetsregistret, hvis: 1) specialitetens sammensætning  

 eller udseende ændres uden sundhedsstyrelsens tilladelse, 2) betingelser for  

 registrering ikke opfyldes, 3) specialiteten forhandles, udleveres,  

 etiketteres eller reklameres i strid med reglerne i §§ 7 og 18 og med regler  

 udstedt i medfør af § 6, stk. 2, 4) der for specialiteten ikke længere er en  

 repræsentant med bopæl her i landet, jfr. § 14, stk. 2.
 Stk. 2.  Ved anmodning om slettelse af en specialitet af  

 specialitetsregisteret og ved tilbagekaldelse af restlagre har  

 registreringsindehaveren pligt til at underrette sundhedsstyrelsen om  

 årsagen.
 § 21.  Indenrigsministeren fastsætter regler om afgift  

 for behandling af ansøgning om optagelse i specialitetsregistret og om  

 forlængelse i medfør af § 16 samt om afgifter for kontrol med registrerede  

 specialiteter.
 Stk. 2.  Afgifter i henhold til regler, fastsat efter  

 stk. 1 eller efter § 10, kan inddrives ved udpantning.
 § 22.  Sundhedsstyrelsen skal underrettes om priser på  

 farmaceutiske specialiteter og ændringer heri, senest 14 dage før de skal  

 træde i kraft.
 Stk. 2.  Sundhedsstyrelsens anvendelse af de i stk. 1  

 nævnte oplysninger indebærer ikke nogen godkendelse af priserne.
 § 23.  Monopoltilsynet fører tilsyn med de af  

 lægemiddelproducenter, -importører og -grossister beregnede priser i  

 overensstemmelse med de forskrifter, som gælder for tilsynets virksomhed.
UDLEVERING AF LÆGEMIDLER TIL KLINISK  

 AFPRØVNING § 24.  Ikke-registrerede farmaceutiske specialiteter  

 kan vederlagsfrit udleveres til klinisk afprøvning på sygehuse og offentlige  

 eller dermed ligestillede klinikker.
 Stk. 2.  I særlige tilfælde kan sundhedsstyrelsen  

 tillade, at ikke-registrerede farmaceutiske specialiteter vederlagsfrit  

 udleveres til klinisk afprøvning hos alment praktiserende læger, tandlæger og  

 dyrlæger.
 Stk. 3.  Sundhedsstyrelsen kan tillade vederlagsfri  

 udlevering af apoteksforbeholdte lægemidler, der lovligt forhandles her i  

 landet, til læger, tandlæger og dyrlæger til klinisk afprøvning.
§ 25.  Kliniske afprøvninger må først påbegyndes, når  

 de er anmeldt til sundhedsstyrelsen af såvel den læge, tandlæge eller  

 dyrlæge, der skal forestå undersøgelsen, som af specialitetens fremstiller  

 eller dennes repræsentant.
Sundhedsstyrelsen kan stille vilkår for  

 afprøvningen og kan på ethvert tidspunkt kræve den standset eller ændret.
Stk. 2.  Den læge, tandlæge eller dyrlæge, der forestår  

 undersøgelsen, skal omgående underrette sundhedsstyrelsen, hvis der optræder  

 alvorlige bivirkninger ved afprøvningen.
Ved dennes afslutning indsender  

 lægen, tandlægen eller dyrlægen resultaterne af undersøgelsen til  

 sundhedsstyrelsen.
 REKLAME FOR LÆGEMIDLER M.V.
§ 26.  Det er forbudt direkte eller indirekte at  

 reklamere for andre varer end lægemidler som værende forebyggende, lindrende  

 eller virksomme mod sygdomme eller sygdomssymptomer eller i reklamer at  

 benytte ordet apotek eller angivelser, der direkte eller indirekte giver  

 indtryk af en medicinsk eller medicinsk-biologisk virkning.
Når særlige  

 grunde taler derfor, kan sundhedsstyrelsen tillade sådan reklamering og kan  

 fastsætte regler herfor.
 § 27.  Det er forbudt at reklamere for lægemidler, som  

 ikke må forhandles eller udleveres her i landet.
 § 28.  Det er forbudt at reklamere for lægemidler 1)  

 ved film, 2) i radio og fjernsyn, 3) i det fri ved skilte, plakater,  

 lysreklamer o.lign., 4) i befordringsmidler og 5) i offentligt tilgængelige  

 lokaler, bortset fra apotekslokaler.
 § 29.  Sundhedsstyrelsen kan i ganske særlige tilfælde  

 gøre undtagelser fra forbudet i § 28.
§ 30.  Reklame, som ikke omfattes af forbudet i § 28  

 eller af reglerne i § 31, er kun tilladt, når reklamens art, opsætning og  

 indhold er godkendt af sundhedsstyrelsen.
Reklamen skal være nøgtern og  

 saglig og må ikke give et overdrevent, ufyldestgørende, misvisende eller  

 vildledende billede af lægemidlet.
 § 31.  Reklamering for lægemidler og de i § 26 nævnte  

 varer er tilladt over for farmaceuter, læger, tandlæger, dyrlæger samt  

 studerende inden for disse fag og i de nævnte persongruppers fagblade.  

 Indenrigsministeren kan give tilladelse til reklamering i fagblade for andet  

 sundhedspersonale.
Stk. 2.  I reklamer til den i stk. 1 nævnte personkreds  

 skal der være oplysning om lægemidlets navn og fællesnavn, således at  

 fællesnavnet angives med samme typer og på lige så fremtrædende måde som  

 lægemidlets eventuelle særnavn.
Der skal endvidere efter regler fastsat af  

 indenrigsministeren være oplysning om lægemidlets godkendte  

 indikationsområde, kontraindikationer, bivirkninger og risici, dosering,  

 dispenseringsformer, tilskudsregler samt om præparatets pris.
Tryksager m.v.  

 skal være tydeligt dateret, og ved reklamering for lægemidler, til hvis  

 forhandling eller udlevering der er knyttet bestemte vilkår, skal disse  

 tydeligt angives.
 Stk. 3.  I reklamer for farmaceutiske specialiteter må  

 der, såfremt sundhedsstyrelsen har godkendt bestemte indikationsområder for  

 den pågældende specialitet, ikke angives andre.
 Stk. 4.  Sundhedsstyrelsen kan pålægge fremstillere og  

 importører, at de ved skrivelser, tryksager eller annoncer skal udsende  

 rettelser og tilføjelser til de i reklamen indeholdte oplysninger.  

 Sundhedsstyrelsen kan foreskrive form og indhold for rettelser og  

 tilføjelser.
 Stk. 5.  Sundhedsstyrelsen kan tillade vederlagsfri  

 udlevering af apoteksforbeholdte lægemidler i tilfælde, der ikke omfattes af  

 § 24, og kan fastsætte nærmere regler om denne udlevering.
INFORMATION OM LÆGEMIDLER § 32.  Indenrigsministeren kan pålægge  

 sundhedsstyrelsen at informere læger og eventuelt andre medicinalpersoner om  

 lægemidler efter nærmere fastsatte regler.
 Stk. 2.  Det i § 37 omhandlede informationsnævn rådgiver  

 sundhedsstyrelsen ved dennes indstilling til indenrigsministeren om  

 fastsættelse af regler i henhold til stk. 1, ligesom nævnet over for  

 sundhedsstyrelsen kan stille forslag om sådanne regler.
 Stk. 3.  Til brug for informationsvirksomheden kan  

 sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 4.  Hvis registreringsansøgeren i forbindelse med  

 afgivelsen af oplysninger over for sundhedsstyrelsen angiver, at nogle af  

 disse anses for forretningshemmeligheder, kan de pågældende oplysninger kun  

 anvendes til informationsvirksomheden, når afgørende sundhedsmæssige hensyn  

 taler herfor, og først efter at registreringsansøgeren har haft lejlighed til  

 at udtale sig over sundhedsstyrelsens udkast til informationsmateriale.
 Stk. 5.  De i stk. 3, jfr. stk. 4, nævnte oplysninger  

 kan efter indenrigsministerens nærmere bestemmelser udleveres til Den  

 almindelige danske Lægeforening til brug for dennes informationsvirksomhed.
FORSKELLIGE LÆGEMIDDELNÆVN § 33.  Farmakopeenævnet, der består af højst 6  

 medlemmer, afgiver indstilling til sundhedsstyrelsen i sager om krav til  

 lægemidlers kvalitet, jfr. § 4.
 § 34.  Registreringsnævnet, der består af højst 13  

 medlemmer, afgiver indstilling til sundhedsstyrelsen i sager om farmaceutiske  

 specialiteters optagelse i og slettelse af specialitetsregistret og om  

 klinisk afprøvning af lægemidler.
 § 35.  Bivirkningsnævnet, der består af højst 5  

 medlemmer, indsamler oplysninger om lægemidlers bivirkninger og afgiver  

 indstilling til sundhedsstyrelsen i sager herom.
 § 36.  Utensilienævnet, der består af højst 5  

 medlemmer, afgiver indstilling til sundhedsstyrelsen i sager om godkendelse  

 af medicinske utensilier, jfr. § 2.
 § 37.  Informationsnævnet, som består af 9 medlemmer,  

 afgiver indstilling til sundhedsstyrelsen i sager om lægemiddelinformation.  

 Sundhedsstyrelsen kan endvidere forelægge nævnet sager vedrørende § 31, stk.  

 2 og 3.
§ 38.  Medlemmerne af de i §§ 33-36 omhandlede nævn  

 beskikkes for 4 år ad gangen af indenrigsministeren efter indstilling fra  

 sundhedsstyrelsen.
Medlemmerne af det i § 37 omhandlede nævn beskikkes  

 ligeledes for 4 år ad gangen af indenrigsministeren, idet 3 medlemmer  

 beskikkes efter indstilling fra Den almindelige danske Lægeforening og 3  

 medlemmer efter indstilling fra henholdsvis Danmarks Apotekerforening,  

 Grosserer-Societetet og Industrirådet.
Ministeren udpeger blandt hvert nævns  

 medlemmer en formand og en næstformand.
 Stk. 2.  Indenrigsministeren kan henlægge yderligere  

 opgaver til nævnene.
 Stk. 3.  Nævnene kan indhente udtalelser fra særligt  

 sagkyndige.
Stk. 4.  Med indenrigsministerens godkendelse kan der  

 under nævnene nedsættes stående udvalg.
Til medlemmer af disse kan  

 indenrigsministeren beskikke personer, som ikke er medlemmer af nævnene.
 § 39.  Indenrigsministeren kan fastsætte  

 forretningsorden for de i §§ 33-38 omhandlede nævn og udvalg.
 Stk. 2.  Nævnenes og udvalgenes medlemmer må ikke,  

 bortset fra de i § 38, stk. 1, nævnte tre erhvervsrepræsentanter, være  

 økonomisk interesserede i nogen virksomhed, som fremstiller, importerer eller  

 forhandler lægemidler.
 Stk. 3.  Indenrigsministeren kan i særlige tilfælde gøre  

 undtagelser fra kravet i stk. 2.
 § 40.  Medlemmer af de i §§ 33-38 omhandlede nævn og  

 udvalg og sagkyndige, som afgiver erklæringer til nævnene, er under ansvar  

 efter borgerlig straffelovs §§ 152 og 264 b forpligtet til over for alle  

 uvedkommende at hemmeligholde, hvad de gennem deres virksomhed bliver vidende  

 om.
APOTEKERVARENÆVNET § 41.  Apotekervarenævnet rådgiver sundhedsstyrelsen  

 om dennes indstilling til indenrigsministeren om, hvilke lægemidler der helt  

 eller delvis skal kunne forhandles uden for apotekerne, jfr. § 5.
Stk. 2.  Apotekervarenævnet består af 9 medlemmer, som  

 beskikkes for 4 år ad gangen af indenrigsministeren.
Ministeren udpeger  

 formanden og næstformanden.
Af de øvrige medlemmer beskikkes 6 efter  

 indstilling fra henholdsvis Butikshandelens Fællesråd, Danmarks  

 Apotekerforening, Forbrugerrådet, Industrirådet, Grosserer-Societetet og  

 Statens Husholdningsråd samt 1 efter indstilling fra De samvirkende danske  

 Landboforeninger, Landbrugsrådet og Danske Husmandsforeninger i forening.
 Stk. 3.  Ministeren kan fastsætte forretningsorden for  

 nævnet.
REKLAMENÆVNET § 42.  Reklamenævnet afgiver indstilling til  

 sundhedsstyrelsen i sager vedrørende §§ 26-31, stk. 1.
Stk. 2.  Reklamenævnet består af 9 medlemmer, som  

 beskikkes for 4 år ad gangen af indenrigsministeren.
Ministeren udpeger  

 formanden og næstformanden.
De øvrige medlemmer beskikkes efter indstilling  

 fra henholdsvis Danske Dagblades Fællesrepræsentation, Danske  

 Reklamebureauers Brancheforening, det i § 26 i lov om offentlig sygesikring  

 nævnte forhandlingsudvalg, Den almindelige danske Lægeforening, Danmarks  

 Apotekerforening, Industrirådet og Grosserer-Societetet.
 Stk. 3.  Ministeren kan fastsætte forretningsorden for  

 nævnet.
 Stk. 4.  Sundhedsstyrelsen offentliggør en årlig  

 beretning om nævnets virksomhed.
FORSKELLIGE BESTEMMELSER § 43.  Ved overenskomst med fremmed stat kan det  

 vedtages, at farmaceutiske specialiteter, der er registreret i udlandet,  

 ligestilles med farmaceutiske specialiteter registreret i Danmark.
Sådan  

 overenskomst kan kun indgås under forudsætning af gensidighed og af, at den  

 fremmede stats krav til registrering og kontrol er ligeværdige med denne lovs  

 krav.
 Stk. 2.  Sundhedsstyrelsen kan ved afgørelse af, om  

 betingelserne for registrering som farmaceutisk specialitet foreligger,  

 godtage vurderinger, som med samme formål har fundet sted ved tilsvarende  

 myndighed i andet land eller ved international institution.
 Stk. 3.  Sundhedsstyrelsen kan tillægge kontrol og  

 inspektion, foretaget af et andet lands myndigheder af udenlandske  

 virksomheder, der fremstiller lægemidler, samme virkning, som om den var  

 foretaget her i landet.
STRAFBESTEMMELSER § 44.  Medmindre højere straf er forskyldt efter den  

 øvrige lovgivning, straffes med bøde eller hæfte den, der 1) overtræder § 5,  

 § 6, stk. 3, § 8, stk. 1, § 13, § 19, § 20, stk. 2, § 25, stk. 1 og 2, § 26,  

 § 27, § 28, § 30 og § 31, stk. 2 og 3, 2) tilsidesætter vilkår, der er  

 fastsat i en tilladelse eller godkendelse i henhold til loven eller  

 forskrifter, der er udstedt i medfør af loven, 3) overtræder forbud, der er  

 nedlagt efter § 6, stk. 2, og § 7, 4) undlader at efterkomme et påbud eller  

 en oplysningspligt, der har hjemmel i § 6, stk. 2, § 7, § 9, stk. 2 og 3, og  

 § 31, stk. 4.
 Stk. 2.  I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
IKRAFTTRÆDELSES-, ÆNDRINGS- OG  

 OVERGANGSBESTEMMELSER § 45.  Loven træder i kraft den 1. januar 1976, dog  

 kan den i § 32, jfr. § 37, omhandlede information om lægemidler ikke  

 iværksættes før den 1. januar 1977.
 § 46.  I lov om apotekervæsenet, jfr.  

 lovbekendtgørelse nr. 248 af 2. juli 1962, som ændret senest ved lov nr. 479  

 af 9. december 1970, foretages følgende ændringer: 1) §§ 1-4 ophæves. 2) §  

 30, stk. 4, affattes således:
Stk. 4.  Ved administrationen af medicintakstens  

 bestemmelser og ved indstilling om ændring i taksten tiltrædes  

 sundhedsstyrelsen af 6 konsulenter.
Disse udnævnes af indenrigsministeren for  

 en periode af 6 år ad gangen efter indstilling fra henholdsvis det i lov om  

 offentlig sygesikring § 26 nævnte forhandlingsudvalg, monopoltilsynet,  

 Danmarks Apotekerforening, Grosserer-Societetet, Industrirådet samt De  

 samvirkende danske Landboforeninger, Landbrugsrådet og Danske  

 Husmandsforeninger i forening. 3) § 34, § 35 og § 39, stk. 3, 3. pkt.,  

 ophæves. 4) I § 67, stk. 6, 1. pkt., og i § 68, stk. 2, 1. pkt., udgår  

 »indgår i apotekerfonden og«. 5) §§ 69-84 ophæves.
 § 47.  I lov nr. 350 af 13. juni 1973 om  

 svangerskabsafbrydelse m.v. ophæves kapitel 4 og § 14, stk. 6.
 § 48.  I § 9 i lov nr. 282 af 7. juni 1972 om  

 svangerskabshygiejne og fødselshjælp indsættes som stk. 3:
»Stk. 3.  Erhvervsmæssig undersøgelse af urinprøver  

 med henblik på påvisning af svangerskab må kun foretages af læger og  

 apotekere samt af personer, som sundhedsstyrelsen autoriserer hertil.  

 Overtrædelse af denne bestemmelse straffes med bøde.« § 49.  Lægemidler, som omfattes af § 11, stk. 1, og  

 som uden at være registreret var i handelen den 1. januar 1976, skal søges  

 optaget i sundhedsstyrelsens specialitetsregister inden 1. juli 1976. I  

 særlige tilfælde kan sundhedsstyrelsen forlænge fristen.
Stk. 2.  De i stk. 1 nævnte lægemidler optages uden  

 prøvelse og uden betaling af ansøgningsafgift i specialitetsregisteret,  

 såfremt de er optaget i de ved lovens ikrafttræden gældende udgaver af de  

 officielle monografisamlinger.
Sundhedsstyrelsen kan i særlige tilfælde  

 tillade, at andre lægemidler optages uden prøvelse og uden betaling af  

 ansøgningsafgift.
 Stk. 3.  Ansøgning om tilladelse efter § 8 fra  

 virksomheder, som 1. januar 1976 fremstillede, indførte, udførte, oplagrede,  

 fordelte eller emballerede lægemidler, skal indsendes til sundhedsstyrelsen  

 inden den 1. juli 1976.
 § 50.  De lægemidler, der ved lovens ikrafttræden er  

 optaget i sundhedsstyrelsens specialitetsregister, kan kun slettes efter  

 reglerne i denne lov.
 § 51.  Administrative forskrifter, der er udstedt i  

 medfør af de i § 46 nævnte lovbestemmelser, forbliver i kraft, indtil de  

 afløses af regler udstedt i medfør af denne lov.
 § 52.  Loven gælder ikke for Færøerne.
