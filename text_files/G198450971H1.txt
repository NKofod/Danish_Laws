Formålet med registeret er at lette Statsskattedirektoratets  

 administration af anmodninger om registerindsigt.
Registeret anvendes til  

 journalisering af indkomne begæringer, dannelse af udtræksordrer til de  

 enkelte systemer, indsamling og udskrivning af registerudskrifter i henhold  

 til udtræksordrerne samt kontrol og styring af, at samtlige udbedte  

 registerindsigtsmeddelelser fremsendes samlet til Statsskattedirektoratet.  

 Endvidere udskrives statistikker samt føres kontrol med, at fristen i  

 registerlovens § 13, stk. 6, er overholdt.
 Personkreds: Registeret må indeholde oplysninger om skattepligtige i  

 henhold til kildeskattelovens §§ 1 og 2, der har begæret registerindsigt.
 Ikrafttrædelsesdato: 03/07/1984. Erstatter tidligere forskrifter.
