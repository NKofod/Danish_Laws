Nr BTL 27 Betænkning over Forslag til lov om ændring af kursgevinstloven (Beskatning  

 af kursgevinst på fordringer og gæld i fremmed valuta)   

 Nr L 27 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

forkastelse ved 3. behandling.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse uændret.
Mindretallet er opmærksom på, at såfremt lovforslaget vedtages, skal der  

 foretages visse ændringer i lovforslag nr.
L 6 (forslag til lov om ændring af  

 lov om skattemæssig behandling af gevinst og tab på fordringer og gæld  

 (kursgevinstloven) og forskellige andre skattelove. (Finansielle kontrakter  

 samt fordringer og gæld)).
Et mindretal inden for mindretallet (Socialistisk Folkepartis medlemmer af  

 udvalget) bemærker, at nærværende lovforslag løser de samme problemer, som  

 også L 6 tager fat på, men på en langt mere effektiv og elegant måde.
Der  

 henvises f.eks. til L 6' meget komplicerede ikrafttrædelsesregler.
