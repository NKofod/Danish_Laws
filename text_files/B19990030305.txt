Bekendtgørelse om støj på  

 flytbare havanlæg1) I medfør af § 5, stk. 1, § 9, stk. 2 og § 21, stk. 2 i lov nr. 292  

 af 10. juni 1981 om visse havanlæg og i samråd med  

 Søfartsstyrelsen fastsættes:
Kapitel 1 Anvendelsesområde m.v.
 § 1. Bekendtgørelsen finder anvendelse  

 på flytbare havanlæg, der befinder sig på dansk  

 søterritorium eller dansk kontinentalsokkelområde.
 Stk. 2. Bekendtgørelsen gælder ikke for  

 boreskibe og andre skibe, uanset om der fra disse udøves  

 efterforsknings- eller indvindingsvirksomhed af råstoffer i  

 undergrunden under havbunden.
Kapitel 2 Definitioner § 2. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
Kapitel 3 Støjgrænser m.v.
 § 3. Den daglige personlige støjbelastning  

 må ikke overskride 85 dB(A). For en 12 timers daglig arbejdsperiode  

 svarer dette til et maksimalt energiækvivalent A-vægtet  

 lydtrykniveau på 83 dB(A).
 Stk. 2. Den maksimale værdi af det  

 øjeblikkelige, A-vægtede lydtryk må ikke overskride 130  

 dB(A).
§ 4. Unødig støjbelastning skal  

 undgås.
Støjniveauet, herunder niveauet for infralyd og  

 ultralyd, skal derfor holdes så lavt, som det er rimeligt praktisk  

 muligt, ligesom de akustiske forhold skal være tilfredsstillende.
 Stk. 2. De i bilag 1 anførte værdier for  

 støjniveauer i arbejdsrum og opholdsrum m.v. skal tilstræbes  

 overholdt.
 § 5. Såfremt en nedsættelse af  

 støjbelastningen er påkrævet, jf. §§ 3 og 4, skal det ske  

 ved:
Kapitel 4 Høreværn § 6. Såfremt det ved hjælp af  

 foranstaltningerne i § 5 ikke er muligt at nedbringe den daglige personlige  

 støjbelastning eller den maksimale værdi af det  

 øjeblikkelige, A-vægtede lydtryk på arbejdspladsen til den  

 tilladte grænseværdi, jf. § 3, må der kun udføres  

 arbejde, såfremt der anvendes personlige høreværn.
 Stk. 2. Hvis støjniveauet kan forventes at  

 overstige 80 dB (A), eller hvis støjpåvirkningen i øvrigt  

 er skadelig eller stærkt generende, må der kun udføres  

 arbejde, såfremt der stilles høreværn til rådighed.  

 Udsættes nogen regelmæssigt for et sådant  

 støjniveau, skal vedkommende have stillet personlige  

 høreværn til rådighed.
 Stk. 3. Typer af høreværn skal vælges  

 under medvirken af sikkerhedsorganisationen på havanlægget.
 Stk. 4. Under hensyn til arbejdstagerens sikkerhed og  

 helbred skal høreværn være egnede til brug under de  

 eksisterende forhold på arbejdsstedet.
Kapitel 5 Instruktion af de ansatte m.v.
 § 7. Såfremt den daglige personlige  

 støjbelastning kan forventes at overstige 80 dB(A), eller den  

 maksimale værdi af det øjeblikkelige, A-vægtede lydtryk  

 forventes at overstige 130 dB(A), skal arbejdsgiveren sikre, at de ansatte  

 samt sikkerhedsorganisationen på havanlægget modtager  

 fyldestgørende oplysninger og behørig instruktion om:
Kapitel 6 Kontrol af høreevne § 8. Når det ikke er muligt at nedbringe en  

 arbejdstagers daglige personlige støjbelastning til under 85 dB(A),  

 har arbejdstageren ret til at få høreevnen kontrolleret af en  

 læge eller under en læges ansvar og, hvis lægen finder det  

 nødvendigt, af en specialist.
Stk. 2. Eventuelle, rimelige udgifter til den i stk. 1  

 nævnte kontrol afholdes af arbejdsgiveren.
Arbejdsgiveren skal  

 sørge for, at kontrollen kan foregå uden tab af indtægt  

 for lønmodtageren og så vidt muligt i arbejdstiden.
Kapitel 7 Skiltning § 9. Ved indgangen til rum med et  

 støjniveau over 83 dB(A) skal der være skiltning, der angiver,  

 at høreværn er påbudt i det pågældende  

 område.
 Stk. 2. Ved indgangen til rum med et støjniveau  

 under 83 dB(A), men hvor støjniveauet overstiger 80 dB(A) eller i  

 øvrigt er skadelig eller stærkt generende, skal det ved  

 skiltning angives, at brug af høreværn anbefales.
 Stk. 3. Arbejdsgiveren skal sørge for, at de  

 ansatte får den fornødne oplæring og instruktion i  

 betydningen og anvendelsen af ovennævnte skiltning.
Kapitel 8 Måling af støj § 10. Støjmålinger skal  

 foretages:
 Stk. 2. Havanlæggets sikkerhedsorganisation skal  

 inddrages ved tilrettelæggelse og vurdering af målingerne.
 § 11. De metoder og det apparatur der benyttes,  

 skal være tilpasset de bestående forhold, idet der navnlig tages  

 hensyn til den støj, der skal måles, belastningens varighed,  

 omgivelserne og måleapparaturets særlige beskaffenhed.
 Stk. 2. Metoderne og apparaturet skal gøre det  

 muligt at bestemme de i § 2, nr. 2-5 definerede størrelser og  

 afgøre, om de i §§ 3-4 og §§ 6-9 fastsatte værdier er  

 overholdt.
Stk. 3. Målingerne skal foretages af sagkyndige  

 herunder firmaer, institutioner m.m. anerkendt i de Europæiske  

 Fællesskaber.
Efter aftale med Energistyrelsen kan målinger  

 endvidere foretages af ejeren eller brugeren af havanlægget.
 § 12. Resultaterne af målingerne skal  

 opbevares på havanlægget på betryggende måde og  

 være tilgængelige for anlæggets sikkerhedsorganisation og  

 Energistyrelsen.
Kapitel 9 Indsendelse af oplysninger § 13. Dokumentation for udførte  

 målinger af støjniveauet i arbejdsområder og beboelse  

 skal, med entydig angivelse af målepositioner og  

 måleværdier, indsendes til Energistyrelsen Stk. 2. Målingerne skal være foretaget inden  

 for de sidste 5 år.
Såfremt der i den mellemliggende periode er  

 foretaget ændringer af havanlægget, der har  

 støjmæssig betydning, skal støjmålingerne  

 være udført efter ændringerne er foretaget, Stk. 3. Såfremt resultatet af målingerne  

 godtgør, at en nedbringelse af støjbelastningen er  

 nødvendig, skal en plan for nedbringelsen vedlægges  

 målerapporten.
 Stk. 4. Oplysninger om forhold, som har betydning for  

 bedømmelse af støjforholdene, skal indgå i  

 dokumentationen herunder:
Kapitel 10 Dispensationer § 14. Energistyrelsen kan, hvor særlige  

 forhold foreligger, og når det skønnes rimeligt og fuldt  

 forsvarligt, tillade afvigelser fra bestemmelserne i denne  

 bekendtgørelse, såfremt det er foreneligt med direktiv  

 86/188/EØF om beskyttelse af arbejdstagere mod risici ved at  

 være udsat for støj under arbejdet.
Kapitel 11 Straffebestemmelser § 15. Med bøde eller hæfte straffes  

 den der Stk. 2. Der kan pålægges selskaber m. v.  

 (juridiske personer) strafansvar efter reglerne i straffelovens 5.  

 kapitel.
Kapitel 12 Ikrafttræden m.v.
 § 16. Bekendtgørelsen træder i kraft  

 den 1. juni 1999.
 Stk. 2. Samtidig ophæves Energistyrelsens  

 bekendtgørelse nr. 521 af 30. august 1988 om støjgrænser  

 på flytbare havanlæg.
Energistyrelsen, den 10. maj 1999 Ib Larsen /Uffe Danvold Bilag 1 Støjniveauer samt lydisolationsværdier i  

 arbejdsrum, opholdsrum m.v., der skal tilstræbes overholdt Støjniveauet er niveauet uden brug af maskiner m.v. i de enkelte  

 arbejdsrum, dvs. støj typisk forårsaget af  

 ventilationsanlæg i rummene samt udefra kommende støj.
Arbejdsområder Støjniveauer, dB(A) Flytbare havanlæg hvis konstruktion er påbegyndt før  

 30. august 1988 Flytbare havanlæg hvis konstruktion er påbegyndt efter 30.  

 august 1988 Værksteder 85 75 Kranførerhus 80 80 Laboratorier 85 75 Kontrolrum 75 60 Kontorer uden for apteringen 75 60 Kontorer i apteringen 65 50 Kabys 70 65 Radiorum 65 50 Behandlingsrum (sick bay) 60 50 Opholdsrum m.v.
Støjniveauer, dB(A) Flytbare havanlæg hvis konstruktion er påbegyndt før  

 30. august 1988 Flytbare havanlæg hvis konstruktion er påbegyndt efter 30.  

 august 1988 Soverum 60 50 Fritidsrum 70 55 Spiserum (messe) 65 60 Mødelokaler 65 50 Omklædningsrum 65 55 Luftlydsisolation iht.
ISO-standard 140/4 og ISO-standard  

 717/1, R'wmin, dB Flytbare havanlæg hvis konstruktion er påbegyndt før  

 30. august 1988 Flytbare havanlæg hvis konstruktion er påbegyndt efter 30.  

 august 1988 Skot i apteringen 30 35 Dæk i apteringen 40 40 Mellem soverum og åbent dæk, opholdsrum, kabys, messe,  

 fritidsrum samt installationsrum 45 45 Trinlydsisolation, jf.
ISO 140/7 og ISO 717/2,  

 L'nwmax, dB Flytbare havanlæg hvis konstruktion er påbegyndt før  

 30. august 1988 Flytbare havanlæg hvis konstruktion er påbegyndt efter 30.  

 august 1988 Fra gangområder på åbent dæk, kabys, messe eller  

 andre områder med kraftig trinlyd til soverum og opholdsrum 65 65 1)   

  Bekendtgørelsen indeholder bestemmelser, der gennemfører  

 Rådets direktiv 86/188/EØF af 12. maj 1986 om beskyttelse af  

 arbejdstagere mod risici ved at være udsat for støj under  

 arbejdet.
