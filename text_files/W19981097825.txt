En defekt i reguleringsmekanismen ved en af de ældre varmemadrasser  

 førte til, at vandet blev opvarmet til 80 grader.
Senere tekniske  

 undersøgelser viste, at madrassens temperatur derved steg til 55  

 grader i løbet af en time.
Fejlen blev først opdaget, efter at  

 tre bedøvede patienter under lejring på den defekte madras var  

 blevet opereret umiddelbart efter hinanden. patient A var blevet opereret  

 akut i fire timer for en bristet udposning på hovedpulsåren.
Det  

 viste sig, at A under operationen pådrog sig dybe forbrændinger  

 over korsbenet, svarende til cirka 1% af kropsoverfladen.
Forbrændingen  

 blev senere behandlet ved en hudtransplantation.
Patient B blev i tre timer  

 opereret på blodkar i venstre ben på grund af truende koldbrand i  

 foden.
B pådrog sig meget dybe tredjegrandforbrændinger svarende  

 til et 18 x 10 cm stort område mellem skulderbladene og et 8 x 10 cm  

 stort område over korsbenet.
Forbrændingerne omfattede cirka 4%  

 af kropsoverfladen og blev senere behandlet med hudtransplantationer.
Efter  

 yderligere 10 dage afgik B ved døden efter akut hjertesvigt.
Patient C  

 blev reopereret i en time i højre lyske på grund af infektion  

 efter en tidligere karoperation.
C pådrog sig to håndfladestore  

 forbrændinger over korsbenet og mellem skulderbladene.
Hun blev senere  

 behandlet ved hudtransplantation på et 8 x 10 cm stort område.  

 Der blev indgivet klage til Patientklagenævnet over alle tre  

 hændelser.
Svigt i vandopvarmet madras Patientklagenævnet fandt i alle tre tilfælde,  

 at der ikke var grundlag for at kritisere de læger og sygeplejersker,  

 som deltog i operationerne på anæstesiafdelingen.  

 Patientklagenævnet lagde ved sine afgørelser vægt  

 på, at varmemadrassen var blevet anvendt i overensstemmelse med en  

 mangeårig praksis på sygehuset, idet temperaturen lejlighedsvis  

 blev kontrolleret ved at lægge en hånd på madrassen.
Hos  

 ingen af patienterne var der blevet observeret påfaldende forhold under  

 operationen.
Patient A var blandt andet blevet overvåget ved  

 kontinuerlig rektal temperaturmåling, som havde målt 36,1 til  

 36,2 grader.
Hos patient C bemærkede en sygeplejerske ved operationens  

 afslutning, at vandmadrassen var meget varm, således at defekten blev  

 opdaget.
Patientklagenævnet fandt imidlertid, at den  

 ansvarlige overlæge på anæstesiafdelingen burde have draget  

 omsorg for, at der forelå en egnet instruks vedrørende betjening  

 og funktionskontrol af varmemadrasserne.
Nævnet lagde vægt  

 på, at afdelingens varmemadrasser gennem de seneste år ikke havde  

 haft monteret et termometer, endskønt de var blevet produceret med  

 tilhørende termometer.
På afdelingen fandtes der ikke en  

 skriftlig instruks om madrassernes betjening eller funktionskontrol.
Det var  

 praksis at kontrollere temperaturen lejlighedsvis ved hånden, frem for  

 eksempelvis at anbringe en temperaturføler mellem madras og patient.  

 Patientklagenævnet fandt, at den manglende instruktion indebar en  

 overtrædelse af lægelovens § 6, stk. 1.
Patientklagenævnet fandt derimod ikke grundlag til  

 at kritisere, at der ikke var blevet draget omsorg for et regelmæssigt  

 teknisk eftersyn af vandmadrasserne, således at det tekniske eftersyn i  

 praksis var begrænset til de situationer, hvor udstyret skulle  

 repareres.
Nævnet lagde herved vægt på, at der ikke fra  

 producentens side var udarbejdet en instruks omkring udstyrets  

 vedligeholdelse mv.
