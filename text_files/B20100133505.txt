Bekendtgørelse om ændring af bekendtgørelse om betingelser og procedurer for meddelelse af tilladelse til etablering af nye elproduktionsanlæg samt væsentlige ændringer i bestående anlæg1) § 1 I bekendtgørelse nr. 493 af 12. juni 2003 om betingelser og procedurer for meddelelse af tilladelse til etablering af nye elproduktionsanlæg samt væsentlige ændringer i bestående anlæg, som ændret ved bekendtgørelse nr. 684 af 18. juni 2010, foretages følgende ændringer:
 1. Fodnoten til bekendtgørelsens titel affattes således:
»Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF EU-Tidende 2009, nr.
L 140, side 16 og Europa-Parlamentets og Rådets direktiv 2009/72/EF af 13. juli 2009 om fælles regler for det indre marked for elektricitet EF-Tidende 2009, nr.
L 211, s. 55. Bekendtgørelsen indeholder endvidere bestemmelser, der gennemfører artikel 9 a i direktiv 2001/80/EF som affattet ved artikel 33 i direktiv 2009/31/EF om geologisk lagring af kuldioxid og om ændring af direktiv 85/337/EØF, Europa-Parlamentets og Rådets direktiv 2000/60/EF, 2001/80/EF, 2004/35/EF, 2006/12/EF, 2008/1/EF og forordning (EF) nr. 1013/2006, EF-Tidende 2009, nr.
L 140, s. 114.« 2. Indledningen affattes således:
»I medfør af § 2, stk. 4, § 2 a, § 10, stk. 6, § 11, stk. 3, § 26, stk. 3, § 27 d, § 84, stk. 2, § 88, § 90 og § 92 i lov om elforsyning, jf. lovbekendtgørelse nr. 516 af 20. maj 2010, og i medfør af § 3, stk. 2, og § 70 i lov om fremme af vedvarende energi, jf. lov nr. 1392 af 27. december 2008, fastsættes:« 3. § 1, stk. 2, affattes således:
 »Stk. 2. Undtaget fra kravet om tilladelse efter stk. 1 er følgende anlæg:
 1) Alle elproduktionsanlæg med en effekt på under 5 MW.
 2) Alle vindkraftanlæg, der opfylder kravene i bekendtgørelse nr. 651 af 26. juni 2008 om teknisk godkendelsesordning for konstruktion, fremstilling, opstilling, vedligeholdelse og service af vindmøller og senere ændringer heri.
 3) Andre anlæg, der producerer elektricitet baseret på vedvarende energi, og har en effekt på under 10 MW.
4) Kraftvarmeanlæg med en eleffekt på 25 MW eller derunder, som er godkendt efter lov om varmeforsyning.« 4. § 1, stk. 3, ophæves.
 Stk. 4 og 5 bliver herefter stk. 3 og 4.
 5. I § 1, stk. 4, som bliver stk. 3, indsættes som  2. pkt.:
»§ 3 a gælder dog for alle elproduktionsanlæg bortset fra vindmøller.« 6. Efter § 3 indsættes:
»§ 3 a.
Net- og transmissionsvirksomheder har pligt til at give enhver producent af energi, der anmoder om nettilslutning, alle nødvendige oplysninger herunder 1) et detaljeret skøn, som omfatter alle udgifter over, hvad tilslutningen vil koste 2) en rimelig og nøjagtig tidsplan for modtagelse og behandling af ansøgningen om nettilslutning 3) en rimelig vejledende tidsplan for nettilslutningen.« § 2 Bekendtgørelsen træder i kraft den 5. december 2010.
Energistyrelsen, den 2. december 2010 Ib Larsen / Lars Nielsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder.
