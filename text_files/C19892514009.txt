§ 1.  Efter forhandling med Finansministeriet  

 fastsættes følgende bestemmelser for deltidsansatte civilarbejderes pensionsmæssige stilling i henhold til tjenestemandspensionsloven (TPL), jf.
 civilarbejderloven (CAL):
a.
Pensionsalderen.
 I pensionsalderen medregnes ansættelsesperioder efter det 25. år, omregnet  

 til fuldtidsbeskæftigelse, efter forholdet mellem den for den pågældende  

 fastsatte arbejdstid og den til enhver tid gældende tjenestetidsnorm (for  

 tiden 38 timer pr. uge).
 Ansættelse med lavere tjenestetid end 10 timer pr. uge falder uden for  

 lovens område.
 Eksempel:
En kontorassistent har i et år, hvor den gældende tjenestetidsnorm er på  

 38 timer pr. uge, haft 3 måneders ansættelse med en arbejdstid på 30 timer  

 pr.uge og i den øvrige del af året været ansat med en arbejdstid på 25 timer  

 pr.uge.
I løbet af dette år har den pågældende opnået følgende pensionsalder:
 For en deltidsansat civilarbejder, der i henhold til TPL § 35 vælger at  

 blive pensioneret efter de forud for 1.juli 1969 gældende regler, gælder dog,  

 at den del af ansættelsen, hvor arbejdstiden såvel før som efter 1.juli 1969  

 har været mindst 36 timer pr.uge, vil kunne medregnes fuldt ud som  

 pensionsgivende tid, medens den del af ansættelsen, hvor arbejdstiden såvel  

 før som efter den 1.juli 1969 har været under 36 timer pr.uge, ikke kan  

 medregnes som pensionsgivende tid.
b.
Pensionsretten.
En deltidsansat civilarbejder opnår ret til egenpension i henhold til TPL  

 § 2, stk.1, jf.
CAL, når den pågældende har været ansat i en periode svarende  

 til 10 års fuldtidsbeskæftigelse.
Retten til opsat pension indtræder, når den  

 pågældende efter det 25. år har været ansat i en periode svarende til 3 års  

 fuldtidsbeskæftigelse.
c.
Lønafkortning.
For en månedslønnet, deltidsansat civilarbejder finder eventuel  

 lønafkortning sted med et i forhold til beskæftigelsesgraden, jf. ovenfor  

 under a., nedsat beløb.
For timelønnede foretages som hidtil lønafkortning  

 pr. lønningstime (bortset fra overarbejdstimer).
 Lønafkortning påbegyndes, når den pågældende efter det 25. år har været  

 ansat i en periode svarende til 3 års fuldtidsbeskæftigelse.
 § 2.  Kundgørelse for Forsvaret B.13-1976 ophæves.
 P.M.V.
 E.B.
