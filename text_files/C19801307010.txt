 Til overdyrlægerne ved de eksportautoriserede slagterier.
 Det faglige krav for ansættelse af veterinærstuderende ved kødkontrol har  

 hidtil været, at de skal have bestået prøven i praktisk kødkontrol, jf. pkt.  

 1 i veterinærdirektoratets cirkulæreskrivelse af 2. juli 1979, K.K.  

 2414-1979.
 Efter studieplanen er der imidlertid mulighed for at indtegne sig til et  

 hvilket som helst fag uden nødvendigvis at have bestået forudsætningerne for  

 disse.
 Det er derfor nødvendigt at ændre pkt. 1 i førnævnte cirkulæreskrivelse.
 Ansættelse af veterinærstuderende ved kødkontrollen på de  

 eksportautoriserede slagterier kan herefter ske efter følgende bestemmelser.
 1. Kun veterinærstuderende, der foruden kursus i  

 praktisk kødkontrol har bestået de obligatoriske fag op til og 9. semester,  

 kan ansættes, idet dog bemærkes, at fagene »mindre husdyr« og  

 kirurgi' ikke nødvendigvis behøver at være bestået, ligesom fagene  

 »reproduktion« og »retsmedicin«, der løber ud over 9.  

 semester, heller ikke er bundne forudsætninger for ansættelse.
 2. Ansættelse af veterinærstuderende kan kun finde  

 sted, såfremt Den danske Dyrlægeforening ikke kan anvise færdiguddannet  

 veterinærassistance.
 3. Kontakten mellem overdyrlægerne og  

 veterinærstuderende, som måtte være interesserede i at assistere, etableres  

 gennem Den Danske Dyrlægeforenings sekretariat, tlf. (01) 22 17 88.
4. Når der er truffet aftale om assistance, skal der  

 til veterinærdirektoratet fremsendes oplysning om: navn og adresse for den  

 veterinærstuderende, dato for bestået kursus i praktisk kødkontrol, bilagt  

 kopi af studieforløbet som dokumentation for beståede prøver, slagteriets  

 navn og autorisationsnummer samt ansættelsesperiodens forventede længde.
Til  

 de pågældende oplysninger bedes anvendt vedlagte formular, som i udfyldt og  

 underskrevet stand skal fremsendes til veterinærdirektoratet.
 5. Ansættelse og udsendelse foretages herefter af  

 veterinærdirektoratet.
6. Aflønningen foretages med kvotatimeløn svarende til  

 1. løntrin i den gældende overenskomst mellem finansministeriet og Den danske  

 Dyrlægeforening vedrørende faste reservedyrlægers ansættelse ved  

 eksportslagterierne (p.t. kr. 50,33). Arbejdstiden opgøres efter de for  

 fastansatte reservedyrlæger gældende regler, hvorfor formular nr.. La  

 23,0-506 (lyseblå): Indberetning om arbejdstid m.v. for heltidsansat  

 reservedyrlæge anvendes i forbindelse med månedsindberetningen.
Til lønnen  

 ydes efter de for tjenestemænd til enhver tid gældende regler og satser  

 befordringsgodgørelse samt time- og dagpenge som ved udstationering, jf. § 13  

 i nævnte overenskomst.
Det bemærkes, at de veterinærstuderende henføres til  

 sats B.
Pr. døgn udgør godtgørelsen p.t. maksimalt 1. - 4. dag kr. 243,70, 5.  

 - 28. dag kr. 239,60 med dokumenterede hoteludgifter (uden for  

 hovedstadsområdet) eller 1. - 4. dag kr. 180,70, 5. - 28. dag kr. 176,60 med  

 fast godtgørelse (udokumenteret) for natophold.
Fra og med 29. dags fravær er  

 tallene kr. 159,40 henholdsvis kr. 117,90. Der kan hertil godtgøres  

 dokumenterede udgifter til offentlige befordringsmidler - dog ikke fly - til  

 en hen- og tilbagerejse til hjemmet for hver 2 ugers fravær.
Nøjagtig og af overdyrlægen attesteret rejseregning med oplysning om  

 afrejse- og hjemkomsttidspunkter, herunder tidspunkterne for eventuel 2-ugers  

 hjemrejse, jf. foranstående, kvitteret hotelregning, hvis hotel anvendes, og  

 rejsehjemmel til offentlige transportmidler vedlægges månedsindberetningen  

 for det pågældende slagteri.
Såfremt egen bil anvendes ved første udrejse og  

 sidste hjemrejse, skal udtrykkelig bemærkning herom anføres på  

 månedsregningen, og de kørte km betales i så fald med kr. 0,84 pr. km plus  

 eventuel færgebillet, der skal vedlægges.
 Der ydes ikke befordringsgodtgørelse for kørsel mellem midlertidig bopæl  

 (udstationeringsbopæl) og tjenestested.
 Cirkulæreskrivelse af 2. juli 1979, K.K. 2414-1979, tilbagekaldes herved.
 P.V.V.
K.
Hermansen.
