 Ved kgl. resolution af 28. juli 1965 har Danmark ratificeret den i  

 Stockholm den 18. juni 1965 undertegnede overenskomst mellem Danmark,  

 Finland, Norge og Sverige om fælles nordisk arbejdsmarked for læger.
 Overenskomsten har følgende ordlyd:
 Overenskomst mellem Danmark, Finland, Norge og Sverige om fælles nordisk  

 arbejdsmarked for læger.
De kontraherende stater, som tidligere har truffet overenskomst om et fælles nordisk arbejdsmarked, som i princippet findes, at muligheden for fri bevægelighed for den  

 medicinske arbejdskraft mellem de nordiske stater ville være til gavn for den  

 medicinske og sociale udvikling i disse stater, som finder, at den grundlæggende uddannelse for læger er stort set  

 ligeværdig i de respektive stater, som finder, at det bør tilvejebringes den størst mulige ensartethed i  

 lægeuddannelsen i de nordiske stater, og som vil tilstræbe den størst mulige ensartethed i lovgivningen om  

 medicinsk personel, er enedes om følgende:
Artikel 1 Statsborgere i de kontraherende stater, som har aflagt dansk  

 »lægevidenskabelig embedseksamen« og gennemgået den foreskrevne  

 turnustjeneste eller finsk medicinsk licentiateksamen eller norsk »medicinsk embedseksamen« og gennemgået den foreskrevne  

 turnustjeneste eller og som på dette grundlag har erhvervet og vedblivende har ubegrænset  

 autorisation som læge i den stat, hvor eksamen er aflagt, skal have ret til  

 under de i denne overenskomst angivne forudsætninger at få autorisation som  

 læge i de øvrige kontraherende stater.
 Samme ret skal også tilkomme statsborgere i de kontraherende stater, som  

 har aflagt lægevidenskabelig eksamen i en ikkenordisk stat, og som har  

 erhvervet og stadig er i besiddelse af ret til at praktisere i et af de  

 nordiske lande.
Artikel 2 Som vilkår for meddelelse af autorisation efter artikel 1 kan en  

 kontraherende stat kræve, at lægen godtgør at have indhentet de fornødne  

 kundskaber om den her gældende medicinallovgivning.
 Som vilkår for meddelelse af autorisation efter artikel 1 som læge i Norge  

 kan kræves, at lægen i 6 måneder efter aflagt eksamen har gjort tjeneste som  

 assistent hos en praktiserende »offentlig læge«.
Artikel 3 En statsborger i en kontraherende stat, som ønsker at udøve lægevirksomhed  

 i en anden kontraherende stat, skal til den centrale sundhedsmyndighed i den  

 sidstnævnte stat indgive bevis for, at han opfylder vilkårene i artikel 1 og  

 2.
 Ansøgere, som opfylder disse vilkår, har ret til at få autorisation som  

 læge, hvis der ikke foreligger sådanne forhold, at autorisationen kunne  

 tilbagekaldes, hvis ansøgeren havde været autoriseret læge.
Underretning om en således meddelt autorisation skal tilstilles den  

 centreale sundhedsmyndighed i den eller de stater, hvor lægen tidligere har  

 fået autorisation.
De centrale sundhedsmyndigheder skal give hinanden de  

 yderligere oplysninger, som findes nødvendige i anledning af en ansøgt  

 autorisation.
Artikel 4 Er autorisation som læge i en kontraherende stat blevet meddelt en læge på  

 grundlag af hans autorisation i en anden stat, skal autorisationen  

 tilbagekaldes, hvis den oprindelige autorisation tilbagekaldes.
I øvrigt kan  

 autorisationen kun tilbagekaldes af de grunde i den stat, hvor den er  

 meddelt, dog et der herved også kan tages hensyn til i anden kontraherende  

 stat begået forbrydelse eller udvist grov uduelighed ved udøvelse af  

 lægegerningen eller udvist åbenbar uegnethed som læge.
Bliver en læge, som har fået autorisation i flere af de kontraherende  

 stater, i nogen af disse genstand for judiciel eller disciplinær  

 foranstaltning i anledning af sin lægevirksomhed der, eller tilbagekaldes en  

 for ham udfærdiget autorisation, skal den centrale sundhedsmyndighed i den  

 eller de andre kontraherende stater underrettes om foranstaltningen eller  

 tilbagekaldelsen samt om grundlaget derfor.
Sådan underretning skal også ske,  

 hvis der er foretaget begrænsning i lægens ret til at ordinere lægemidler  

 eller alkohol fra apotek, eller hvis han frivilligt har givet afkald herpå  

 eller på retten til at udøve lægevirksomhed.
Artikel 5 En læge i en kontraherende stat, som har fået autorisation som læge i en  

 anden sådan stat, bør i princippet være berettiget til at søge og opnå civil  

 ansættelse i stilling som læge i sidstnævnte stat, uanset han ikke er  

 statsborger i denne stat.
 Tjeneste som læge i nogen af de kontraherende stater bør ved besættelse af  

 lægestilling i anden kontraherende stat tillægges samme værdi som i  

 sidstnævnte stat udført tjeneste af tilsvarende art.
Artikel 6 En læge i en kontraherende stat, som har fået ansættelse i stilling som  

 læge i en anden kontraherende stat, bør i princippet være ligestillet med  

 læger i sidstnævnte stat, for så vidt angår ret til løn og pension samt de  

 øvrige med stillingen forbundne fordele.
Artikel 7 Enhver kontraherende stat forpligter sig til efter undertegnelsen af denne  

 overenskomst at træffe foranstaltninger til i det omfang, det findes muligt,  

 at gennemføre de ændringer af gældende bestemmelser, som er nødvendige til  

 opfyldelse af de i artiklerne 5 og 6 angivne principper, for så vidt angår  

 statslige civile stillinger, og i øvrigt at virke for, at disse principper  

 finder anvendelse også på ikke statslige stillinger.
Artikel 8 De centrale sundhedsmyndigheder i de kontraherende stater skal nøje følge  

 udviklingen på arbejdsmarkedet for læger i de respektive stater, og når  

 særlige foranstaltninger synes påkrævede, gøre anmeldelse derom til den i  

 medfør af artikel 5 i overenskomsten af 22. maj 1954 om fælles arbejdsmarked  

 nedsatte kommission.
 De centrale sundhedsmyndigheder skal til stadighed give hinanden de  

 meddelelser og oplysninger, som er af betydning for bedømmelsen af  

 udviklingen på arbejdsmarkedet for læger i de respektive stater.
Artikel 9 Efter forhandling skal Island kunne slutte sig til denne overenskomst.
 Artikel 10 Denne overenskomst skal ratificeres og  

 ratifikationsinstrumenterne deponeres i det svenske udenrigsministeriums  

 arkiv.
 Overenskomsten træder i kraft, så snart samtlige ratifikationsinstrumenter  

 er deponeret.
 Enhver af de kontraherende stater kan opsige overenskomsten med et varsel  

 på 6 måneder til ophør den 1. juli eller den 1. januar.
Enhver af de kontraherende stater kan med umiddelbar virkning sætte  

 overenskomsten ud af kraft i forhold til en eller flere af de øvrige stater i  

 tilfælde af krig eller krigsfare, eller hvis andre særlige nationale eller  

 internationale forhold måtte gøre det nødvendigt.
Vedkommende staters  

 regeringer skal straks underrettes om beslutningen.
 Til bekræftelse heraf har de befuldmægtigede repræsentanter for de  

 respektive stater undertegnet denne overenskomst og forsynet den med deres  

 segl.
 Udfærdiget i Stockholm den 18. juni 1965 i et eksemplar på dansk, finsk,  

 norsk og svensk, hvoraf det svenske udenrigsministerium vil tilstille de  

 øvrige kontraherende staters regeringer bekræftende genparter.
A.
Hessellund-Jensen.
Overenskomsten er ratificeret af samtlige signatarmagter.
Det sidste  

 ratifikationsinstrument (Finlands) blev deponeret den 10. august 1966, og i  

 henhold til artikel 10 er overenskomsten herefter trådt i kraft den 10.  

 august 1966.
Ved deponeringen af sit ratifikationsinstrument har Norge afgivet en  

 sålydende erklæring: »Af hensyn til de i medfør af lov af 27. juli 1956  

 om udlændinges adgang til riget udfærdigede bestemmelser må der, ligesom for  

 alle andre udlændinge, herunder nordboere, kræve opholds- og  

 arbejdstilladelse for danske, finske og svenske læger, der vil arbejde i  

 Troms og Finmark fylker.
De læger, der omfattes af overenskomsten, vil  

 imidlertid få opholds- og arbejdstilladelse på grundlag af autorisation  

 meddelt i henhold til overenskomstens artikel 3. Sådan tilladelse vil kun  

 blive nægtet, såfremt hensynet til den offentlige ro og orden til rigets  

 sikkerhed eller interesser i øvrigt måtte kræve det«.
 Udenrigsministeriet, den 20. september  

 1966.
 Per Hækkerup.
