Fremsat den 18. maj 1999 af Tom Behnke (FP),  

 Kim Behnke (FP), Thorkild B.
Fransgaard (FP) og  

  Christian Jensen (FP) Forslag til folketingsbeslutning om, at sundhedspersonale sidestilles med  

 tjenestemænd, for så vidt angår strejkeretten Folketinget opfordrer regeringen til at fremsætte de  

 nødvendige lovforslag, der medfører, at sundhedspersonale  

 sidestilles med tjenestemænd, for så vidt angår retten til  

 at strejke, således at offentligt ansat sundhedspersonale ikke må  

 strejke.
Bemærkninger til forslaget Forslaget går ud på at  

 ændre gældende regler, således at det ikke fremover kan  

 lade sig gøre for offentligt ansat sundhedspersonale at benytte  

 strejke som våben i eventuelle konflikter i forbindelse med  

 overenskomstforhandlinger eller lignende situationer, hvor strejke i dag kan  

 komme på tale.
Det foreslås derfor, at reglerne ændres,  

 så sundhedspersonale sidestilles med tjenestemænd i forhold til  

 retten til at strejke eller rettere den manglende ret til at strejke.
I  

 forvejen er sundhedspersonalet på visse områder sidestillet med  

 tjenestemænd.
F.eks. er sundhedspersonalet omfattet af de samme  

 skærpende bestemmelser i straffeloven, hvis de udsættes for  

 overfald og vold.
Sundhedspersonalet udfylder en meget vigtig opgave i  

 samfundet og udfører livsnødvendige funktioner.  

 Sundhedssektoren er en forudsætning for, at borgerne hurtigt og  

 effektivt kan blive behandlet og komme på benene igen, når sygdom  

 eller ulykke indtræffer.
Sundhedssektoren er således en  

 altafgørende forudsætning for, at vi alle kan leve et godt og  

 langt liv, hvor vi kan være med til at sikre det velfærdssamfund,  

 Danmark er.
Personalet i sundhedssektoren kan således på  

 mange måder sidestilles med eller sammenlignes med tjenestemænd.  

 Eksempelvis gælder de samme årsager til, at mange faggrupper  

 under staten er ansat som tjenestemænd, også for  

 sundhedspersonalet.
For ansatte i samfundsvigtige stillinger under staten har  

 man netop valgt tjenestemandsansættelse for at være sikker  

 på, at disse samfundsvigtige og ofte livsnødvendige funktioner  

 til enhver tid kan opretholdes og ikke rammes af strejker.
Sundhedspersonalet er typisk ikke ansat som  

 tjenestemænd.
En årsag til det kan være, at  

 sundhedspersonalet er ansat under amterne og ikke under staten.
Men det skal  

 ikke ændre på forslagsstillernes ønske om, at  

 sundhedspersonalet i den offentlige sektor fremover skal være ansat  

 på tjenestemandslignende vilkår i forhold til mulighederne for at  

 strejke.
 Sundhedspersonalet i den private sektor er ikke omfattet  

 af forslaget.
 En konflikt i den offentlige sundhedssektor vil automatisk  

 medføre, at syge og svage mennesker tages som gidsler i en konflikt,  

 som de slet ikke har noget at gøre med.
Forslagsstillerne finder det helt uacceptabelt, at  

 patienterne og ældre plejekrævende mennesker bliver taberne,  

 når sundhedspersonalet vælger at strejke.
Samtidig er det et  

 faktum, at de i forvejen alt for lange ventelister bliver endnu  

 længere, når der strejkes, ventelister som Folketinget og amterne  

 i forvejen kæmper hårdt for at få gjort kortere.
Det skal understreges, at dette forslag ikke forholder sig  

 til årsagerne til den aktuelle konflikt mellem parterne i  

 sundhedssektoren.
Forslagsstillerne har med dette forslag således ikke  

 taget stilling til, om sundhedspersonalets krav er rimelige eller ej.
Selv om  

 den aktuelle konflikt drejer sig om sygeplejerskerne, omhandler forslaget  

 hele sundhedssektoren, idet problemstillingen er ens for hele  

 sundhedssektoren.
 Forslaget fokuserer alene på, at det ikke skal  

 være muligt for sundhedspersonalet at strejke, uanset hvad  

 årsagen ellers kunne være.
Samtidig vil det efter forslagsstillernes opfattelse  

 være hensigtsmæssigt, om sundhedspersonalet får nogle  

 fordele ved at overgå til ansættelse på  

 tjenestemandslignende vilkår.
Det kunne f.eks. være  

 hensigtsmæssigt at lade sundhedspersonalet få en  

 pensionsmæssig fordel eller en anden fordel, samtidig med at  

 strejkeretten forsvinder.
I dag er det sådan, at der opspares en  

 pension svarende til 12 pct. af lønnen, hvor arbejdsgiveren betaler de  

 8 pct. og den ansatte selv betaler de sidste 4 pct.
Det kunne evt.  

 ændres, således at det offentlige betaler alle 12 pct. til  

 pensionsopsparingen.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at  

 sundhedspersonale sidestilles med tjenestemænd, for så vidt  

 angår strejkeretten.
(Beslutningsforslag nr.
B 145).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
