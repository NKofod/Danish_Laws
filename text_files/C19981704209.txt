Indhold Gebyrreglement 1998 1 Gebyrreglement 1998 1.1 Forord Dette Gebyrreglement er udarbejdet af Statens Luftfartsvæsen (SLV) i  

 samarbejde med SLVs Gebyrudvalg.
I Gebyrudvalget sidder foruden SLV  

 repræsentanter for følgende organisationer m.v.:
 AOPA-Danmark, Dansk Svæveflyver Union (D.Sv.U.), Erhvervsflyvningens  

 Sammenslutning, KZ & Veteranfly Klubben, DANSAM, Foreningen af  

 Autoriserede Danske Flyværksteder, SAS Region Danmark, Maersk Air som  

 fællesrepræsentant for Maersk Air, Premiair, Sterling European  

 Kommandit-aktieselskab, Cimber Air og Star Air, Kongelig Dansk Aeroklub,  

 Københavns Lufthavne, Grønlands Hjemmestyre samt Flyvebranchens Personale  

 Union som fællesrepræsentant for Flyvebranchens Personale Union, Cabin  

 Attendants Union og Danske Pilotorganisationers Samråd.
 Gebyrernes størrelse er fastlagt på baggrund af SLVs budgettering for  

 1998.
 Brugerrepræsentanterne har ikke skullet tage stilling til rimeligheden af  

 det faktiske ressourceforbrug på gebyrområdet, ligesom de ikke er ansvarlige  

 for fordelingen af Luftfartstilsynets ressourcer på anden offentlig  

 forvaltning og på gebyrbelagt arbejde.
Gebyrudvalget har haft som målsætning, at de enkelte områder  

 (registrering, certifikater, luftdygtighed, flyvepladser m.v. samt selskaber)  

 gebyrmæssigt skal hvile i sig selv.
Der finder således ikke nogen overførsel  

 af midler sted fra et område til et andet.
Et eventuelt over-/underskud i  

 1998 vil indgå i gebyrfastsættelsen for år 2000.
 Størrelsen af de enkelte gebyrer er fastlagt på basis af  

 gennemsnitsbetragtninger og kan derfor ikke tages som udtryk for, at gebyret  

 dækker netop de faktiske omkostninger ved den enkelte forretning.
1.2 Hjemmel og ikrafttræden Gebyrreglementet er udarbejdet i henhold til § 148 i Lov om Luftfart, jf.  

 Trafikministeriets lovbekendtgørelse nr. 373 af 4. juni 1997 samt  

 Trafikministeriets bekendtgørelser nr. 133 af 23. februar 1994 og nr. 124 af  

 22. februar 1995.
 Reglementet er gyldigt fra 1. januar 1998.
 Gebyrreglementet af 1. januar 1997 ophæves fra samme dato.
Ole Asmussen Luftfartsdirektør 2 Generelle bestemmelser 2.1 Beregning og betaling af gebyr Alle beløbsangivelser i dette reglement er i danske kroner.
 Alle vægtgrænser (massegrænser) i dette reglement er MTOM (Maximum Take  

 Off Mass) i kilogram.
 Udstedelsesgebyr betales efter det gebyrreglement, som er gældende på det  

 tidspunkt, hvor forretning påbegyndes.
 Udstedelsesgebyr betales forud og udgør betaling for arbejdet med  

 udstedelsen samt første årsgebyr.
 I forbindelse med en virksomhedsomdannelse f.eks. fra personligt ejet  

 virksomhed til A/S, hvor det hidtidige ejerforhold ikke ændres, betales et  

 udstedelsesgebyr, der beregnes på baggrund af timeforbrug, samt direkte  

 udgifter til eventuel rejse, ophold, materialer m.v.. Desuden betales der  

 årsgebyr for første år reduceret med eventuelt ikke-udnyttet, allerede betalt  

 årsgebyr.
 Skal gebyret fastsættes »I hvert enkelt tilfælde«, kan SLV  

 opkræve et minimumsgebyr, før forretningen påbegyndes.
 Fastsættelse af endeligt gebyr »I hvert enkelt tilfælde« sker på  

 grundlag af timeforbrug samt direkte udgifter til rejse, ophold, materialer  

 m.v. suppleret med betaling for første år.
 Hvor gebyret fastsættes »I hvert enkelt tilfælde«, er timeprisen  

 kr. 640 inden for SLVs normale arbejdstid og kr. 1.280 for forretninger  

 rekvireret udført uden for normal arbejdstid.
Hvis forretninger udføres af SLV i udlandet, på Færøerne eller i Grønland,  

 skal ejer/bruger yderligere betale for SLVs rejse- og opholdsudgifter.
Dette  

 gælder ikke for forretninger i Grønland udført i henhold til  

 Gebyrreglementets pkt. 8.1, Flyvepladser og teletekniske anlæg, samt pkt.  

 8.3, Tilsyn med tjenester.
 For særlige, enkeltstående tilladelser/godkendelser, der ikke er omfattet  

 af betalt årsgebyr, betales et gebyr, der skal dække SLVs udgifter i  

 forbindelse med tilladelsen/godkendelsen.
 Årsgebyr dækker det løbende tilsyn med den pågældende funktion/virksomhed  

 og forfalder til betaling et år efter datoen for udstedelsen/godkendelsen.  

 Senest 30 dage før et årsgebyr forfalder, udsender SLV girokort med  

 specificeret opkrævning.
 Årsgebyr dækker en periode på 12 måneder, regnet fra forfaldsdag.
 Udebliver betaling efter sidste rettidige indbetalingsdag, kan SLV opkræve  

 et ekspeditionsgebyr på kr. 50 for hver erindringsskrivelse samt tillægge  

 1,3% rente pr. påbegyndt måned efter sidste rettidige indbetalingsdag.
 Krav på betaling efter dette reglement kan inddrives ved udpantning.
SLVs normale arbejdstid er mandag-torsdag 08.00-15.30 og fredag  

 08.00-15.00 2.2 Tilbagebetaling af gebyr Betalt gebyr for en påbegyndt forretning, herunder betalt minimumsgebyr,  

 samt betalt årsgebyr for en påbegyndt periode tilbagebetales ikke bortset fra  

 nedennævnte tilfælde.
 Hvis et luftfartøj slettes af det danske Nationalitetsregister, eller en  

 autorisation eller driftstilladelse opgives i løbet af en periode mellem to  

 årsgebyrer, vil der dog efter ansøgning kunne ske forholdsmæssig  

 tilbagebetaling af årsgebyret med fradrag af et administrationsgebyr på kr.  

 1.030. Hvis SLV har en fordring på ansøgeren, kan SLV dog modregne i  

 overensstemmelse med almindelige regler.
2.3 Dispensation fra Gebyrreglementet Dispensation fra dette reglement kan i særlige tilfælde gives af  

 luftfartsdirektøren.
3 Luftfartøjsregistret 3.1 Registrering Gebyr for nyregistrering, genregistrering og midlertidig registrering af  

 et luftfartøj i Nationalitetsregistret er angivet i tabel 3A.
Nyregistrering,  

 genregistrering og midlertidig registrering omfatter registrering af et  

 luftfartøj, som ikke i forvejen er optaget i Nationalitetsregistret.
 Gebyr for omregistrering af et luftfartøj, der er registreret i  

 Nationalitetsregistret (eksempelvis ved ejerskifte), er angivet i tabel 3B.
 For nyregistrering, genregistrering, midlertidig registrering og  

 omregistrering af luftfartøjer i situationer med udenlandsk ejer og dansk  

 bruger er gebyrerne forhøjet med 50%, jf. tabel 3A og 3B.
 Gebyr for forlængelse/genaktivering af midlertidigt registreringsbevis  

 samt udstedelse af erstatningsdokument for registreringsbevis (eksempelvis  

 hvis registreringsbeviset er bortkommet, eller luftfartøjets model ændres) er  

 angivet i tabel 3C.
 For forlængelse af registreringsbevis i forbindelse med forlængelse af  

 lejeaftale mellem udenlansk ejer og dansk bruger betales gebyr som for  

 omregistrering, jf. tabel 3B.
I ekstraordinære tilfælde og efter nærmere aftale kan registrering af et  

 luftfartøj gennemføres uden for SLVs normale arbejdstid.
Gebyret herfor er  

 angivet i tabel 3C.
 Registrering af navneændringer for den samme juridiske person er gebyrfri.
For registrering af rettigheder i Rettighedsregisteret betales der et  

 gebyr efter reglerne i bekendtgørelse nr. 1014 af 14. december 1993 om gebyr  

 for registrering af rettigheder over luftfartøjer.
Gebyret for 1998 udgør kr.  

 950 pr. dokument, der skal registreres.
3.2 Sletning Gebyr for sletning af et luftfartøj i Nationalitetsregistret efter  

 ansøgning og sletning som følge af, at nationalitetskravet ikke længere er  

 opfyldt, jf. luftfartslovens § 13, stk. 1, litra a og b, er angivet i tabel  

 3B.
 For sletning af et luftfartøj i situationer med udenlandsk ejer og dansk  

 bruger er gebyrerne forhøjet med 50%, jf. tabel 3B.
 Sletning foretaget efter luftfartslovens § 13, stk. 1, litra c og d, og  

 stk. 3, er gebyrfri.
I ekstraordinære tilfælde og efter nærmere aftale kan sletning af et  

 luftfartøj gennemføres uden for SLVs normale arbejdstid.
Gebyret herfor er  

 angivet i tabel 3C.
Tabel 3A.
Nyregistrering, genregistrering og midlertidig registrering  

 af et luftfartøj, som ikke er optaget i Nationalitetsregistret 4 Certifikater 4.1 Certifikater For certifikater betales der et udstedelsesgebyr en gang for alle og  

 derefter løbende et årsgebyr som angivet i tabel 4A.
 Ikke-erhvervsmæssige certifikater omfatter A-certifikat, S-certifikat,  

 UL-certifikat og balloncertifikat.
 For validering af udenlandske certifikater, inklusive eventuelle beviser,  

 betales der gebyr svarende til årsgebyret for tilsvarende dansk certifikat.
 Særlige gebyrer er angivet i tabel 4B.
Tabel 4A.
Certifikater 4.2 Praktiske prøver For praktiske prøver betales der et prøvegebyr som angivet i tabel 4C.
 For »Medical Flight« eller andre af SLV foreskrevne prøver, som  

 aflægges over for SLV, betales der et gebyr svarende til gebyret for den  

 tilsvarende praktiske prøve.
 Gebyr for praktisk prøve skal være SLV i hænde senest 14 dage, før prøven  

 forventes afholdt.
 Hvis en teoretisk prøve indgår som en integreret del af en praktisk prøve,  

 er den teoretiske prøve gebyrfri.
 SLV stiller ikke luftfartøj til rådighed for praktiske prøver.
En praktisk prøve anses for påbegyndt, når kontrollanten er mødt på det  

 aftalte sted og tidspunkt for prøven.
Gebyret for en praktisk prøve, som ikke  

 gennemføres, tilbagebetales ikke, medmindre aflysningen skyldes SLV eller  

 force majeure.
 Specielle ønsker om tid og sted for afholdelse af praktiske flyveprøver  

 kan kun imødekommes, hvis mindst 2 eksaminander er tilmeldt prøve det  

 pågældende sted og den pågældende dag, eller hvis rekvirenten betaler de  

 udgifter, der er forbundet med prøven, dog højst et beløb svarende til 2  

 prøvegebyrer.
 For praktiske prøver afholdt i udlandet eller på Færøerne eller i Grønland  

 betales der ud over prøvegebyret et beløb svarende til 50% af et prøvegebyr  

 pr. dag, der medgår ud over prøvedagen.
 Specielle ønsker om sted for afholdelse af prøve til certifikat som  

 luftfartsradiotelefonist kan kun imødekommes, hvis mindst 5 eksaminander er  

 tilmeldt, eller hvis rekvirenten betaler de udgifter, der er forbundet med  

 prøven, dog højst et beløb svarende til 5 prøvegebyrer.
Tabel 4C.
Praktiske prøver 4.3 Teoretiske prøver For teoretiske prøver betales der et prøvegebyr som angivet i tabel 4D.  

 For andre teoretiske prøver end de her nævnte fastsættes gebyrerne i hvert  

 enkelt tilfælde.
 Gebyr for teoretisk prøve skal være SLV i hænde senest 14 dage, før prøven  

 forventes afholdt.
 Der betales ikke gebyr for teoretisk prøve, hvis denne foregår som en  

 integreret del af en praktisk prøve.
 Gebyret for en teoretisk prøve, som ikke gennemføres, tilbagebetales ikke,  

 medmindre aflysningen skyldes SLV eller force majeure.
 Hvis der aflægges prøve til B-certifikat samtidig med prøve til  

 instrumentbevis, betales der kun et gebyr.
Tabel 4D.
Teoretiske prøver 5 Luftfartsskoler 5.1 Praktisk uddannelse Udstedelsesgebyr og årsgebyr for tilladelse til praktisk uddannelse på  

 luftfartøjer op til og med 5700 kg er angivet i tabel 5A.
 For andre former for praktisk uddannelse end de i tabel 5A nævnte  

 fastsættes gebyret i hvert enkelt tilfælde.
 Udstedelsesgebyr og årsgebyr for tilladelse til praktisk uddannelse på  

 luftfartøjer over 5700 kg eller syntetiske flyvetrænere til sådanne fartøjer  

 fastsættes i hvert enkelt tilfælde.
 Der betales udstedelsesgebyr og årsgebyr for hver af de tilladelser, der  

 er nævnt i tabel 5A.
 Gebyr for tilladelse til intern skoleorganisation i henhold til BL 6-07 er  

 angivet i tabel 5B.
 For ikke-erhvervsmæssige foreninger/organisationer, der er godkendt af  

 SLV, er tilladelse til praktisk uddannelse til S-certifikat, UL-certifikat og  

 balloncertifikat gebyrfri.
 For godkendelse af typeuddannelser for flymekanikere ved autoriserede  

 værksteder fastsættes gebyret i hvert enkelt tilfælde.
Tabel 5A.
Tilladelse til praktisk uddannelse 5.2 Teoretisk uddannelse Udstedelsesgebyr og årsgebyr for tilladelse til teoretisk uddannelse er  

 angivet i tabel 5C.
 For teoretisk uddannelse, som ikke er nævnt i tabel 5C, fastsættes gebyret  

 i hvert enkelt tilfælde.
 Der betales udstedelsesgebyr og årsgebyr for hver af de tilladelser, der  

 er angivet i tabel 5C.
 For ikke-erhvervsmæssige foreninger/organisationer, der er godkendt af  

 SLV, er tilladelse til teoretisk uddannelse til S-certifikat, UL-certifikat  

 og balloncertifikat gebyrfri.
Tabel 5C.
Tilladelse til teoretisk uddannelse 5.3 Syntetiske flyvetrænere Godkendelse og tilsyn med syntetiske flyvetrænere foretages på SLVs vegne  

 af en fælles skandinavisk simulatorgruppe under Det Skandinaviske  

 Tilsynskontor (STK).
 Gebyr for godkendelse og tilsyn med syntetiske flyvetrænere fastsættes af  

 SLV efter fælles skandinaviske satser, der skal dække simulatorgruppens  

 omkostninger.
6 Luftdygtighedsbeviser 6.1 Standard luftdygtighedsbevis Udstedelsesgebyr og årsgebyr for standard luftdygtighedsbevis er angivet i  

 tabel 6A, 6B og 6C.
Årsgebyret for de luftfartøjer, som er nævnt i tabel 6A, 6B og 6C, dækker  

 den rutinemæssige fornyelse af luftdygtighedsbeviset.
Hvis  

 luftdygtighedsbeviset ønskes fornyet tidligere end 3 måneder før  

 udløbsdatoen, betales årsgebyret på fornyelsestidspunktet.
Ved »udelukkende anvendes privat« forstås der i dette reglement,  

 at luftfartøjet ikke må være optaget på nogen tilladelse til erhvervsmæssig  

 luftfart, ligesom det heller ikke må anvendes til erhvervsmæssig udlejning  

 til privatflyvning, jf.
BL 10-5, eller til nogen anden erhvervsmæssig  

 aktivitet, der ifølge bestemmelserne kræver tilladelse fra SLV, eksempelvis  

 erhvervsmæssig uddannelse til faldskærmsspringer, jf.
BL 9-1.
I ekstraordinære tilfælde og efter nærmere aftale kan udstedelse eller  

 fornyelse af standard luftdygtighedsbevis gennemføres uden for SLVs normale  

 arbejdstid.
Der betales i sådanne tilfælde et ekstra gebyr, jf. tabel 6G.  

 Øvrige former for luftdygtighedsbevis kan normalt ikke udstedes uden for SLVs  

 normale arbejdstid.
 I de tilfælde, hvor et luftfartøj ikke er på det aftalte sted og tidspunkt  

 eller ikke er klar til besigtigelsen, skal rekvirenten betale SLVs  

 timeforbrug og de direkte udgifter til rejse m.v..
Tabel 6A.
Svævefly og motorsvævefly 6.2 Eksperimental luftdygtighedsbevis Til luftfartøj, der er godkendt som eksperimental, udstedes et  

 eksperimental luftfdygtighedsbevis.
For eksperimental luftdygtighedsbevis  

 betales der udstedelsesgebyr og årsgebyr efter tabel 6B.
 Hvis tilsyn i forbindelse med fornyelse af eksperimental  

 luftdygtighedsbeviset udføres af en ikke-erhvervsmæssig  

 forening/organisation, der er godkendt hertil af SLV, bortfalder årsgebyret.
6.3 Eksport luftdygtighedsbevis For luftfartøjer, hvortil der ønskes udstedt et eksport  

 luftdygtighedsbevis, beregnes udstedelsesgebyret efter tabel 6C.
 For eksport luftdygtighedsbevis til motor/propel betales der  

 udstedelsesgebyr som angivet i tabel 6D.
Tabel 6D.
Eksport luftdygtighedsbevis for motor og /eller propel 6.4 Udstedelse/fornyelse af luftdygtighedsbevis i særlige tilfælde SLV afgør i hvert enkelt tilfælde, om inspektion i forbindelse med  

 udstedelse/fornyelse af luftdygtighedsbevis skal udføres af personale fra SLV  

 eller udenlandsk myndighed.
 Hvis SLV udfører forretninger i udlandet, skal ejer/bruger udover  

 udstedelses-/årsgebyr samt rejse- og opholdsudgifter betale et ekstra gebyr  

 på kr. 4.800 pr. påbegyndt 24 timers periode, rejsen varer udover 36 timer.
 Hvis inspektion udføres af udenlandsk myndighed, skal ejer/bruger betale  

 efter regning fra den pågældende myndighed.
6.5 Flyvetilladelse Gebyr for udstedelse og genaktivering af flyvetilladelse er angivet i  

 tabel 6E.
 Der betales ikke årsgebyr for luftfartøjer, der flyver på en  

 flyvetilladelse, og hvor luftdygtighedsbeviset er deponeret.
 For luftfartøjer tilknyttet et flyvemuseum, som er anerkendt af SLV, er  

 genaktivering af en flyvetilladelse gebyrfri.
Autoriserede værksteder og visse organisationer kan få udstedt en generel  

 flyvetilladelse omfattende dansk registrerede luftfartøjer for at kunne  

 udføre prøveflyvning, jf.
BL 1-1, eller udføre flyvning i forbindelse med  

 vejning.
Udstedelsesgebyr for en generel flyvetilladelse er angivet i tabel  

 6E.
Der betales således ikke gebyr for den enkelte flyvning.
Tabel 6E.
Flyvetilladelse 6.7 Udstedelse af typecertifikat/supplerende typecertifikat Gebyr for typecertificering/supplerende typecertificering og validering af  

 udenlandsk certificering fastsættes i hvert enkelt tilfælde.
6.8 Godkendelse af eksperimental luftfartøj Gebyr for godkendelse af eksperimental luftfartøj, som ikke er bygget  

 under opsyn af en ikke-erhvervsmæssig forening/organisation, der er godkendt  

 hertil af SLV, fastsættes i hvert enkelt tilfælde.
6.9 Særlige gebyrer Tabel 6G.
Særlige gebyrer 7 Værkstedsautorisationer 7.1 Vedligeholdelse af luftfartøjer og luftfartøjsmateriel Der betales udstedelsesgebyr og årsgebyr for hver enkelt af de  

 autorisationer, der er nævnt i tabel 7B, uanset antallet af ratings under  

 hver autorisation.
 Ved udvidelse af en autorisation med en anden luftfartøjstype i tabel 7A  

 eller udvidelse af en autorisation med en anden rating i tabel 7B fastsættes  

 gebyret i hvert enkelt tilfælde.
 Hvis SLV udfører forretninger i udlandet, skal ejer/bruger udover gebyret  

 for den pågældende forretning samt rejse- og opholdsudgifter betale et ekstra  

 gebyr på kr. 4.800 pr. påbegyndt 24 timers periode, rejsen varer udover 36  

 timer.
Tabel 7A.
Autorisation til inspektion, vedligeholdelse og større  

 ændring af luftfartøjer 7.2 Fremstilling af luftfartøjer og luftfartøjsmateriel Udstedelsesgebyr og årsgebyr for autorisation til fremstilling af  

 luftfartøjer eller luftfartøjsmateriel fastsættes i hvert enkelt tilfælde.
8 Flyvepladser, teletekniske anlæg, kontrolflyvning og tjenester 8.1 Flyvepladser og teletekniske anlæg Godkendelsesgebyr for flyvepladser og teletekniske anlæg, herunder anlæg i  

 en-route systemet, fastsættes i hvert enkelt tilfælde, medmindre der er tale  

 om gebyr for godkendelse af offentlig VMC-flyveplads og helikopterflyveplads,  

 jf. tabel 8A6, samt private flyvepladser, jf. tabel 8B1.
 Gebyr for godkendelse af nyanlæg/ændringer på godkendte flyvepladser  

 fastsættes i hvert enkelt tilfælde.
 Hvis en ændring i flyvepladsens godkendelsesbevis medfører en ændring af  

 flyvepladsens status, medfører det ligeledes overgang til det pågældende  

 årsgebyr.
 Årsgebyr for godkendte flyvepladser er angivet i tabel 8A og 8B. Årsgebyr  

 pr. teleteknisk anlæg er angivet i tabel 8C. Årsgebyret dækker det  

 rutinemæssige tilsyn med flyvepladsen/det teletekniske anlæg, herunder tilsyn  

 med tjenester, medmindre andet fremgår af pkt. 8.3.
 For behandling af hindringssager betales gebyr som angivet i tabel 8D.
Tabel 8A.
Godkendte, offentlige flyvepladser 8.2 Kontrolflyvning Der betales årsgebyr for hver enkelt anlæg, der kontrolflyves. Årsgebyret  

 er angivet i tabel 8E.
 Hvor der installeres dobbelt PAPI-anlæg, betales der dobbelt gebyr.
 For kontrolflyvning på Færøerne betales der dobbelt gebyr.
 Gebyrerne for kontrolflyvning omfatter ikke Grønland, hvor der betales  

 efter regning.
Tabel 8E.
Kontrolflyvning 8.3 Tilsyn med tjenester Gebyr for tilsyn med tjenester på godkendte flyvepladser er indeholdt i  

 flyvepladsens årsgebyr.
 Gebyr for tilsyn med flyvekontroltjenesten (en route-DK) og meteorologisk  

 tjeneste (en route-DK/GR) er angivet i tabel 8F.
 For tilsyn med security på flyvepladser betales der gebyr som angivet i  

 tabel 8G.
Tabel 8F.
Tilsyn med flyvekontroltjenesten og meteorologisk tjeneste 9 Erhvervsmæssig flyvning 9.1 Tilladelser til erhvervsmæssig flyvning Udstedelsesgebyr og årsgebyr for Air Operators Certificate (AOC) til  

 erhvervsmæssig lufttransportvirksomhed er angivet i tabel 9A.
Udstedelsesgebyr og årsgebyr for tilladelse til anden erhvervsmæssig  

 flyvning er angivet i tabel 9B.
Ved samtidig ansøgning om flere tilladelser  

 til anden erhvervsmæssig flyvning i tabel 9B3 betales kun et  

 udstedelsesgebyr, ligesom der kun betales et årsgebyr, uanset antallet af  

 tilladelser.
 Efter at AOC til erhvervsmæssig lufttransportvirksomhed, jf. tabel 9A, er  

 udstedt, skal der for hvert luftfartøj, som yderligere optages på AOC'en,  

 betales gebyr som angivet i tabel 9C.
 Efter at tilladelse til rundflyvning, jf. tabel 9B1, er udstedt, skal der  

 for hvert luftfartøj, som yderligere optages på tilladelsen, betales gebyr  

 som angivet i tabel 9C2.
 For hvert udenlandsk registreret luftfartøj, der søges optaget på en dansk  

 AOC eller tilladelse, betales der gebyr som angivet i tabel 9C4.
Hvis et luftfartsforetagendes organisation nødvendiggør operationelt  

 tilsyn i samarbejde med andre landes myndigheder, kan SLV fastsætte et  

 supplerende årsgebyr.
For 1998 udgør gebyret for SAS 513.570 kr.
 Udstedelsesgebyr og årsgebyr for licens til udøvelse af erhvervsmæssig  

 lufttransportvirksomhed med passagerer, post og/eller fragt er angivet i  

 tabel 9D.
Tabel 9A.
AOC til erhvervsmæssig lufttransportvirksomhed 9.2 Tilsyn med security For godkendelse af luftfartsselskabers sikkerhedsplan og  

 sikkerhedsgodkendelse af fragthandlingsselskaber, fragtagenter,  

 kurerselskaber, cateringleverandører og landevejstransportører, der leverer  

 gods eller forsyninger til lufttransport, betales der gebyr som angivet i  

 tabel 9E.
 Fragthandlingsselskaber, fragtagenter, kurerselskaber og  

 cateringleverandører, der samtidig er landevejstransportører, betaler kun  

 gebyr som angivet i tabel 9E2.
 Sikkerhedsgodkendelse for landevejstransportører gælder i maksimalt 5 år.  

 Hvis sikkerhedsgodkendelsen ønskes fornyet, indsendes ansøgning herom og der  

 betales nyt godkendelsesgebyr.
Tabel 9E.
Tilsyn med security 10 Privatflyvning 10.1 Tilladelse til CAT II/III operationer Udstedelsesgebyr og årsgebyr for tilladelse til CAT II/III operationer er  

 angivet i tabel 10A.
