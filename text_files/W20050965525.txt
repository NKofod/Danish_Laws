Pressenævnet  

 har ikke mulighed for at foretage en bevismæssig bedømmelse af faktiske  

 forhold, som parterne er uenige om.
Nævnet kunne derfor ikke udtale sig om,  

 hvorvidt klager og journalisten i løbet af deres  

 telefonsamtale aftalte, at  

 artiklen skulle forelægges klager, før den blev bragt i avisen.
Artiklen  

 bragt den 16. juli 2005 gengav begge sider af sagen, idet den både anførte  

 hundens ejers syn på sagen og citerer klagers bemærkninger hertil.
Endvidere  

 stod der i artiklen, at Dyrenes Beskyttelse havde meldt klager til politiet,  

 hvilket ikke var bestridt.
 Det  

 forhold, at der i den første artikel fejlagtigt stod, at de to sygebesøg var  

 foregået om aftenen og ikke, at det ene var foregået om natten, fandtes ikke  

 at  

 ændre læserens forståelse af sagsforløbet på en sådan måde, at forholdet var  

 i  

 strid med god presseskik.
 De  

 negative oplysninger om klager gengivet i artiklen var alle udtalelser fra  

 hundens ejer og Dyrenes Beskyttelse og var således udtryk for to af sagens  

 parters personlige opfattelse af sagen.
 Artiklen  

 bragt den 21. juli 2005 var en detaljeret beskrivelse af klagers version af  

 sagsforløbet, hvilket bidrog til at fremstille sagen fra alle parters vinkel.
 Pressenævnet  

 fandt på denne baggrund, at der ikke var grundlag for at udtale kritik i  

 sagen.
Kendelse  

 fra Pressenævnet i sag 2005-6-215 [K], indehaver af dyrlægeklinikken Assentoft Dyreklinik, har klaget  

 til Pressenævnet over to artikler den 16. og 21. juli 2005 i Randers  

 Amtsavis,  

 idet han mener, at god presseskik er tilsidesat.
 Artiklen bragt den 16. juli 2005 havde overskriften   

  

 Dyrlæge meldt til politiet  

  

 og lød som  

 følger:
DYREVELFÆRD: Fejlvurderede  

 symptomer hos dødssyg samojedespids, mener Dyrenes Beskyttelse RANDERS: Dyrenes Beskyttelse  

 har meldt dyrlæge fra Assentoft Dyreklinik, [K], til politiet, efter at  

 dyrlægen angiveligt nægtede at tilse en dødssyg hund, en samojedespids, som  

 han  

 allerede havde tilset to gange.
Han nægtede at komme tredje gang.
Senere døde  

 hunden under pinefulde omstændigheder.
Anmeldelsen er sket på foranledning af  

 hundens ejer blomsterhandler [A], Randers.  

  

    [A] fortæller, at hun ved slutningen af sin hunds sygdomsforløb  

 tre gange var i kontakt med dyrlæge [K], som havde nattevagten til fredag den  

 8. juli.  

  

 Dyrlægen tilså hunden to gange i løbet af den pågældende aften, men i følge  

[A]  

 nægtede han at foretage sig mere, da hun desperat kontaktede ham for tredje  

 gang.  

  

  [A] føler sig så dårligt behandlet af dyrlægen, at hun nu har henvendt  

 sig til Dyrenes Beskyttelse, som altså har meldt forholdet til politiet.  

  

  - Vi mener, at han har brudt paragraf ni og ti i Dyrlægeloven, siger  

 Eva  

 Gram Simonsen fra Dyrenes Beskyttelse.
Hun og [A] mener, at dyrlægen har  

 tilsidesat hundens tarv til fordel egne interesser.  

  

  Under tredje samtale mellem dyrlægen og [A] klokken fire om morgenen  

 var [K]  

 nemlig mere optaget af at få dækket sit eget søvnbehov end i at varetage sine  

 forpligtigelser som dyrlæge, erindrer en bitter [A].  

  

  - Da kunne jeg altså ikke klare længere, at min hund skulle pines  

 sådan.  

 Så svarede dyrlægen, at han ikke havde sovet hele natten, og at han skulle op  

 og på arbejde klokken syv næste morgen, fortæller [A].  

  

 Randers Politi bekræfter at have modtaget anmeldelsen i går.  

  

 - Vi har nu sendt den videre til sagsbehandling, siger Henrik Vinde fra  

 Randers  

 Politi.  Hvor lang der så går, inden der sker mere i sagen, kan han ikke  

 sige.  

  

 Dyrlæge [K] stiller sig uforstående overfor [A]s klage.
Han forklarer, at hun  

 ringede til ham klokken fire om morgenen og efter en kort samtale smækkede  

 røret på, fordi han ikke ville komme og tilse hunden.  

  

  - Jeg havde aldrig nægtet at komme.
Jeg forklarede, at hunden ikke var  

 døende, og at jeg ikke ville aflive den uden først at have tjekket den.
Jeg  

 havde givet den morfin og kunne ikke give den noget mere smertestillende,  

 forklarer [K].  

  

 Hunden døde i løbet af fredag formiddag.  

  

[A] har også klaget til Dyrlægeforeningen.
Det var i går ikke muligt at  

 træffe  

 Dyrlægeforeningen for en kommentar. Artiklen bragt den 21. juli  

 2005 lød som følger:
  

  

 Det svære farvel til kæledyret DYREVELFÆRD:  

  

 Dyrlæge oplever, at flere mennesker har svært acceptere  

 sygdom og død hos dyr ASSENTOFT: I sin praksis  

 oplever dyrlæge [K] fra Assentoft Dyreklinik, at mange mennesker i stigende  

 grad knytter sig til deres kæledyr og derfor har svært ved at acceptere, når  

 kæledyret bliver sygt og måske efterfølgende dør.  

  

 Det fortæller han til avisen, efter han for nylig er blevet meldt til  

 politiet  

 for at have brudt Dyrlægelovens paragraf ni og ti.  

  

 Bag anmeldelsen står Dyrenes Beskyttelse i Randers, som varetager den på  

 vegne  

 af [A], hvis samojedespids [K] tilså natten mellem den 7. og 8. juli, hvor  

[K]  

 havde nattevagten.  

  

 Han husker tydeligt hændelsesforløbet.  

  

 - Hun ringer til mig første gang sent om aftenen, omkring klokken ti.
Der er  

 en  

 hund, der har været hos en dyrlæge i Randers.
Nu kan den ikke rejse sig, og  

 den  

 har det dårligt, erindrer han.  


  

 Hjemmebesøg  


  

[K] tager af sted på det første af i alt to sygebesøg hos hunden.
Forinden da  

 forklarer han dens ejer, at han har bedre muligheder for at undersøge og  

 behandle hunden på klinikken i Assentoft.  

  

 - Jeg siger til hende, at hun skal komme med hunden til klinikken.
Når man  

 har vagt,  

 er det hunde, som har det rigtig dårligt eller brug for dyrlæge, vi ser.  

 Derfor  

 modtager vi alle hundene på klinikken, forklarer dyrlægen.  

  

 Ifølge ham afviser hundens ejer at tage på klinikken for at få undersøgt sin  

 hund. [K] får det indtryk, at det åbenbart er for besværligt med hensyn til  

 transport fra kvindens bopæl i Randers til Assentoft.  

  

 - Hun nægter at komme på klinikken.
Jeg er et sødt menneske, så jeg tager ud  

 til kvinden.
Jeg synes, at jeg har været meget hjælpsom, fortæller han.  

  

 Ved det første hjemmebesøg tilser han hunden og giver den smertestillende  

 medicin.
Han understreger endnu en gang, at han bedre kan foretage en  

 vurdering  

 på klinikken.  

  

 Omkring klokken to må dyrlægen af sted på endnu et sygebesøg.
Her får hunden  

 mere og stærkere medicin.  

  

 Klokken fire ringer kvinden til [K] for tredje gang.  

  

 - Det her har ikke hjulpet noget.
Du må komme her og aflive hunden, siger  

 hun.  

 Så siger jeg, at klokken er fire om morgenen, og jeg skal på arbejde næste  

 morgen.
Så er det slut.
Farvel, siger kvinden til mig og smækker røret på,  

 erindrer dyrlægen om den pågældende nat.  

  

 - Folk, der ikke har sovet hele natten, er trætte og stressede.
Jeg fik at  

 vide  

 af hende, at hun havde haft hunden i mange, mange år.
Jeg ved ikke, om hun  

 var  

 gift, men hun var meget tæt knyttet til sin hund.
Det er en skam, at hunden  

 døde.
Men det sker nogle gange, hvor det ikke kan undgås, fortsætter dyrlægen  

 og tilføjer, at mange mennesker har svært ved at acceptere, når deres kæledyr  

 dør.  

  

 Det er [K]s erfaring, at de mennesker så forsøger at finde en forklaring på  

 dyrets død.
Ofte må dyrlæger og deres indsats stå for skud.  

  

 - Jeg har gjort alt, hvad jeg kunne for at hjælpe damen, som sandsynligvis  

 var  

 træt og stresset.
Men jeg vil ikke aflive en hund, bare fordi den hyler,  

 slutter  

[K]. I en faktaboks ved artiklen  

 stod:
SAG MOD DYRLÆGE - Vicepolitikommisær Henrik  

 Vinde fra Randers Politi bekræfter, at antallet af anmeldelser om dyrevelfærd  

 er stigende.
Han fortæller, at anmeldelserne blandt andet kommer fra private,  

 dyrlæger og foreninger som Dyrenes Beskyttelse.
 - Alle sager bliver  

 undersøgt, men bevisets stilling har her noget at sige.
- Hvis vi med det samme kan  

 se, at det her ikke fører til noget strafbart, kan vi med loven i hånden  

 afvise  

 en anmeldelse, forklarer Henrik Vinde. [K] har anført, at det er i  

 strid med god presseskik, at journalisten ikke forelagde ham artiklen, før  

 den  

 blev bragt, idet de i løbet af deres telefonsamtale indgik aftale herom.
 [K] har videre anført, at han  

 finder, at hans udtalelser er blevet manipuleret i artiklen, og at vigtige  

 informationer, som journalisten var bekendt med, er udeladt.
[K] har herudover anført, at  

 der er flere faktisk forkerte oplysninger i den første artikel.
Særligt  

 finder  

 han det i strid med god presseskik, at journalisten skrev, senere døde  

 hunden  

 under pinefulde omstændigheder, da dette ifølge [K] er ukorrekt, idet  

 hunden  

 var smertestillet så meget, som var forsvarligt, og idet hundens egen dyrlæge  

 den følgende dag foretog samme vurdering.
[K] har desuden anført, at  

 der er uoverensstemmelse imellem de to artikler, som beviser, at journalisten  

 bevidst har udeladt informationer, som støttede hans sag i den første  

 artikel.  

 Således står der, at han havde tilset hunden to gange den pågældende aften,  

 men  

 at han ikke ville tilse den om natten.
I den følgende artikel står, at han  

 faktisk tilså hunden den pågældende nat.
 [K] har endelig anført, at  

 det er i strid med god presseskik, at Randers Amtsavis ikke har indhentet  

 udtalelser fra andre dyrlæger, som har været involveret i udredningen af den  

 pågældende hund.
 Randers Amtsavis har anført,  

 at der ikke var indgået en aftale om, at artiklen skulle forelægges [K] før  

 offentliggørelsen.
 Randers Amtsavis har videre  

 anført, at [K] ikke har klaget til avisen, før han indbragte sagen for  

 Pressenævnet.
 Randers Amtsavis har  

 herudover anført, at avisen ikke fandt det relevant at indhente en udtalelse  

 fra hundens egen dyrlæge, og at det grundet ferie hos Dansk Dyrlægeforening,  

 ikke var muligt at få en udtalelse fra foreningen.
 Randers Amtsavis har endelig  

 oplyst, at avisen har bragt to læserbreve, som begge roser [K]s faglighed og  

 personlige egenskaber.
 I sagens behandling har  

 følgende nævnsmedlemmer deltaget:
Lene Pagter Kristensen, Bo  

 Maltesen, Kaare R.
Skou og Kirsten Dyregaard.
 Pressenævnet udtaler:
Pressenævnet har ikke  

 mulighed for at foretage en bevismæssig bedømmelse af faktiske forhold, som  

 parterne er uenige om.
Nævnet kan derfor ikke udtale sig om, hvorvidt [K] og  

 journalisten i løbet af deres  

 telefonsamtale aftalte, at  

 artiklen skulle forelægges [K], før den blev bragt i avisen.
Artiklen bragt den 16. juli  

 2005 gengiver begge sider af sagen, idet den både anfører hundens ejers syn  

 på  

 sagen og citerer [K]s bemærkninger hertil.
Endvidere står der i artiklen, at  

 Dyrenes Beskyttelse har meldt [K] til politiet, hvilket ikke er bestridt.
 Det forhold, at der i den  

 første artikel fejlagtigt står, at de to sygebesøg er foregået om aftenen og  

 ikke, at det ene er foregået om natten, findes ikke at ændre læserens  

 forståelse af sagsforløbet på en sådan måde, at forholdet er i strid med god  

 presseskik.
 De negative oplysninger om [K]  

 gengivet i artiklen er alle udtalelser fra hundens ejer og Dyrenes  

 Beskyttelse  

 og er således udtryk for to af sagens parters personlige opfattelse af sagen.
 Artiklen bragt den 21. juli  

 2005 er en detaljeret beskrivelse af [K]s version af sagsforløbet, hvilket  

 bidrager til at fremstille sagen fra alle parters vinkel.
 Pressenævnet finder på denne  

 baggrund, at der ikke er grundlag for at udtale kritik i sagen.
 Afgjort den 12. oktober 2005.
