Betænkning afgivet af Sundhedsudvalget den 19. maj 2004 Betænkning over Forslag til  

 folketingsbeslutning om at klarlægge mulighederne for  

  

 nedsættelse af momsen på receptpligtige lægemidler [af  

 Birthe Skaarup (DF) m.fl. ] 1. Udvalgsarbejdet Beslutningsforslaget blev fremsat den 9. marts 2004 og var til  

 1. behandling den 14. april 2004. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (S, V, KF, SF og RV) indstiller beslutningsforslaget til  

  

 forkastelse.
 Venstres medlemmer af udvalget kan ikke tilslutte sig forslaget,  

 idet man, når man ser på priserne på medicin, ikke kun bør se på momsen  

  momsen  

 er kun en del af prisen.
 Den pris, en forbruger betaler for medicin, er afhængig af  

 fabrikspris, avancer og tilskud.
 Indenrigs- og Sundhedsministeriets udvalg om medicintilskud har  

 netop i maj 2004 afgivet betænkning nr. 1444 om medicintilskud og rigtig  

 anvendelse af lægemidler.
Her kommer udvalget med nogle betragtninger om et mere effektivt  

 tilskudssystem, som i særdeleshed også vil sikre, at den kronisk syge patient  

 ikke vil kunne komme i klemme.
Venstre hilser med glæde anbefalingerne  

 velkomne, idet de vil sikre et bedre tilskudssystem og en mere effektiv  

 behandling, end tilfældet er ved en snæver fokusering på et enkelt element,  

 nemlig nedsættelse af momsen.
 Det er Venstres opfattelse, at en nedsættelse af momsen vil  

 kunne udløse prisstigninger på lægemiddelmarkedet, ligesom den vil bryde med  

 princippet om en enkelt momssats.
 Samlet set vil en momsnedsættelse som foreslået af Dansk  

 Folkeparti give staten et provenuetab på ca. 1 mia. kr., som så må tages  

 eller  

 findes andre steder i sundhedsvæsenet.
 Venstre kan derfor ikke medvirke til, at der igangsættes en dyr  

 undersøgelse for at afdække nogle forhold, som regeringen i bund og grund  

 allerede har taget højde for.
 Et  

  

 mindretal  

  

 i  

 udvalget (DF og EL) indstiller beslutningsforslaget til  

  

 vedtagelse uændret.
 Dansk Folkepartis medlemmer af udvalget finder, at muligheden  

 for at kortlægge de økonomiske konsekvenser af nedsættelse af momssatsen for  

 receptpligtige lægemidler burde undersøges af regeringen og kortlægges over  

 for  

 Folketinget, således at der ikke kun udtrykkes et skøn over, hvad de  

 finansielle konsekvenser kunne tænkes at blive.
Der er flere argumenter, der efter Dansk Folkepartis vurdering  

 taler for en momsnedsættelse.
Det er først og fremmest det sundhedsmæssige,  

 men  

 også, at der skal være muligheder for, at borgerne som udgangspunkt kan få  

 adgang til købe billigere medicin  uanset deres indtægtsgrundlag.
 Det skal yderligere fremhæves, at Danmark har den højeste  

 momssats på medicin sammenlignet med de øvrige EU-lande og Norge, hvilket vi  

 principielt mener skulle indgå i en undersøgelse.
 Beslutningsforslaget går ud på at foretage en undersøgelse af,  

 hvilke konsekvenser en nedsættelse af momsen ville have på sundhed og på  

 økonomi.
Enhedslistens medlem af udvalget er tilhænger af, at medicin  

 bliver billigere.
Enhedslisten mener faktisk, at receptpligtig medicin burde  

 være gratis.
Enhedslisten mener, at indtil vi en dag får gratis medicin, bør  

 der som minimum indføres priskontrol på receptpligtig medicin.
Ellers sker  

 der  

 lige præcis det, at når vi giver tilskuddet, f.eks. ved at nedsætte momsen,  

 bliver der skruet op for prisen fra leverandørerne og medicinfirmaerne.
De  

 gør  

 alt, hvad de kan, for at skrabe så mange penge som muligt til sig i helt  

 enormt  

 omfang sammenlignet med, hvad andre industrier er i stand til at skaffe sig  

 af  

 overskud.
 Det burde være en del af undersøgelsen at belyse, hvad  

 konsekvenserne ville være af at indføre priskontrol på receptpligtig medicin,  

 samt hvilke muligheder der er for at starte offentlig produktion af medicin.
 Enhedslisten stemmer for beslutningsforslaget, da mulighederne  

 for billigere eller gratis medicin bør undersøges.
 Et  

  

 andet mindretal  

  

 i  

 udvalget (KD) vil ved 2. behandling stemme hverken for eller imod  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KD)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Karen J.
Klint (S)  

    

 Lene Garsdal (SF)  

    

 Line Barfod (EL)  

    

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 142 Bilagsnr.
