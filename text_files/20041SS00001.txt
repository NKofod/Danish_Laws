 Beretning afgivet af Udvalget for Fødevarer, Landbrug og  

 Fiskeri den 17. november 2004.
Beretning om forbud mod markedsføring af  

 juice som multivitaminjuice i Danmark 1. Indledning Fødevarestyrelsen (tidligere Fødevaredirektoratet) afgjorde den  

 11. maj 2004, at et juiceprodukt kun kunne godkendes til salg i Danmark, hvis  

 navnet på produktet blev ændret, således at ordet multivitamin ikke længere  

 indgik i navnet, og henviste i sin afgørelse til, at det påtænkte produktnavn  

 i  

 strid med fødevarelovens § 20, stk. 1, nr. 4 angav, at produktet havde en  

 øget  

 næringsværdi.
 Ved fax af 17. maj 2004 påklagede producenten, DK International  

 A/S, denne afgørelse og angav, at det ville være til gavn for forbrugerne  

 umiddelbart at kunne se på pakningen, at produktet var tilsat vitaminer, samt  

 at betegnelsen multivitaminjuice uden problemer anvendtes i andre lande.
 Ved brev af 25. august 2004 meddelte Ministeriet for Familie- og  

 Forbrugeranliggender, at departementet ændrede Fødevarestyrelsens afgørelse,  

 således at produktet kunne kaldes og mærkes multivitaminjuice.
2. Udvalgets behandling Udvalget har stillet ét spørgsmål til ministeren for familie- og  

 forbrugeranliggender til mundtlig besvarelse, som denne har besvaret i et  

 samråd med udvalget den 29. september 2004. Ministeren for familie- og  

 forbrugeranliggender har efterfølgende sendt udvalget det talepapir, der lå  

 til  

 grund for ministerens mundtlige besvarelse af spørgsmålet.
 En oversigt over bilag på udvalgets alm. del, som har relevans  

 for beretningen, er optrykt som bilag til beretningen.
3. Politiske udtalelser Et  

  

 flertal  

  

 i udvalget  

 (S, DF, SF, RV, EL og KD) pålægger regeringen at opretholde  

 Fødevarestyrelsens  

 afgørelse af  




  

 11.  

 maj 2004, hvorefter produktet kun kan godkendes til salg i Danmark, hvis  

 produktets navn ændres, så ordet multivitaminjuice ikke længere indgår i  

 navnet.
 Flertallet påpeger, at godkendelsen af multivitaminjuicen til  

 salg i Danmark er et skridt ned ad en glidebane, hvor flere og flere usunde  

 fødevarer pakkes ind som sunde varer.
Langt de fleste danskere får dækket deres vitaminbehov gennem  

 kosten, og hvis der er brug for tilskud, anbefales det i stedet at tage en  

 vitaminpille.
Usunde fødevarer med vitaminer får en sund indpakning som  

 eksempelvis vingummier til børn med vitaminer i stedet for vitaminpiller.
Det  

 er vildledende for forbrugeren.
Det giver også et forkvaklet forhold til mad,  

 og samtidig kan for mange vitaminer være direkte skadelige.
Det viser bl.a.  

 en  

 ny undersøgelse, som netop er offentliggjort i det velanskrevne tidsskrift  

 The  

 Lancet, som konkluderer, at et for stort indtag af betacaroten og vitamin A  

 og  

 E øger dødeligheden med 6 procent.
Navnet multivitaminjuice strider i øvrigt direkte imod fødevarelovens  

 bestemmelser, som forbyder producenter at fremhæve det ekstra indhold af  

 vitaminer  

 andre steder end i selve varedeklarationen.
Det vil kunne vildlede  

 forbrugeren  

 til at tro, at produktet er sundere end et tilsvarende uden tilsætning.
Et  

  

 mindretal  

  

 i  

 udvalget (V og KF) tager Justitsministeriets notat ((2003-04) alm. del   

 bilag  

 1227) og familie- og forbrugerministerens besvarelse af samrådsspørgsmålet  

 den  

 29. september 2004 til efterretning.
Mindretallet udtrykker på den baggrund  

 fuld forståelse for og opbakning til ministerens position i sagen.
 Mindretallet hilser det generelt velkomment, at kampen om  

 fødevarelovgivningen kommer til at foregå i EU-regi, hvorved udbuddet for  

 forbrugerne øges og konkurrencevilkårene for producenterne gøres mere lige.
Mindretallet finder generelt ikke nogen begrundelse for  

 berigelse af fødevarer, hvorfor mindretallet ønsker så restriktiv en  

 europæisk  

 lovgivning som muligt, specielt ud fra et sundhedsmæssigt aspekt.
Samtidig  

 ønsker mindretallet klare mærkningsregler for berigede fødevarer, så  

 forbrugerne har mulighed for henholdsvis at fra- eller tilvælge de omhandlede  

 produkter.
P.u.v.  

  

 Christian H.
Hansen  

  

 formand Bilag 1 Bilag på Fødevareudvalgets alm. del, som har  

 relevans for beretningen Bilags nr.
