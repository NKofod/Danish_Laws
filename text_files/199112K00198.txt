Nr LSF 198 Forslag til Lov om opdræt af vildt og ræve Fremsat af landbrugsministeren (Tørnæs) den 22. januar 1992 Vedtaget ved tredjebehandling den 5. maj 1992 Lov nr. 341 af 14/05/1992 § 1. Landbrugsmæssigt opdræt af traditionelt vildtlevende pattedyr og fugle (vildt) skal af ejeren anmeldes til landbrugsministeren.
 Stk. 2. Lovens regler om opdræt af vildt finder tilsvarende  

 anvendelse for opdræt af ræve.
 Stk. 3. Landbrugsministeren kan fastsætte nærmere regler om  

 anmeldelsen af opdræt af vildt.
 § 2. Landbrugsministeren kan forbyde opdræt af bestemte arter af  

 vildt, herunder at forskellige arter af vildt opdrættes på den samme bedrift.
 Stk. 2. Landbrugsministeren kan forbyde indførsel til  

 opdrætsformål af dyr eller avlsmateriale af bestemte arter af vildt.
 § 3. Opdrættet vildt må ikke udføres med henblik på udnyttelse til  

 jagtformål til lande, der tillader anvendelsen af her i landet forbudte  

 jagtformer på den pågældende vildtart.
 § 4. Opdræt af fjervildt i mørke er ikke tilladt.
 Stk. 2. Landbrugsministeren kan fastsætte regler om indretning og  

 drift samt godkendelse af og tilsyn med bedrifter, hvor der opdrættes vildt.
 Stk. 3. Landbrugsministeren kan fastsætte regler om mærkning af  

 dyr og registrering af opdræt af vildt, herunder om registrering og  

 indberetning af tilgang og afgang af dyr.
Stk. 4. Ved fastsættelse af regler efter stk. 2 og 3 skal det især  

 sikres, at bedriften indrettes og drives på en sådan måde, 1) at dyrenes fysiologiske, adfærdsmæssige og sundhedsmæssige behov  

 tilgodeses i overensstemmelse med anerkendte praktiske og videnskabelige  

 erfaringer, herunder at de sikres adgang til foder og drikke samt beskyttelse  

 mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at det opdrættede vildt ikke kommer i  

 kontakt med den fritlevende vildtbestand.
 § 5. Landbrugsministeren kan fastsætte regler om, at personer, som  

 er beskæftiget med opdræt af vildt, skal have deltaget i et af ministeren  

 godkendt kursus i vildtopdræt.
 § 6. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Landbrugsministeren kan fastsætte regler om transport og  

 aflivning af opdrættet vildt.
 § 7. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjorte, betragtes som vildtlevende, hvis de har været undsluppet i  

 mere end 2 måneder.
Tilsvarende gælder afkom, der følger moderdyret.
§ 8. Enhver, der opdrætter vildt, kan pålægges helt eller delvis  

 at afholde udgifterne ved tilsyn eller kontrol, der udføres i henhold til  

 loven.
Landbrugsministeren kan fastsætte nærmere regler herom.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder godkendelser,  

 registreringer og undersøgelser inden for lovens område.
 Stk. 3. Der er udpantningsret for de beløb, der opkræves i henhold  

 til stk. 1 og 2.
 § 9. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
 § 10. Tilsynsmyndigheden og personer, som er særligt bemyndiget  

 hertil, har, hvis det skønnes nødvendigt af hensyn til varetagelse af opgaver  

 i henhold til loven eller til regler fastsat med hjemmel heri, til enhver tid  

 mod behørig legitimation uden retskendelse adgang til offentlige og private  

 ejendomme, lokaliteter, transportmidler, forretningsbøger og papirer m.v.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.
 § 11. Opdrættere af vildt skal vederlagsfrit stille nødvendig  

 bistand til rådighed ved undersøgelser og ved andre foranstaltninger, der  

 iværksættes i henhold til loven.
§ 12. Dyrehaver med hjorte kan efter ansøgning fra ejeren af  

 landbrugsministeren helt eller delvis undtages fra lovens regler eller fra  

 regler fastsat i medfør heraf.
Landbrugsministeren kan knytte særlige vilkår  

 til en sådan undtagelse.
 § 13. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister kan  

 landbrugsministeren fastsætte regler om andre myndigheders eller  

 institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 14. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, stk. 1, § 3, § 4, stk. 1, og § 6, stk. 1, 2) undlader at efterkomme påbud eller forbud efter §§ 2 og 9 eller 3) undlader at stille bistand til rådighed efter § 11.
Stk. 2. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 16. Loven træder i kraft den 1. januar 1993.
 Stk. 2. Lov nr. 224 af 22. april 1987 om hjortehold ophæves.
 Stk. 3. Regler, der er udstedt i medfør af den i stk. 2 nævnte  

 lov, forbliver i kraft, indtil de afløses af bestemmelser i henhold til denne  

 lov.
Stk. 4. Overtrædelser af regler, der i medfør af stk. 3 forbliver  

 i kraft, straffes med bøde.
Reglerne i § 15, stk. 2 og 4, finder tilsvarende  

 anvendelse.
 § 17. Enhver, der inden lovens ikrafttræden har påbegyndt opdræt  

 af vildt, og som ikke er registreret efter lov nr. 224 af 22. april 1987 om  

 hjortehold, skal have anmeldt dette til landbrugsministeren inden den 1.  

 april 1993.
 § 18. Loven gælder ikke for Færøerne og Grønland.
Oprindeligt fremsat forslag § 1. Landbrugsmæssigt opdræt af traditionelt vildtlevende pattedyr og fugle (vildt) skal af ejeren anmeldes til landbrugsministeren.
 Stk. 2. Lovens regler om opdræt af vildt finder tilsvarende  

 anvendelse for opdræt af ræve.
 Stk. 3. Landbrugsministeren kan fastsætte nærmere regler om  

 anmeldelsen af opdræt af vildt.
 § 2. Landbrugsministeren kan forbyde opdræt af bestemte arter af  

 vildt, herunder at forskellige arter af vildt opdrættes på den samme bedrift.
 Stk. 2. Landbrugsministeren kan forbyde indførsel til  

 opdrætsformål af dyr eller avlsmateriale af bestemte arter af vildt.
 § 3. Opdrættet vildt må ikke udføres med henblik på udnyttelse til  

 jagtformål til lande, der tillader anvendelsen af her i landet forbudte  

 jagtformer på den pågældende vildtart.
 § 4. Opdræt af fjervildt i mørke er ikke tilladt.
 Stk. 2. Landbrugsministeren kan fastsætte regler om indretning og  

 drift samt godkendelse af og tilsyn med bedrifter, hvor der opdrættes vildt.
 Stk. 3. Landbrugsministeren kan fastsætte regler om mærkning af  

 dyr og registrering af opdræt af vildt, herunder om registrering og  

 indberetning af tilgang og afgang af dyr.
Stk. 4. Ved fastsættelse af regler efter stk. 2 - 3 skal det især  

 sikres, at bedriften indrettes og drives på en sådan måde, 1) at dyrenes fysiologiske, adfærdsmæssige og sundhedsmæssige behov  

 tilgodeses, herunder at de sikres adgang til foder og drikke samt beskyttelse  

 mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at det opdrættede vildt ikke kommer i  

 kontakt med den fritlevende vildtbestand.
 § 5. Landbrugsministeren kan fastsætte regler om, at personer, som  

 er beskæftiget med opdræt af vildt, skal have deltaget i et af ministeren  

 godkendt kursus i vildtopdræt.
 § 6. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Landbrugsministeren kan fastsætte regler om transport og  

 aflivning af opdrættet vildt.
 § 7. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjorte, betragtes som vildtlevende, hvis de har været undsluppet i  

 mere end 2 måneder.
Tilsvarende gælder afkom, der følger moderdyret.
§ 8. Enhver, der opdrætter vildt, kan pålægges helt eller delvis  

 at afholde udgifterne ved tilsyn eller kontrol, der udføres i henhold til  

 loven.
Landbrugsministeren kan fastsætte nærmere regler herom.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder godkendelser,  

 registreringer og undersøgelser inden for lovens område.
 Stk. 3. Der er udpantningsret for de beløb, der opkræves i henhold  

 til stk. 1 og 2.
 § 9. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
 § 10. Tilsynsmyndigheden og personer, som er særligt bemyndiget  

 hertil, har, hvis det skønnes nødvendigt af hensyn til varetagelse af opgaver  

 i henhold til loven eller til regler fastsat med hjemmel heri, til enhver tid  

 mod behørig legitimation uden retskendelse adgang til offentlige og private  

 ejendomme, lokaliteter, transportmidler, forretningsbøger og papirer m.v.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.
 § 11. Opdrættere af vildt skal vederlagsfrit stille nødvendig  

 bistand til rådighed ved undersøgelser og ved andre foranstaltninger, der  

 iværksættes i henhold til loven.
§ 12. Dyrehaver med hjorte kan efter ansøgning fra ejeren af  

 landbrugsministeren helt eller delvis undtages fra lovens regler eller fra  

 regler fastsat i medfør heraf.
Landbrugsministeren kan knytte særlige vilkår  

 til en sådan undtagelse.
 § 13. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister kan  

 landbrugsministeren fastsætte regler om andre myndigheders eller  

 institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 14. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, stk. 1, § 3, § 4, stk. 1, og § 6, stk. 1, 2) undlader at efterkomme påbud eller forbud efter §§ 2 og 9 eller 3) undlader at stille bistand til rådighed efter § 11.
Stk. 2. Sagerne behandles som politisager.
Reglerne i  

 retsplejelovens kap. 73 kan anvendes i samme omfang som i statsadvokatsager.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
Stk. 4. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 16. Loven træder i kraft 1. januar 1993.
 Stk. 2. Lov nr. 224 af 22. april 1987 om hjortehold ophæves.
 Stk. 3. Regler, der er udstedt i medfør af den i stk. 2 nævnte  

 lov, forbliver i kraft, indtil de afløses af bestemmelser i henhold til denne  

 lov.
Stk. 4. Overtrædelser af regler, der i medfør af stk. 3 forbliver  

 i kraft, straffes med bøde.
Reglerne i § 15, stk. 2 og 4, finder tilsvarende  

 anvendelse.
 § 17. Enhver, der inden lovens ikrafttræden har påbegyndt opdræt  

 af vildt, og som ikke er registreret efter lov nr. 224 af 22. april 1987 om  

 hjortehold, skal have anmeldt dette til landbrugsministeren inden den 1.  

 april 1993.
 § 18. Loven gælder ikke for Færøerne og Grønland.
Bemærkninger til lovforslaget Almindelige bemærkninger.
Den 30. maj 1990 vedtog Folketinget beslutningsforslag nr.
B 58, der  

 pålagde regeringen at fremsætte forslag til en lovgivning på vildtområdet.
Landbrugsministeren fremlagde den 13. marts 1991 i Folketinget en  

 skriftlig redegørelse om opdræt af vildt (Redegørelse nr.
R 3), der  

 indeholder en nærmere beskrivelse af de foranstaltninger, som efter  

 regeringens opfattelse bør gennemføres på området.
 I henhold til § 10, stk. 2, i lov nr. 224 af 22. april 1987 om hjortehold  

 skal forslag til revision af denne lov fremsættes 3 år efter lovens  

 ikrafttræden.
Formålet med nærværende lovforslag er at opstille de grundlæggende regler  

 for hold af vildt, når dette sker med henblik på udsætning, kød- eller  

 pelsproduktion eller salg af avls- eller brugsdyr.
Det er hensigten med  

 forslaget at sikre, at sådant opdræt af vildt sker på en måde, som tilgodeser  

 hensynet til dyrenes naturlige adfærd, som sikrer den frie vildtbestand, og  

 som forebygger husdyrsygdomme.
Opdræt af hjorte er reguleret ved lov nr. 224 af 22. april 1987 om  

 hjortehold (hjorteloven), som bl.a. fastsætter rammerne for hold af hjorte  

 med henblik på erhvervsmæssig kødproduktion eller salg af avlsdyr.
Der er  

 derimod ikke fastlagt særskilte regler for hold af andre arter af vildt såsom  

 ræve, harer og fjervildt.
Lovforslaget omfatter opdrættet vildt, så længe vildtet er i menneskelig  

 varetægt.
Opdrættet vildt, som undslipper eller udsættes, er som hovedregel,  

 jf. dog § 7, stk. 2, ikke omfattet af forslaget, men vil være omfattet af  

 lovbekendtgørelse nr. 801 af 11. december 1987 om jagt og vildtforvaltning.
Det tilsigtes med lovforslaget alene at dække de særlige forhold, som er  

 knyttet til hold af traditionelt vildtlevende dyr.
Hold af vildt vil i øvrigt  

 være omfattet af reglerne for husdyr i bl.a. lovbekendtgørelse nr. 818 af 11.  

 december 1987 om mark- og vejfred, lov nr. 814 af 21. december 1988 om  

 husdyrsygdomme og dyreværnslov nr. 386 af 6. juni 1991. Lovforslaget berører  

 endvidere ikke regler om indførsel pattedyr og fugle udstedt i medfør af  

 jagtloven eller naturfredningsloven, lovbekendtgørelse nr. 530 af 10. oktober  

 1984.
Det foreliggende lovforslag omfatter landbrugsmæssigt opdræt af alle arter  

 af vildt.
Forslaget dækker således den form for opdræt af vildt, som i  

 henhold til dyreværnslovens § 18, stk. 3, ikke kræver tilladelse fra  

 politimesteren.
Zoologiske haver, dyreparker og lignende, som i henhold til  

 dyreværnslovens § 17, stk. 3, kun kan etableres med tilladelse fra  

 politimesteren, er ikke omfattet af loven.
Afgrænsningen af de aktiviteter, som er omfattet af loven, vil ske med  

 udgangspunkt i praksis i relation til landbrugslovens § 7 b, der omfatter de  

 former for dyreopdræt, der kan finde sted på en landbrugsejendom som led i  

 den landbrugsmæssige udnyttelse.
Det vil dog ikke være afgørende, om  

 opdrættet sker på en ejendom, der er noteret som landbrugsejendom, eller om  

 opdrættet kan karakteriseres som erhvervsmæssigt.
 De bedrifter, som herefter vil være omfattet af loven, er eksempelvis  

 bedrifter med opdræt af hjorte, herunder dyrehaver, eller bedrifter med  

 opdræt af ræve, harer eller fjervildt.
 Hjorte.
I henhold til hjorteloven skal alle indhegninger med hjortedyr - bortset  

 fra zoologiske haver, dyreparker og lignende - registreres enten som  

 hjortefarm eller som anden indhegning med hjorte (dyrehave). I henhold til  

 hjortelovens § 3, stk. 1, kan en indhegning med hjortedyr registreres som  

 hjortefarm, hvis en række betingelser er opfyldt.
Der er bl.a. krav om, at  

 indhegningen skal have et areal på mindst 1 ha, og at hjortedyrene skal  

 holdes med henblik på erhvevsmæssig kødproduktion eller salg af avlsdyr.
Der er for hjortefarme fastsat regler om mærkning af dyrene, om indhegning  

 og om aflivningsfolde.
For dyrehaver er der fastsat samme krav til indhegning  

 som til hjortefarme bortset fra, at færiste er tilladt i dyrehaver.
Ifølge hjortelovens § 4 må der som udgangspunkt kun holdes krondyr og  

 dådyr i indhegninger, idet hold af andre arter af hjortedyr kræver særlig  

 tilladelse.
Af hjortelovens § 5 fremgår, at hjortedyr i en hjortefarm  

 betragtes som husdyr.
Hjortedyr i en dyrehave betragtes som vildt.
Hjortedyr,  

 som undslipper fra en hjortefarm, må indfanges i indtil 2 måneder efter, at  

 de er undsluppet, hvorimod hjortedyr fra en dyrehave betragtes som  

 vildtlevende, straks de er undsluppet fra indhegningen.
Der sondres i hjorteloven som nævnt mellem hjortefarme og andre  

 indhegninger med hjorte (dyrehaver). De hidtidige erfaringer har dog vist, at  

 hjortefarme og dyrehaver frembyder ensartede dyrevelfærdsmæssige og  

 husdyrsygdomsmæssige problemer, og det foreliggende lovforslag sidestiller  

 derfor alle typer hjortehold.
Der er dog i § 12 i forslaget åbnet mulighed  

 for, at dyrehaver kan undtages helt eller delvis fra de påtænkte regler for  

 hjorteopdræt.
De eksisterende regler tænkes derudover suppleret eller ændret således, at  

 det sikres, at dyrene har adgang til beskyttelse mod vejrliget, at  

 græsproduktionen på arealer med hjorte kan dække de voksne dyrs foderbehov i  

 hele sommerhalvåret, og at personer, der er beskæftiget med hjorteopdræt, har  

 den nødvendige faglige indsigt.
Der påtænkes endvidere indført krav om, at  

 den enkelte bedrift med hjorteopdræt skal godkendes af Veterinærdirektoratet.  

 Forslaget åbner endelig mulighed for fastsættelse af særlige regler for  

 transport af hjorte.
Reglen i hjortelovens § 6, stk. 1, hvorefter vildtlevende individer af den  

 art hjortedyr, der holdes i indhegningen, ikke må jages inden for en afstand  

 af 300 m fra indhegningen, er ikke medtaget i nærværende lovforslag.
Regler  

 for udøvelse af jagt i nærheden af indhegninger, bure o.lign., hvor der  

 opdrættes vildt, bør fastsættes med hjemmel i jagtloven.
 Ræve.
Ræve har været opdrættet i Danmark siden 1930'erne og holdes med henblik  

 på senere aflivning og pelsning på bedriften.
Det er fra erhvervets side  

 fremført, at de ræve, som opdrættes her i landet, er farm-domesticerede  

 gennem en lang årrække, og at den art, som findes vildtlevende i Danmark,  

 ikke anvendes som farmræv.
Erhvervet har derfor fundet, at opdræt af ræve må  

 betragtes som almindeligt husdyropdræt og derfor ikke bør være omfattet af en  

 lov om opdræt af vildt.
Opdræt af ræve har imidlertid en række lighedspunkter  

 med vildtopdræt, som gør det hensigtsmæssigt at lade ræveopdræt være omfattet  

 af det foreliggende lovforslag.
Det Etiske Råd vedrørende Husdyr har i en udtalelse af 13. juni 1989  

 vedrørende ræveopdræt konstateret, at der på daværende tidspunkt ikke var  

 udviklet burmiljøer eller alternative systemer, som sikrede, at dyrene ikke  

 bliver påført urimelige ulemper.
Rådet fandt på den baggrund, at  

 produktionen, som den praktiseredes, var etisk uacceptabel.
Det er derfor hensigten at betinge etableringen af bedrifter med  

 ræveopdræt af, at bedrifterne opfylder en række krav med hensyn til burenes  

 indretning.
Det vil således blive krævet, at rævetæver skal have adgang til  

 en redekasse, samt at rævene skal være beskyttede mod træk.
For eksisterende  

 rævefarme tænkes der fastsat en frist, inden for hvilken de nævnte krav skal  

 være opfyldt.
 Harer.
Opdræt af harer, som er en relativ ny produktionsform i Danmark, og som  

 primært sker med eksport til udsætning for øje, er ikke i dag underkastet  

 særlig regulering.
Såvel Det Veterinære Sundhedsråd som Det Etiske Råd  

 vedrørende Husdyr har udtalt, at opdræt af harer i de nuværende bursystemer  

 ikke på forsvarlig vis tilgodeser harernes adfærdsmæssige behov.
Statens Husdyrbrugsforsøg har siden 1988 gennemført en række forsøg med  

 opdræt af harer i forskellige burtyper og har på baggrund af disse forsøg nu  

 opstillet en række anbefalinger for indretning af bure.
Disse anbefalinger er  

 af Landbrugsministeriet forelagt Det Veterinære Sundhedsråd til udtalelse.  

 Landbrugsministeriet har til hensigt på baggrund af Sundhedsrådets udtalelse  

 og efter inddragelse af Det Dyreetiske Råd nedsat i medfør af dyreværnsloven  

 at fastsætte de nødvendige regler for opdræt af harer.
Disse skal især sikre,  

 at opdræt af harer kun finder sted under former, hvor haren har mulighed for  

 at følge basale adfærdsmønstre såsom flugt ved utryghed, og at dyrene må  

 antages at have etablerings- og overlevelsesevne ved udsætning.
 Fjervildt.
Opdræt af fjervildt omfatter især fasaner, gråænder og agerhøns.
Fjervildt  

 opdrættes næsten udelukkende med henblik på udsætning til jagt.
Opdræt af  

 fjervildt er ikke i dag underkastet særlig regulering.
Efter forslagets § 4,  

 stk. 1, vil opdræt af fjervildt i mørkekammer fremover være forbudt.
Med udgangspunkt i de eksisterende vejledninger for opdræt af fjervildt  

 påtænkes der bl.a. stillet krav til indretning af volierer og bure, herunder  

 til antallet af dyr deri.
Det er hensigten at udforme reglerne på en sådan  

 måde, at anvendelsen af næbringe og såkaldte »briller« kan bringes  

 til ophør.
Det er desuden hensigten at stille krav om, at personer  

 beskæftiget med opdræt af fjervildt har den nødvendige faglige indsigt.
 Udførsel af opdrættet vildt.
I lovforslagets § 3 foreslås et generelt forbud mod udførsel af opdrættet  

 vildt til jagtformål til lande, som på den pågældende vildtart praktiserer  

 jagtformer, der ud fra dyreværnsmæssige hensyn er forbudt her i landet.
For  

 hjorte er et sådant forbud mod udførsel med henblik på jagt nedlagt med  

 hjemmel i hjortelovens § 7.
 Økonomiske og administrative konsekvenser.
Administration af loven, herunder modtagelse af anmeldelser og godkendelse  

 af bedrifter med opdræt af hjorte, agtes henlagt til Veterinærdirektoratet,  

 der allerede varetager administrationen af hjorteloven.
De 2 årsværk med en  

 samlet lønsum på 0,5 mill. kr., der for nærværende er afsat til  

 Veterinærdirektoratets administration af hjorteloven, agtes ved lovens  

 ikrafttræden overført til administration af denne.
 På baggrund af bl.a. de hidtidige erfaringer med hjorteloven og ud fra  

 skøn over antallet af vildtopdrættere forventes den yderligere administration  

 som følge af, at lovforslaget omfatter opdræt af alle arter af vildt, at  

 ville medføre en øget arbejdsbelastning for Veterinærdirektoratet svarende  

 til 4 årsværk, henholdsvis 3 akademiske medarbejdere og 1 kontorfunktionær,  

 med dertil hørende lønudgift på 1,2 mill. kr.
 Udover de sammenlagt 6 årsværk med dertil hørende lønudgift på 1,7 mill.  

 kr. skønnes adminitrationen af loven at medføre en årlig udgift for  

 Veterinærdirektoratet på 0,5 mill. kr. samt en eengangsudgift til etablering  

 i forbindelse med iværksættelse af loven på 0,2 mill. kr.
Udgifterne ved administration af loven vil blive søgt dækket ved  

 opkrævning dels af gebyrer for registrering, dels af årlige gebyrer for  

 tilsyn hvert andet år.
Med et gebyr for registrering på 400 kr. forventes  

 indtægterne ved registrering af eksisterende bedrifter med opdræt af vildt at  

 kunne dække de merudgifter til etablering, der er forbundet med ordningens  

 første år.
Det forventes, at ca. 2000 vildtopdrættere vil skulle underkastes  

 tilsyn gennemsnitligt hvert andet år, og det kan på den baggrund skønnes, at  

 det årlige gebyr for tilsyn vil blive ca. 1100 kr. pr. bedrift.
Det er  

 imidlertid hensigten at tilpasse gebyrsatserne bl.a. efter arten af  

 vildthold.
 Det er hensigten af optage udgifter og indtægter for Veterinærdirektoratet  

 ved lovens administration på Veterinærdirektoratets konto § 24.32.17. Kontrol  

 i forbindelse med samhandel med levende dyr og kød m.m. (Statsvirksomhed),  

 således som det fremgår af nedenstående tabel.
 Statens udgifter og indtægter ved administration.
 Lovforslaget skønnes ikke at medføre økonomiske eller administrative  

 konsekvenser for amter eller kommuner.
 Følgende organisationer er hørt over lovforslaget:
 Landbrugsrådet, De danske Landboforeninger, Danske Husmandsforeninger,  

 Tolvmandsforeningerne, Landsforeningen af Danske Hjorteavlere, Dansk  

 Pelsdyravlerforening, Danmarks Hareavlerforening, Foreningen af Danske  

 Vildtfugleopdrættere, Dansk Skovforening, Kommunernes Landsforening,  

 Amtsrådsforeningen, Københavns kommune, Frederiksberg kommune, Danmarks  

 Naturfredningsforening, Friluftsrådet, Naturfredningsrådet, Det Veterinære  

 Sundhedsråd, Den Danske Dyrlægeforening, Foreningen til Dyrenes Beskyttelse i  

 Danmark, Dyreværnsforeningernes Fællesråd, Dansk Ornitologisk Forening,  

 Jagtorganisationernes Fællesudvalg, Sammenslutningen af Danske  

 Herregårdsjægere, Dansk Jagtforening, Landsjagtforeningen af 1923 og  

 Strandjagtforningen, de tre sidstnævnte organisationer er fra den 1. januar  

 1992 sammensluttet i Jægerne - Danmarks Jægerforbund.
Bemærkninger til lovforslagets enkelte bestemmelser Til § 1 Anmeldelsespligten omfatter landbrugsmæssigt opdræt af alle arter af  

 traditionelt vildtlevende pattedyr og fugle og derunder også arter, der ikke  

 findes vildtlevende her i landet.
Krydsninger mellem vildt og tamdyr vil også  

 være omfattet af anmeldelsespligten, såfremt krydsningen adfærdsmæssigt kan  

 sidestilles med vildt.
 Ved denne generelle anmeldelsespligt sikres, at der, når opdræt af nye  

 arter af vildt påbegyndes, kan foretages en vurdering af, om opdræt af den  

 pågældende art kan ske på forsvarlig måde i relation til dyrevelfærd, den  

 eksisterende vildtbestand og dyresundheden.
 Om afgrænsningen af landbrugsmæssigt opdræt af vildt over for andre former  

 for opdræt henvises til de almindelige bemærkninger.
 Stk. 2 fastsætter, at opdræt af ræve er omfattet af loven jf. almindelige  

 bemærkninger.
Det vil med hjemmel i stk. 3 kunne fastsættes, til hvilken myndighed  

 anmeldelse skal indgives, og hvilke oplysninger vedrørende bl.a. bedriftens  

 indretning og drift samt uddannelse af personer beskæftiget i bedriften,  

 anmeldelsen skal indeholde.
Administrationen af reglerne forventes henlagt  

 til Veterinærdirektoratet.
Til § 2 Der vil med hjemmel i stk. 1 kunne nedlægges forbud mod opdræt af bestemte  

 arter af vildt, hvis det skønnes, at et sådant opdræt ikke kan ske på en  

 dyrevelfærdsmæssig forsvarlig vis, eller hvis det vil kunne udgøre en fare  

 for den eksisterende vildtbestand.
Med hjemmel i denne bestemmelse vil det  

 gældende forbud mod opdræt af andre hjortedyr end krondyr og dådyr blive  

 opretholdt.
Forbud mod opdræt kan være begrænset herunder som anført i bestemmelsen  

 til et forbud mod, at bestemte arter af vildt opdrættes på samme bedrift.
Der  

 vil med hjemmel i bestemmelsen også kunne indføres et forbud mod opdræt af  

 bestemte arter af vildt i dele af landet.
Forbud i henhold til stk. 2 mod indførsel af dyr og avlsmateriale af vildt  

 kan omfatte forbud mod indførsel af alle dyr og alt avlsmateriale af en  

 bestemt dyreart, når indførslen sker med henblik på opdræt.
Et sådant forbud  

 vil kunne være begrundet i hensynet til dyrevelfærd eller til vildtbestanden  

 her i landet.
Et indførselsforbud vil dog også kunne være begrænset.
Det gældende forbud  

 mod indførsel af krondyr, samt sæd og embryoner heraf, der genetisk afviger  

 fra den danske stamme, vil blive opretholdt med hjemmel i bestemmelsen.
Til § 3 Ansvaret for, at udførsel af opdrættet vildt til jagtformål ikke sker til  

 lande med jagtformer, som er forbudt i Danmark, påhviler eksportøren.  

 Overholdelsen af det eksisterende udførselsforbud i henhold til hjorteloven  

 sikres ved, at eksportøren skal afgive skriftlig erklæring til  

 Veterinærdirektoratet om formålet med eksporten.
En lignende fremgangsmåde  

 påtænkes anvendt for alt opdrættet vildt, som udføres levende.
Til § 4 Det Etiske Råd vedrørende Husdyr har i en udtalelse af 28. december 1990  

 om opdræt af fasaner og agerhøns anført, at opdræt i mørke ikke bør finde  

 sted, da det forringer fuglenes evne til at overleve i naturen.
I  

 overensstemmelse hermed foreslås det i stk. 1 at forbyde opdræt af fjervildt  

 i mørke.
Stk. 2 giver landbrugsministeren hjemmel til at fastsætte regler for  

 indretning og drift af bedrifter med opdræt af vildt.
Bestemmelsen omfatter  

 de samme forhold, som er omhandlet i dyreværnslovens § 3 og § 4, stk. 1. De  

 påtænkte regler for opdræt af de forskellige arter af vildt fremgår i  

 hovedtræk af de almindelige bemærkninger.
For bedrifter med opdræt af hjorte er det hensigten at indføre en  

 godkendelse af den enkelte bedrift.
Der vil ved godkendelsen af bedriften  

 blive fastsat det maksimale antal hjorte, som må holdes på det areal, som er  

 udlagt til opdræt.
 Der påtænkes endvidere fastsat specifikationer for bursystemer, som skal  

 anvendes ved opdræt af ræve og harer.
Med hjemmel i stk. 3 tænkes de gældende regler for mærkning af hjorte og  

 for indberetning af undslupne hjortedyr opretholdt.
Overholdelse af disse  

 regler tænkes fortsat at skulle være en betingelse for, at undslupne  

 hjortedyr lovligt kan genindfanges eller kan nedlægges uden for jagttiden.
Stk. 4 fastsætter, at de tre væsentligste kriterier, som skal lægges til  

 grund ved fastsættelse af regler efter stk. 2 og 3, er hensynet til  

 dyrevelfærd, forebyggelse af husdyrsygdomme og sikring af den naturlige fauna  

 mod uønsket påvirkning.
Som det fremgår af de almindelige bemærkninger, vil  

 opdræt af vildt fortsat være omfattet af husdyrsygdomsloven, og stk. 2 og 3  

 tænkes i husdyrsygdomsmæssig henseende kun anvendt til at regulere særlige  

 forhold for bedrifter med opdræt af vildt.
Til § 5 Der tænkes stillet krav om, at personer, som forestår driften af bedrifter  

 med opdræt af vildt, skal have gennemgået et af Veterinærdirektoratet  

 godkendt kursus i vildtopdræt.
 Personer, som i en længere periode inden lovens ikrafttræden har forestået  

 opdræt af vildt, tænkes undtaget fra kravet om at skulle gennemgå et kursus i  

 vildtopdræt.
Til § 6 Bestemmelsen i stk. 1 pålægger enhver, som udsætter opdrættet vildt på den  

 fri vildtbane eller afhænder opdrættet vildt med henblik på udsætning,  

 ansvaret for, at de pågældende dyr efter udsætningen må forventes at have den  

 nødvendige etablerings- og overlevelsesevne.
Bestemmelsen omfatter ikke  

 hensynet til beskyttelse af den fritlevende vildtbestand, da dette spørgsmål  

 er reguleret i jagtloven.
Stk. 2 bemyndiger landbrugsministeren til at fastsætte regler for  

 transport og aflivning af opdrættet vildt.
Det er tanken at fastsætte regler  

 på disse områder i det omfang, særlige forhold af især dyreværnsmæssig  

 karakter gør det nødvendigt.
 Bestemmelsen tænkes for nærværende anvendt til at opretholde de gældende  

 regler for slagtning af opdrættede hjorte, herunder kravet om, at opdrættede  

 hjortedyr på bedriften kun må aflives af ejeren, dennes personale eller af  

 personer, som Veterinærdirektoratet har bemyndiget til det.
 Det vil desuden være nødvendigt at fastsætte regler om slagtning af  

 opdrættet vildt til opfyldelse af Rådets direktiv af 27. november 1990 om  

 sundhedsmæssige og dyresundhedsmæssige problemer i forbindelse med produktion  

 og afsætning af kaninkød og kød af opdrættet vildt (91/495/EØF). Direktivets  

 art. 6 fastsætter, at opdrættet klovbærende vildt som hovedregel skal slagtes  

 på slagteri, men at det kan tillades slagtet på bedriften, hvis det  

 opdrættede vildt af dyrevelfærdsmæssige årsager eller for at undgå risiko for  

 personer, der skal håndtere dyrene, ikke kan transporteres.
Til § 7 Stk. 1 svarer til § 5, stk. 1, i hjorteloven.
Bestemmelsen indebærer, at  

 vildt, som opdrættes, ikke er omfattet af jagtloven, men af  

 husdyrlovgivningen, herunder mark- og vejfredsloven.
Stk. 2 viderefører reglerne i hjortelovens § 5, stk. 2 og 4, idet den dog  

 er begrænset til kun at omfatte dyr, som er mærket i overensstemmelse med de  

 gældende regler herom.
For at ejeren af undslupne hjortedyr lovligt kan  

 indfange eller nedskyde dyrene i henhold til denne bestemmelse, er det tanken  

 fortsat at stille krav om, at der forud skal være sket indberetning til  

 Veterinærdirektoratet om de undslupne dyr.
Ræve i opdræt vil som hidtil være omfattet af reglen i mark- og  

 vejfredslovens § 1, stk. 2, hvorefter et undsluppet opdrættet pelsdyr først  

 betragtes som vildt, når det har været undsluppet i 2 måneder.
Harer og  

 fjervildt, som opdrættes, adskiller sig ikke fra de i Danmark fritlevende  

 dyr, og da det ikke er hensigten at stille krav om mærkning af disse dyr, vil  

 det ikke være muligt at foretage en sikker identifikation af undslupne dyr,  

 hvorfor indfangning eller nedskydning ikke vil være tilladt i større omfang,  

 end hvad der gælder efter jagtloven.
Til § 8 Som det fremgår af de almindelige bemærkninger tænkes udgifterne ved den  

 løbende administration af lovforslaget søgt dækket gennem opkrævning af  

 gebyrer.
Stk. 1 bemyndiger landbrugsministeren til at udstede regler, hvorefter det  

 pålægges ejeren af bedrifter, hvor der opdrættes vildt, helt eller delvist at  

 betale udgifterne, herunder en andel af udgifterne til administration, ved  

 tilsyn og kontrol efter loven.
Der tilsigtes gennemført en ordning, hvor der  

 fastsættes faste gebyrer for sædvanlige tilsyn eller kontrol med bedrifter.  

 Såfremt yderligere tilsyn eller kontrol er nødvendig, tænkes den enkelte  

 bedrift pålagt at dække udgifterne herved.
Stk. 2 åbner mulighed for at opkræve gebyrer for registrering og  

 godkendelse m.v. af bedrifter med opdræt af vildt.
Det er hensigten at  

 fastsætte gebyrer for godkendelse af bedrifter med opdræt af hjorte, samt  

 gebyrer for registrering af bedrifter med opdræt af andre arter af vildt.
Til § 10 Tilsvarende bestemmelser findes bl.a. i husdyrsygdomsloven og hjorteloven.
Til § 11 Tilsvarende bestemmelse findes i husdyrsygdomsloven.
Til § 12 Som det fremgår af de almindelige bemærkninger omfatter lovforslaget som  

 udgangspunkt alle indhegninger med hjortedyr.
En række indhegninger med  

 hjorte, som f.eks.
Jægersborg Dyrehave, er dog etableret primært med  

 jagtmæssige eller rekreative formål for øje.
Bestemmelsen åbner derfor  

 mulighed for at undtage sådanne dyrehaver helt eller delvis fra reglerne om  

 opdræt af hjorte.
Ved afgørelse af, om en dyrehave kan opnå dispensation fra regler om  

 hjorteopdræt, er det hensigten at lægge afgørende vægt på, at ejeren kan  

 godtgøre, at den ikke vil blive drevet med henblik på kødproduktion eller  

 salg af levende dyr.
Der kan knyttes særlige vilkår til dispensationer,  

 herunder at jagtlovens regler for indhegninger med hjorte skal overholdes.
Til § 13 Administrationen af loven agtes henlagt til Veterinærdirektoratet.
Stk. 1  

 giver mulighed for at fastsætte regler om adgangen til at klage over  

 afgørelser truffet af Veterinærdirektoratet og om begrænsning af  

 klageadgangen.
 Stk. 2 åbner mulighed for efter forhandling med vedkommende minister at  

 henlægge opgaver til andre ministeriers institutioner.
Til § 14 Som led i den fælles landbrugspolitik i EF, herunder fjernelsen af  

 handelshindringer, gennemføres der løbende harmonisering på landbrugsområdet.  

 Bestemmelsen bemyndiger landbrugsministeren til at udstede de regler, som er  

 nødvendige for at gennemføre de af EF vedtagne beslutninger, direktiver og  

 forordninger.
Til § 15 Under hensyn til, at grovere forhold vil være undergivet sanktioner i  

 henhold til anden lovgivning, bl.a. dyreværnsloven, skønnes det  

 tilstrækkeligt, at der er mulighed for at pålægge bøde- eller hæftestraf,  

 hvilket svarer til sanktionsniveauet for overtrædelse af tilsvarende  

 bestemmelser i dyreværnsloven.
Til § 17 Bestemmelsen giver ejere af bedrifter med opdræt af vildt, som er i drift  

 ved forslagets ikrafttræden, en frist på 3 måneder til at foretage  

 anmeldelse.
Bedrifter, der er registrerede som enten hjortefarme eller  

 dyrehaver i henhold til hjorteloven, er ikke omfattede af denne  

 anmeldelsespligt, men vil automatisk blive registrerede som bedrifter med  

 opdræt af hjorte, og tænkes efter en kort overgangsperiode underlagt de  

 foreslåede nye regler om bl.a. godkendelse.
Efter 2. behandling den 30. april 1992 § 1. Landbrugsmæssigt opdræt af traditionelt vildtlevende pattedyr og fugle (vildt) skal af ejeren anmeldes til landbrugsministeren.
 Stk. 2. Lovens regler om opdræt af vildt finder tilsvarende  

 anvendelse for opdræt af ræve.
 Stk. 3. Landbrugsministeren kan fastsætte nærmere regler om  

 anmeldelsen af opdræt af vildt.
 § 2. Landbrugsministeren kan forbyde opdræt af bestemte arter af  

 vildt, herunder at forskellige arter af vildt opdrættes på den samme bedrift.
 Stk. 2. Landbrugsministeren kan forbyde indførsel til  

 opdrætsformål af dyr eller avlsmateriale af bestemte arter af vildt.
 § 3. Opdrættet vildt må ikke udføres med henblik på udnyttelse til  

 jagtformål til lande, der tillader anvendelsen af her i landet forbudte  

 jagtformer på den pågældende vildtart.
 § 4. Opdræt af fjervildt i mørke er ikke tilladt.
 Stk. 2. Landbrugsministeren kan fastsætte regler om indretning og  

 drift samt godkendelse af og tilsyn med bedrifter, hvor der opdrættes vildt.
 Stk. 3. Landbrugsministeren kan fastsætte regler om mærkning af  

 dyr og registrering af opdræt af vildt, herunder om registrering og  

 indberetning af tilgang og afgang af dyr.
Stk. 4. Ved fastsættelse af regler efter stk. 2 og 3 skal det især  

 sikres, at bedriften indrettes og drives på en sådan måde, 1) at dyrenes fysiologiske, adfærdsmæssige og sundhedsmæssige behov  

 tilgodeses i overensstemmelse med anerkendte praktiske og videnskabelige  

 erfaringer, herunder at de sikres adgang til foder og drikke samt beskyttelse  

 mod vejrliget, 2) at det forebygges, at der sker spredning af husdyrsygdomme til husdyr  

 eller til den fritlevende vildtbestand, og 3) at bedriften er sådan indrettet, at det opdrættede vildt ikke kommer i  

 kontakt med den fritlevende vildtbestand.
 § 5. Landbrugsministeren kan fastsætte regler om, at personer, som  

 er beskæftiget med opdræt af vildt, skal have deltaget i et af ministeren  

 godkendt kursus i vildtopdræt.
 § 6. Opdrættet vildt må kun udsættes, hvis det må forventes at  

 være i stand til at overleve i naturen.
 Stk. 2. Landbrugsministeren kan fastsætte regler om transport og  

 aflivning af opdrættet vildt.
 § 7. Opdrættet vildt betragtes som husdyr, så længe det er i  

 menneskelig varetægt.
Stk. 2. Mærkede hjortedyr, som undslipper fra en bedrift med  

 opdræt af hjorte, betragtes som vildtlevende, hvis de har været undsluppet i  

 mere end 2 måneder.
Tilsvarende gælder afkom, der følger moderdyret.
§ 8. Enhver, der opdrætter vildt, kan pålægges helt eller delvis  

 at afholde udgifterne ved tilsyn eller kontrol, der udføres i henhold til  

 loven.
Landbrugsministeren kan fastsætte nærmere regler herom.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder godkendelser,  

 registreringer og undersøgelser inden for lovens område.
 Stk. 3. Der er udpantningsret for de beløb, der opkræves i henhold  

 til stk. 1 og 2.
 § 9. Landbrugsministeren kan meddele de påbud eller forbud, der  

 anses for nødvendige for at sikre overholdelsen af loven og regler fastsat  

 med hjemmel i loven.
 § 10. Tilsynsmyndigheden og personer, som er særligt bemyndiget  

 hertil, har, hvis det skønnes nødvendigt af hensyn til varetagelse af opgaver  

 i henhold til loven eller til regler fastsat med hjemmel heri, til enhver tid  

 mod behørig legitimation uden retskendelse adgang til offentlige og private  

 ejendomme, lokaliteter, transportmidler, forretningsbøger og papirer m.v.
 Stk. 2. Politiet yder om nødvendigt bistand hertil.  

 Landbrugsministeren kan efter forhandling med justitsministeren fastsætte  

 nærmere regler herom.
 § 11. Opdrættere af vildt skal vederlagsfrit stille nødvendig  

 bistand til rådighed ved undersøgelser og ved andre foranstaltninger, der  

 iværksættes i henhold til loven.
§ 12. Dyrehaver med hjorte kan efter ansøgning fra ejeren af  

 landbrugsministeren helt eller delvis undtages fra lovens regler eller fra  

 regler fastsat i medfør heraf.
Landbrugsministeren kan knytte særlige vilkår  

 til en sådan undtagelse.
 § 13. Henlægger landbrugsministeren sine beføjelser efter loven  

 til institutioner under Landbrugsministeriet, kan ministeren fastsætte regler  

 om adgangen til at klage over disse myndigheders afgørelser, herunder om at  

 afgørelserne ikke kan indbringes for anden administrativ myndighed.
Stk. 2. Efter forhandling med vedkommende minister kan  

 landbrugsministeren fastsætte regler om andre myndigheders eller  

 institutioners medvirken ved varetagelse af opgaver efter loven.
Stk. 1  

 finder tilsvarende anvendelse.
§ 14. Landbrugsministeren kan fastsætte regler med henblik på  

 opfyldelse af Det Europæiske Økonomiske Fællesskabs direktiver og  

 beslutninger om forhold, som er omfattet af denne lov.
Landbrugsministeren  

 kan endvidere fastsætte de bestemmelser, som er nødvendige for anvendelsen af  

 Det Europæiske Økonomiske Fællesskabs forordninger om forhold, som er  

 omfattet af denne lov.
§ 15. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 1, stk. 1, § 3, § 4, stk. 1, og § 6, stk. 1, 2) undlader at efterkomme påbud eller forbud efter §§ 2 og 9 eller 3) undlader at stille bistand til rådighed efter § 11.
Stk. 2. Sagerne behandles som politisager.
Reglerne i  

 retsplejelovens kapitel 73 kan anvendes i samme omfang som i  

 statsadvokatsager.
 Stk. 3. I forskrifter, der udstedes i medfør af denne lov, kan der  

 fastsættes straf af bøde eller hæfte for overtrædelse af regler i  

 forskrifterne.
Stk. 4. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 16. Loven træder i kraft den 1. januar 1993.
 Stk. 2. Lov nr. 224 af 22. april 1987 om hjortehold ophæves.
 Stk. 3. Regler, der er udstedt i medfør af den i stk. 2 nævnte  

 lov, forbliver i kraft, indtil de afløses af bestemmelser i henhold til denne  

 lov.
Stk. 4. Overtrædelser af regler, der i medfør af stk. 3 forbliver  

 i kraft, straffes med bøde.
Reglerne i § 15, stk. 2 og 4, finder tilsvarende  

 anvendelse.
 § 17. Enhver, der inden lovens ikrafttræden har påbegyndt opdræt  

 af vildt, og som ikke er registreret efter lov nr. 224 af 22. april 1987 om  

 hjortehold, skal have anmeldt dette til landbrugsministeren inden den 1.  

 april 1993.
 § 18. Loven gælder ikke for Færøerne og Grønland.
