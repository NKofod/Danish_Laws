Medlemmet skal ikke holde bidragsfri perioder før tilmeldingen til efterlønsordningen igen.
Spørgsmålet om karensperiode blev hjemvist til direktoratet Ankenævnet har behandlet din klage på møde den 28. maj 2009.
Nævnet traf denne A F G Ø R E L S E Du skal ikke holde bidragsfri perioder før du kan tilmelde dig efterlønsordningen igen.
 Ankenævnet hjemviser spørgsmålet om du skal have en karensperiode, før du kan tilmelde dig efterlønsordningen igen.
 Ankenævnet ændrer således Arbejdsdirektoratets afgørelse af den 2. marts 2009.
B E G R U N D E L S E Ankenævnet har lagt til grund, at  du har været tilmeldt efterlønsordningen fra 1. juli 1999 til 31. marts 2002 og har betalt til ordningen, og  du den 27. oktober 2008 har tilmeldt dig fortrydelsesordningen.
 Direktoratet har den 2. marts 2009 truffet afgørelse om, at du tidligst kan betale bidrag til efterlønsordningen fra den 15. juni 2011.
 Da du er født den 13. december 1965, er du omfattet af den aldersgruppe, der skulle have betalt efterlønsbidrag uafbrudt fra den 1. januar 2008 for at opfylde kravet om medlemskab og indbetaling af efterlønsbidrag (30 års medlemskab og indbetalt efterlønsbidrag i 30 år og senest fra det fyldte 30. år).
 Efter reglerne kan et medlem, der er født i perioden 1. juli 1963 til 31. december 1970, og som på fravalgstidspunktet havde ret til bidragsfrie perioder, tidligst genoptage indbetalingen, efter udløbet af tiden svarende til de bidragsfrie perioder.
 De indbetalte efterlønsbidrag i perioden forud for dit 35. år (perioden 1. juli 1999 til 13. december 2000), skal således holdes, før der kan indbetales efterlønsbidrag igen, hvis perioden med medlemskab og indbetaling af efterlønsbidrag udgør mindst 25 år, når du når efterlønsalderen.
 Da du ikke som 62 årig, hvor du når efterlønsalderen, vil have betalt efterlønsbidrag i mindst 25 år, skal de bidragsfrie perioder ikke holdes, før der kan betales til efterlønsordningen igen.
 Vedr. hjemvisningen skal direktoratet tage stilling til, om der er hjemmel til at pålægge medlemmet en karensperiode på 2 år fra den 1. januar 2008, når medlemmet har fravalgt den ordinære efterlønsordning den 31. marts 2002.
R E G L E R Ankenævnet henviser til  § 74a, stk. 4 og stk. 5 og § 75, stk. 3 i lov om arbejdsløshedsforsikring m.v., jf. lovbekendtgørelse nr. 975 af 26. september 2008,  § 9 i Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
 Du kan læse om afgørelsens retlige grundlag på de følgende sider.
 Kopi til:
Arbejdsdirektoratet A-kassen Regler Lov om arbejdsløshedsforsikring m.v., jf.
Lovbekendtgørelse nr. 975 af 26. september 2008 § 74a.
Ret til efterløn har et medlem af en anerkendt arbejdsløshedskasse, jf. dog § 74 o, som 1) har nået efterlønsalderen, jf. § 74, 2) har været medlem i mindst 30 år, jf. dog stk. 2-6, og senest fra medlemmet er fyldt 30 år, 3) har indbetalt efterlønsbidrag, jf. § 77, stk. 4, i 30 år, jf. dog stk. 2-6, 4) vil kunne opfylde betingelserne for ret til dagpenge ved ledighed, jf. dog. stk. 8-10, 5) har fået indberettet værdien af pensionsformuen, jf. § 74 j, stk. 3, 4, 7 og 8, og 6) har bopæl her i riget eller i et andet EØS-land Stk. 4. Medlemmer, der er født i perioden fra den 1. januar 1959 til den 31. december 1975, kan opfylde kravet om medlemskab og efterlønsbidrag fra den 1. januar 2008 til mindst det tidspunkt, hvor medlemmet når efterlønsalderen, jf. § 74. Perioden med medlemskab og indbetaling af efterlønsbidrag skal mindst udgøre 25 år.
For medlemmer født før den 1. juli 1964, som har været uafbrudt medlem og betalt efterlønsbidrag siden den 1. juli 1999, er det dog tilstrækkeligt, at perioden udgør mindst 20 år inden for de sidste 25 år.
Stk. 5. Et medlem, der er omfattet af stk. 4, 1. og 2. pkt., skal højst indbetale efterlønsbidrag i sammenlagt 30 år.
Hvis medlemmet inden den 1. januar 2008 har indbetalt efterlønsbidrag for perioder forud for det fyldte 35. år, får medlemmet et tilsvarende antal bidragsfrie perioder.
Det samme gælder, hvis et medlem fra det fyldte 35. år har indbetalt efterlønsbidrag i perioden fra den 1. januar 2007 til den 31. december 2007.
Fortrydelsesordning § 75. Et medlem, der har fravalgt at indbetale efterlønsbidrag, jf. § 77, stk. 4, i et sådant omfang, at medlemmet ikke vil kunne opfylde kravet om indbetaling af efterlønsbidrag, jf. § 74 a, stk. 1, nr. 3, kan få ret til efterløn efter bestemmelserne i §§ 74-74 n, jf. dog stk. 5 og 6, hvis den pågældende 1) har været uafbrudt medlem af en arbejdsløshedskasse a) senest fra det 24. år, hvis medlemmet er født den 1. januar 1973 eller senere, eller b) senest fra den 1. januar 1997, hvis medlemmet er født før den 1. januar 1973, 2) har tilmeldt sig efterlønsordningen skriftligt senest 15 år før, medlemmet når efterlønsalderen, jf. § 74, jf. dog stk. 2, og 3) har indbetalt efterlønsbidrag i mindst 15 år.
Stk. 3. Medlemmer, der er født i perioden fra den 1. juli 1963 til den 31. december 1970, og som har fravalgt at indbetale efterlønsbidrag, kan tidligst tilmelde sig efterlønsordningen igen, jf. stk. 1, nr. 2, når der er forløbet mindst 2 år fra datoen for fravalget.
Dette gælder dog ikke, hvis medlemmet efter fravalget har fået indbetalte efterlønsbidrag tilbagebetalt, jf. § 77 a.
Arbejdsdirektoratets bekendtgørelse nr. 113 af 27. februar 2008 om betaling af medlems- og efterlønsbidrag til en a-kasse Efterlønsbidragsfri perioder § 9. Et medlem kan, jf. lovens § 74, stk. 5, få en efterlønsbidragsfri periode, hvis medlemmet 1) er født senest den 31. december 1975 og inden den 1. januar 2008 har indbetalt efterlønsbidrag før det fyldte 35. år, der ikke er betalt tilbage, eller 2) er født den 2. juli 1962 eller senere og efter det fyldte 35. år har indbetalt efterlønsbidrag i perioden 1. januar 2007 til og med 31. december 2007, der ikke er betalt tilbage.
Stk. 2. Perioden med indbetalt efterlønsbidrag skal dog ved efterlønsalderen udgøre mindst 25 år, jf. lovens § 74 a, stk.4, 2. pkt.
Bidragsfrie perioder kan ikke medregnes som perioder med indbetalt efterlønsbidrag.
Stk. 3. Medlemmet skal skriftligt anmode a-kassen om at få bidragsfrie periode.
Medlemmet får tidligst bidragsfri periode fra den dato, hvor a-kassen modtager anmodningen.
 Stk. 4. Den bidragsfri periode svarer til den periode, som medlemmet uanset forsikringsstatus inden den 1. januar 2008 har indbetalt efterlønsbidrag i, jf. stk. 1. Den bidragsfri periode ophører, når perioden er udløbet.
Stk. 5. Den bidragsfri periode, jf. stk. 3, kan deles op i flere perioder.
Medlemmet skal give a-kassen skriftlig besked, hvis medlemmet ønsker at afbryde den bidragsfri periode.
Afbrydelsen har tidligst virkning fra den dato, hvor a-kassen modtager anmodningen.
 Stk. 6. Hvis medlemmet er omfattet af lovens § 75, stk. 4, skal medlemmet bruge den bidragsfri periode fra den dato, hvor der er forløbet 2 år fra det skriftlige fravalg, jf. § 4, stk. 1, eller hvor der er forløbet 2 år fra den dato, hvor medlemmet er frameldt § 14, stk. 1, medmindre medlemmet er omfattet af § 4, stk. 5, nr. 1 eller 2.
