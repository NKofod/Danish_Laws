 Denne datasammenskrivning omfatter lov om værnepligtens  

 opfyldelse ved civilt arbejde, jvf. lovbekendtgørelse nr. 427 af 30.  

 september 1980 med de ændringer, der følger af lov nr. 308 af 4. juni 1986.
 § 1.  Værnepligtige, for hvem militær tjeneste af  

 enhver art efter foreliggende oplysninger må anses for at være uforenelig med  

 deres samvittighed, kan af indenrigsministeren efter forhandling med  

 forsvarsministeren fritages for militær tjeneste mod at anvendes til andet  

 statsarbejde, der dog ikke må tjene militære formål.
 Stk. 2.  De nærmere bestemmelser vedrørende ordningen af  

 sådant statsarbejde - hvis udbytte tilfalder staten - træffes af  

 indenrigsministeren, der ligeledes er berettiget til at bestemme, at de  

 pågældende - ud over det egentlige statsarbejde - skal deltage i undervisning  

 og oplæring efter nærmere af ministeren fastsatte regler.
 Stk. 3.  De i stk. 1 nævnte værnepligtige er, hvor denne  

 lov ikke bestemmer andet, omfattet af reglerne i værnepligtsloven.
§ 2.  Ansøgning om overførelse til civilt arbejde  

 indsendes til indenrigsministeren ledsaget af fornødne oplysninger og  

 dokumentation.
Ansøgningen skal være indsendt inden 4 uger efter  

 indkaldelsesordrens modtagelse.
 Stk. 2.  De værnepligtige skal i forbindelse med  

 indkaldelsesordren vejledes om adgangen til at blive overført til civilt  

 arbejde og om reglerne i stk. 1.
 Stk. 3.  En værnepligtig kan kun een gang blive overført  

 til civilt arbejde.
Stk. 4.  Indenrigsministeren kan, når særlige  

 omstændigheder taler herfor, behandle en ansøgning, uanset at fristen i stk.  

 1 ikke er overholdt, eller uanset at ansøgeren allerede een gang har været  

 overført til civilt arbejde.
En ansøgning skal dog altid afvises, når den er  

 indsendt, medens den værnepligtige er til tjeneste.
§ 3.  Kan en ansøgning ikke afgøres på det  

 foreliggende grundlag, pålægges det ansøgeren inden en nærmere fastsat frist,  

 der skal være på mindst 7 dage, at tilvejebringe de nødvendige yderligere  

 oplysninger.
Det kan herunder pålægges ansøgeren at møde personligt for en  

 session.
 Stk. 2.  Hvis et pålæg i medfør af stk. 1 ikke  

 efterkommes inden for den fastsatte frist, og særlige omstændigheder ikke  

 taler for at forlænge denne, anses ansøgningen for bortfaldet.
 § 3 a.  Indenrigsministeren kan bemyndige  

 værnepligtsstyrelsen til at træffe de i §§ 1-3 og 10 nævnte afgørelser.
Stk. 2.  Der kan i forbindelse hermed fastsættes frister  

 for indbringelse af værnepligtsstyrelsens afgørelser for indenrigsministeren.  

 Klagefristen kan dog ikke sættes til mindre end 14 dage.
Det kan endvidere  

 bestemmes, at værnepligtsstyrelsen inden for nærmere angivne områder kan  

 træffe den endelige administrative afgørelse.
 § 4.  Indenrigsministeren fastsætter med tilslutning  

 fra folketingets finansudvalg regler om de civile værnepligtiges aflønning og  

 andre ydelser.
 § 5.  Varigheden af det civile arbejde svarende til  

 varigheden af den tjeneste inden for forsvaret eller civilforsvaret, som den  

 værnepligtige overføres fra.
 § 6.  Medmindre disciplinarmidler bringes i  

 anvendelse, jfr. § 8, stk. 1, straffes en arbejdspligtig med bøde, hæfte  

 eller med fængsel i indtil 1 år, såfremt han: 1) nægter at udføre civilt  

 arbejde, 2) udebliver eller uberettiget fjerner sig fra tjenestestedet, 3)  

 ikke efterkommer en foresats tjenstlige befaling eller 4) i øvrigt undlader  

 at efterkomme de pligter, som tjenesten medfører.
Stk. 2.  Sagerne behandles som politisager.
Retsmidlerne  

 i retsplejelovens kapitel 72 og 73 kan anvendes i samme omfang som i sager,  

 som det efter de almindelige regler i retsplejeloven tilkommer statsadvokaten  

 at forfølge.
§ 7.  Indenrigsministeren bestemmer, i hvilket omfang  

 strafafsoning eller ulovligt fravær skal medføre eftertjeneste eller  

 hjemsendelse med henblik på fornyet indkaldelse.
Eftertjenesten kan ikke  

 overstige afsoningstiden og den tid, den pågældende eventuelt har været  

 ulovligt fraværende.
 Stk. 2.  Den, der anden gang dømmes for nægtelse af at  

 udføre civilt arbejde, jfr. § 6, stk. 1, nr. 1, hjemsendes og kan ikke senere  

 indkaldes.
 § 8.  I stedet for mindre straffe efter § 6 skal  

 anvendes disciplinarmidler, medmindre omstændighederne taler derimod.
 Stk. 2.  Disciplinarmidler kan ikke indbringes for  

 retten.
 § 8 a.  Som disciplinarmidler kan anvendes  

 tilrettevisning, arbejde i en del af fritiden, fratagelse af friheder samt  

 overflytning til anden tjeneste.
 Stk. 2.  Medfører anvendelse af disciplinarmidler  

 indgreb i adgangen til at forlade tjenestestedet efter tjenestens ophør, må  

 dette ikke ske for længere perioder end 3 dage ad gangen med mindst 1 dags  

 mellemrum mellem perioderne, og anvendelsen må ikke udstrækkes ud over 14  

 dage.
 Stk. 3.  Indenrigsministeren fastsætter de nærmere  

 regler om anvendelse af disciplinarmidler, herunder regler om samtidig  

 anvendelse af flere disciplinarmidler.
 Stk. 4.  Indenrigsministeren bestemmer, hvem der skal  

 have myndighed til at anvende disciplinarmidler, og omfanget af denne  

 myndighed.
 § 8 b.  Den, der er blevet pålagt et  

 disciplinarmiddel, kan forlange udståelsen udsat i indtil 2 * 24 timer efter  

 meddelelsen om disciplinarmidlet.
 § 8 c.  Den, der er blevet pålagt et  

 disciplinarmiddel, kan forlange sagen forelagt for et disciplinarnævn til  

 afgørelse.
Stk. 2.  Disciplinarnævnets afgørelse kan såvel af den,  

 der er blevet pålagt et disciplinarmiddel, som af den, der har pålagt  

 disciplinarmidlet, forlanges forelagt et ankenævn til afgørelse.
Ankenævnets  

 afgørelse kan ikke indbringes for domstolene eller indenrigsministeren.
 Stk. 3.  Disciplinarnævnet består af en dommer som  

 formand samt to andre medlemmer, hvoraf den ene så vidt muligt skal være en  

 talsmand medens den anden skal være funktionær inden for civil værnepligt.
Stk. 4.  Ankenævnet, der oprettes af  

 indenrigsministeren, består af en formand og to andre medlemmer.
Formanden  

 skal være en landsdommer eller en dommer, der opfylder de almindelige  

 betingelser for at kunne beskikkes til landsdommer.
De øvrige medlemmer er en  

 statsadvokat, der udpeges af justitsministeren, og en advokat, der udpeges af  

 Advokatrådet.
 Stk. 5.  Indenrigsministeren fastsætter de nærmere  

 regler for udpegning af disciplinarnævnets medlemmer og for  

 disciplinarnævnets og ankenævnets virksomhed.
 § 8 d.  Indbringelse af et disciplinarmiddel for  

 disciplinarnævnet eller ankenævnet har ikke opsættende virkning på  

 udståelsen, medmindre andet bestemmes af vedkommende nævns formand.
 Stk. 2.  Et disciplinarmiddel skal indbringes for  

 disciplinarnævnet eller ankenævnet inden 4 uger efter, at klageren har fået  

 meddelelse om disciplinarmidlet, henholdsvis om disciplinarnævnets afgørelse.  

 Vedkommende nævns formand kan bestemme, at der skal ses bort fra  

 overskridelse af klagefristen, når der er særlig grund hertil.
§ 9.  Genindkaldelse til civilt arbejde finder ikke  

 sted.
Sker der ekstraordinære indkaldelser til forsvaret, kan  

 indenrigsministeren dog foretage genindkaldelser til civilt arbejde af  

 tilsvarende varighed.
 § 10.  Værnepligtige, for hvem kun militær tjeneste af  

 en vis art er uforenelig med deres samvittighed, kan, såfremt de fremsætter  

 begæring derom, anvendes ved sanitetstropperne.
 Stk. 2.  Begæringer herom behandles i overensstemmelse  

 med reglerne i §§ 2-3 a.
 § 11.  Denne lov (* 1) træder straks i kraft og gælder  

 også for den, der ved dens ikrafttræden udfører civilt arbejde.
Stk. 2.  Lov nr. 625 af 13. december 1917 om  

 værnepligtiges anvendelse til civilt arbejde ophæves. ---- Lov nr. 231 af 7. juni 1972, hvis § 1 ændrer affattelsen af § 5, stk. 2,  

 indeholder følgende ikrafttrædelsesbestemmelse:
§ 2.  Loven træder i kraft ved bekendtgørelsen (* 2) i  

 Lovtidende. ---- Lov nr. 330 af 13. juni 1973, hvis § 1 ændrer affattelsen af § 5, stk. 1,  

 og af § 9, indeholder følgende ikrafttrædelsesbestemmelse:
§ 2.  Tidspunktet for lovens ikrafttræden bestemmes af  

 indenrigsministeren (* 3), der desuden kan fastsætte regler om gradvis  

 nedsættelse af tjenestetiden til 12 måneder. ---- Lov nr. 326 af 26. juni 1975 indeholder følgende  

 ikrafttrædelsesbestemmelser vedrørende §§ 6-8 d:
 § 2.  Tidspunktet for lovens ikrafttræden bestemmes af  

 indenrigsministeren (* 4).
§ 3.  Husarrest, der ikke er udstået ved lovens  

 ikrafttræden, bortfalder. ---- Lov nr. 289 af 10. juni 1976 indeholder følgende  

 ikrafttrædelsesbestemmelser vedrørende §§ 2-4, § 5, stk. 1, og § 10:
 § 2.  § 1, nr. 2, træder i kraft ved bekendtgørelsen i  

 Lovtidende (* 5) og har virkning fra den 1. april 1976.
Stk. 2.  Tidspunktet for ikrafttrædelsen af § 1, nr. 1,  

 3 og 4, fastsættes af indenrigsministeren (* 6). Denne kan desuden fastsætte  

 bestemmelser om gradvis nedsættelse af tjenestetiden til 11 måneder. ---- Lov nr. 213 af 30. maj 1980, hvis § 39 ændrer lovens titel, indsætter § 1,  

 stk. 3, og ændrer affattelsen af § 3 a, § 5, stk. 2, og § 6, stk. 2,  

 indeholder følgende ikrafttrædelsesbestemmelse:
 § 38.  Loven træder i kraft den 1. januar 1981.
Stk. 2.  - - INDENRIGSMINISTERIET, DEN 1. OKTOBER  

 1986 Johs.
Qwist (* 1) Lov nr. 187 af 20. maj 1933 om værnepligtiges anvendelse til civilt  

 arbejde er kundgjort i Lovtidende den 26. maj 1933.
 (* 2) Loven er bekendtgjort i Lovtidende den 23. juni 1972.
 (* 3) Ved indenrigsministeriets bekendtgørelse nr. 332 af 13. juni 1973 er  

 det bestemt, at lovens § 1, nr. 2, træder i kraft den 1. juni 1973.
 (* 4) Ved indenrigsministeriets bekendtgørelse nr. 475 af 20. september  

 1976 er det bestemt, at loven træder i kraft den 15. oktober 1976.
 (* 5) Bekendtgjort i lovtidende udgivet den 11. juni 1976.
 (* 6) Ved indenrigsministeriets bekendtgørelse nr. 420 af 19. august 1976  

 er det bestemt, at lovens § 1, nr. 1 og 4, træder i kraft den 1. september  

 1976.
