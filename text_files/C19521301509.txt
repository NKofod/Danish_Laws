 Cirkulære til samtlige autoriserede destruktionsanstalter.
 Efter derom fra veterinærdirektoratet modtaget indstilling fritager man  

 herved de autoriserede destruktionsanstalter for at føre den af  

 landbrugsministeriet autoriserede protokol over arten og mængden af de  

 destruktionsanstalten tilførte råvarer samt over de af anstalten foretagne  

 afhændelser af destruktionsprodukter.
 Hver enkelt destruktionsanstalt skal i stedet føre en for  

 veterinærdirektoratet tilgængelig bog, der ikke behøver at være autoriseret  

 eller at opfylde særlige formkrav, men som skal udvise alle anstaltens køb af  

 råvarer og salg af produkter med angivelse af dato for købet, henholdsvis  

 salget, sælgerens, henholdsvis køberens navn og adresse, samt arten og  

 mængden af det købte, henholdsvis solgte.
 Såfremt en destruktionsanstalts regnskabsbøger indeholder de i stk. 2  

 nævnte oplysninger, fritages anstalten dog for at føre den nævnte bog på  

 betingelse af, at veterinærdirektoratet får adgang til regnskabsbøgerne.
 Landbrugsministeriet, den 22. juli 1952.
 P.M.V.
