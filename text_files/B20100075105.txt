Bekendtgørelse om ændring af bekendtgørelse om formidling, udbud og rådgivning ved omsætning af fast ejendom (Formidlingsbekendtgørelsen) § 1 I bekendtgørelsen nr. 695 af 22. juni 2006 om formidling, udbud og rådgivning ved omsætning af fast ejendom (Formidlingsbekendtgørelsen), som ændret ved bekendtgørelse nr. 1298 af 8. december 2006 og bekendtgørelse 215 af 9. marts 2010, foretages følgende ændring:
 1. Efter § 21 indsættes:
»§ 21 a.
Såfremt der påhviler sælgeren pligt til at udlevere energimærkning til ejendomsformidleren i henhold til lov om fremme af energibesparelser i bygninger, skal energimærket synliggøres i annoncer.« § 2 Bekendtgørelsen træder i kraft den 1. juli 2010.
