Indholdsfortegnelse Indledning 1 Indledning I medfør af § 4, stk. 3, i Finansministeriets bekendtgørelse af 20.  

 december 1994 om statens regnskabsvæsen mv. påhviler det chefen for en  

 regnskabsførende institution at lade udarbejde og kontrollere overholdelsen  

 af en instruks vedrørende regnskabsvæsenets tilrettelæggelse i institutionen.
 Bestemmelsen omfatter alle statsinstitutioner, dvs. departementer,  

 styrelser, direktorater, underliggende institutioner, særlige fonde mv., samt  

 selvejende institutioner, der er optaget på bevillingslovene på lige fod med  

 de egentlige statsinstitutioner.
 Bestemmelsen finder endvidere anvendelse for selvejende institutioner,  

 foreninger, fonde mv., hvis regnskaber omfattes af statsregnskabslovens § 2,  

 stk. 2.
 Såfremt der er etableret ensartede regnskabsførende institutioner under en  

 styrelse, bør der tilstræbes en samordning af institutionernes instrukser.
 Instruksen skal indeholde en beskrivelse af den regnskabsmæssige  

 organisation og tilrettelæggelsen af institutionens regnskabsopgaver,  

 herunder oplysninger om ansvars- og kompetencefordelingen og de regelsæt, der  

 skal følges ved udførelsen af regnskabsopgaverne.
Instruksen skal godkendes af en eventuel overordnet myndighed.
Tilsvarende  

 gælder ved mere væsentlige ændringer af instruksens indhold.
 Instruksen skal indsendes til Rigsrevisionen til underretning efter  

 gældende regler.
 Mere væsentlige fravigelser fra cirkulærets bestemmelser kan alene ske  

 efter anvisning eller tilladelse fra Statens Regnskabsdirektorat.
 Instruksen skal vedligeholdes løbende og skal tilstilles medarbejdere, der  

 deltager i arbejdet med institutionens regnskabsopgaver.
I.
Den regnskabsmæssige organisation Institutionsinstruksen skal indledningsvis indeholde oplysninger om  

 følgende forhold:
 - Institutionens organisatoriske placering i statsforvaltningen.
 - Institutionens formål.
 - Institutionens interne organisation med en præcisering af  

 regnskabsopgavernes fordeling på kontorer, sektioner og lignende.
 Af oversigten skal fremgå, hvem der har ledelsen af institutionens  

 regnskabsvæsen.
- Institutionens tilslutning til statens centrale økonomisystemer - hvordan institutionen er tilsluttet statens centrale økonomisystemer,  

 jf. § 4, stk. 4, i Finansministeriets bekendtgørelse af 20. december 1994 om  

 statens regnskabsvæsen mv.
- om institutionen benytter egne økonomi(del)systemer, jf. § 4, stk. 5, i  

 Finansministeriets bekendtgørelse af 20. december 1994 om statens  

 regnskabsvæsen mv. (i bekræftende fald hvilke systemer og til hvilke  

 opgaver), - om institutionen, jf. § 4, stk. 6, i Finansministeriets bekendtgørelse  

 af 20. december 1994 om statens regnskabsvæsen mv., er knyttet til statens  

 centrale økonomisystemer i en form, der nærmere er aftalt mellem vedkommende  

 ministerium og Finansministeriet.
 Der redegøres herudover for andre væsentlige forhold vedrørende  

 institutionens regnskabsvæsen, således fx:
- om institutionen foretager regnskabsmæssig registrering for andre  

 institutioner (i bekræftende fald gives en oversigt over disse  

 institutioner), - om institutionen råder over aktiver eller passiver, som ikke er  

 statsmidler, men for hvis forvaltning og tilstedeværelse staten er ansvarlig, - om institutionen er omfattet af ordningen om selvstændig likviditet, - om institutionen er registreringspligtig i henhold til  

 merværdiafgiftsloven (momsloven)(i bekræftende fald oplyses SE-nummer), - om institutionen er selvstændig indeholdelsespligtig i henhold til  

 kildeskatteloven (i bekræftende fald oplyses SE-nummer), - om institutionen låner eller udlåner personale, - om institutionen udfører indtægtsdækket virksomhed, tilskudsfinansierede  

 aktiviteter, mindre supplerende virksomhed eller andre former for  

 indtægtsfinansierede aktiviteter og i bekræftende fald formen herfor, - om institutionen opkræver afgifter eller gebyrer, og - om institutionen foretager registrering på finanslovens  

 fællesparagraffer.
 Endelig oplyses om institutionens tekniske tilrettelæggelse af den løbende  

 regnskabsføring.
 Konkret oplyses:
 - hvilke af statens centrale økonomisystemer institutionen er tilsluttet:
- Statens centrale regnskabssystem, herunder hvilke delsystemer som  

 benyttes (fx bevillings-, debitor-, kreditor-, dispositions-, internt  

 regnskab), I.
Den regnskabsmæssige organisation - Statens centrale lønsystem, herunder hvilke delsystemer som benyttes (fx  

 kernesystemet, forespørgselssystemet, fraværsregistrering), - Løninformationssystemet, - Statens centrale pensionssystem.
 I tilslutning hertil anføres endvidere, hvilke(t)  

 registreringsnummer/numre (eller anden form for identifikation), som  

 institutionen har fået tildelt i statens centrale økonomisystemer.
 Endelig oplyses, hvordan indrapporteringen til statens centrale  

 økonomisystemer sker (fx ved anvendelse af dataskærme, elektronisk  

 overførsel, blanketter el. lign.).
II.
Institutionens regnskabsopgaver 1. Generelt om opgaverne Institutionsinstruksen skal indeholde en beskrivelse af de arbejdsopgaver,  

 der er omtalt i afsnit 2-15, såfremt opgaverne varetages af institutionen.
 Det skal bemærkes, at opgaver, som varetages af Statens  

 Regnskabsdirektorat via statens centrale økonomisystemer, beskrives af  

 Statens Regnskabsdirektorat (fx beskrivelser af systemerne, elektroniske  

 overførsler, automatisk genererede registreringer, sikkerhedsprocedurer,  

 opbevaring af regnskabsmateriale).
 Beskrivelsen af den enkelte opgave skal omfatte følgende:
- hvem der har ansvaret for opgaven, - hvem der eventuelt er stedfortræder for den pågældende medarbejder, - hvilke medarbejdere der i øvrigt har fået tillagt særlige beføjelser, og - eventuelle beløbsmæssige eller andre begrænsninger i medarbejdernes  

 ansvar og kompetence.
Ovennævnte medarbejdere identificeres ved stillingsbetegnelse og eventuelt  

 tillige ved organisatorisk placering.
I et bilag til instruksen oplyses,  

 hvilke navngivne personer der beklæder disse stillinger.
Endvidere anføres  

 medarbejdernes underskrifter og initialer.
 Ved fastsættelsen af ansvars- og kompetencefordelingen skal tilstræbes en  

 fordeling af arbejdsopgaverne på institutionens medarbejdere, der sikrer en  

 betryggende intern kontrol med de enkelte opgaver samt en hensigtsmæssig  

 tilrettelæggelse af forretningsgangene.
Disse regler, der fremgår af afsnit 2-14, vil i nogle tilfælde kunne  

 optages umiddelbart i instruksen, men i de fleste tilfælde vil der være behov  

 for at foretage en udmøntning af regelsættet, således at reglerne  

 konkretiseres i forhold til den faktiske situation i institutionen, herunder  

 at der foretages ændringer/udeladelser, hvor der er behov for at tilpasse  

 reglerne til særlige forhold i institutionen. 1. Generelt om opgaverne 2. Forvaltning af udgifter 2.1. Generelt om arbejdsopgaven Forvaltningen af udgifter omfatter dels disponering, dels godkendelse af  

 udgiftsbilag, jf. afsnit 2.2.
 Den regnskabsmæssige registrering og proceduren ved betalingen af  

 udgifterne omtales senere i cirkulæret.
2.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Som typiske eksempler herpå kan nævnes:
- ansættelse og afskedigelse af personale samt ændring af  

 personalelønninger, - aftaler om ydelse af vederlag en gang for alle og særlige ydelser, - iværksættelse af overarbejde/merarbejde og tjenesterejser, - aftaler om køb af varer, materiel, tjenesteydelser, værdipapirer og  

 ejendomme, - indgåelse af lejemål, - aftaler om reparations- og vedligeholdelsesarbejder samt bygge- og  

 anlægsarbejder, - afgivelse af tilsagn om ydelse af tilskud, refusion, lån mv. og - udstedelse af garantier.
- kontrol med bilagenes materielle og økonomiske indhold, - efterregning og - kontering af bilagene i overensstemmelse med institutionens kontoplan.
 Såfremt efterregningen og/eller konteringen af bilagene først foretages  

 senere, fx i forbindelse med den regnskabsmæssige registrering, skal dette  

 fremgå af instruksen.
 Bilag vedrørende ydelser til medarbejdere skal godkendes af overordnede  

 medarbejdere.
2.3. Regelsæt til optagelse i instruksen 2.3.1. Disponering Disponeringen skal ske i overensstemmelse med de materielle og  

 beløbsmæssige forudsætninger, hvorunder institutionens bevillinger er givet,  

 samt under hensyntagen til de bestemmelser, der er omtalt i  

 Finansministeriets retningslinier (fx Budgetvejledning og Budgethåndbog).
2.3.2. Godkendelse af eksterne bilag Udgifter vedrørende køb af varer, materiel, tjenesteydelser mv. skal  

 dokumenteres i form af regninger, fakturaer etc. fra leverandørerne.
 Ved godkendelsen af bilagenes materielle og økonomiske indhold skal der  

 føres kontrol med:
- at de i bilagene nævnte varer, tjenesteydelser mv. er leveret, - at leverancer/tjenesteydelser svarer til de afgivne bestillinger for så  

 vidt angår kvantitet, kvalitet og leveringsfrister, og - at det fremgår af bilaget, såfremt der undtagelsesvis er anvendt en kopi  

 som bilag.
 Ved godkendelse tages stilling til, hvornår betaling bør finde sted.  

 Eventuelle kontantrabatter benyttes i det omfang, dette findes fordelagtigt.
 Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
2.3.3. Godkendelse af interne bilag En række udgifter dokumenteres ved internt udarbejdede bilag.
Bilagene  

 skal underskrives og dateres af de medarbejdere, der har udfærdiget bilagene.
 Alle bilag skal forsynes med godkendelsespåtegning som bekræftelse på, at  

 de kan videregives til registrering og betaling.
 Ved godkendelse af bilagene skal der foretages følgende kontroller:
 Det påses, at betalingen er beordret af en person, der er bemyndiget til  

 at disponere på de pågældende udgiftsområder.
 Det kontrolleres, at bilagenes oplysninger er korrekte ifølge  

 personaleakter eller anden grunddokumentation.
 Bilagene afstemmes med godkendte tjenestelister, vagtlister, ferielister,  

 sygedagslister eller andre kontrolnoteringer.
 Bilagene afstemmes med foreliggende beslutninger om afholdelse af sådanne  

 udgifter.
Bilagene afstemmes med oplysninger om udbetalte rejseforskud, afrejse- og  

 ankomsttider, afholdte udgifter ifølge dokumentation samt oplysninger til  

 brug ved fastsættelse af dagpengesats og eventuelle andre oplysninger, der  

 har betydning for afregningen.
Endvidere påses, at bilagene er underskrevet  

 af de pågældende medarbejdere.
3. Forvaltning af indtægter 3.1. Generelt om arbejdsopgaven Forvaltningen af indtægter omfatter disponering, regningsudskrivning,  

 godkendelse af indtægtsbilag samt debitorforvaltning, jf. afsnit 3.2.
 Den regnskabsmæssige registrering og proceduren ved betalingen af  

 indtægterne beskrives senere i cirkulæret.
 I instruksen skal der indledningsvis gives en oversigt over institutionens  

 indtægter med opdeling på væsentlige indtægtsarter.
 Såfremt institutionen oppebærer indtægter i forbindelse med salg af varer,  

 tjenesteydelser mv., skal der herudover redegøres for:
 Redegørelsen skal omfatte oplysninger om betingelser for opnåelse af  

 kredit, kredittidens længde, eventuel anvendelse af rabatydelser samt  

 proceduren i forbindelse med forsinket betaling, herunder anvendelse af  

 rykkere og morarenter.
3.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Såfremt efterregningen og/eller konteringen af bilagene først foretages  

 senere, fx i forbindelse med den regnskabsmæssige registrering, skal dette  

 fremgå af instruksen.
3.3. Regelsæt til optagelse i instruksen Ved overdragelse af restante fordringer til KDH&F afskrives  

 fordringerne regnskabsmæssigt, såfremt institutionen ifølge bevillingslovene  

 er bruttostyret.
Såfremt institutionen ifølge bevillingslovene er  

 nettostyret, kan fordringerne afskrives, når det ved retsforfølgning er  

 konstateret, at inddrivelse helt eller delvis er udelukket.
 For restante fordringer, som ikke er overdraget til KDH&F, kan  

 afskrivning eller nedskrivning foretages, når det ved retsforfølgning er  

 konstateret, at inddrivelse helt eller delvis er udelukket.
Såfremt KDH&F eller institutionen i forbindelse med retsforfølgningen  

 ikke har opnået dækning af et tilgodehavende, skal der med passende mellemrum  

 og inden forældelsesfristens udløb indhentes oplysninger om debitors økonomi  

 med henblik på eventuel genoptagelse af retsforfølgelsen.
Dette gælder dog  

 ikke, såfremt fordringen nedskrives som følge af konkurs, tvangsakkord eller  

 lignende.
4. Regnskabsmæssig registrering 4.1. Generelt om arbejdsopgaven Med henblik på aflæggelse af regnskaber i henhold til §§ 5-7 i  

 Finansministeriets bekendtgørelse af 20. december 1994 om statens  

 regnskabsvæsen mv., skal der til brug herfor ifølge samme bekendtgørelses §§  

 11-14 foretages en regnskabsmæssig registrering, som skal omfatte de  

 økonomiske hændelser af betydning for og som en konsekvens af institutionens  

 aktivitet.
Registreringen skal foretages i overensstemmelse med Finansministeriets  

 regler.
Ved registreringen skal som minimum iagttages følgende:
- at regnskabsorganisationen er opbygget således, at den sikrer, at alle  

 indtrufne økonomiske hændelser registreres hurtigst muligt, - at registreringen sker på korrekt grundlag (fx godkendelse, kontering,  

 periodisering), - at der eksisterer et intakt transaktionsspor, således at alle  

 registreringer (bilag) kan følges til årsregnskabet, og omvendt, at  

 årsregnskabet kan opløses i de registreringer (bilag), hvoraf dette er  

 sammensat, - at der findes et kontrolspor, således at registreringerne indeholder de  

 oplysninger, der er nødvendige til dokumentation af registreringernes  

 rigtighed, herunder dokumentation af beregninger og ændringer mv., - at der udvises omhyggelighed (fx at der ved salg på kredit foretages en  

 vurdering af købers kreditværdighed, at indtægter, tab, aktiver, passiver og  

 tilsagn registreres i overensstemmelse med gældende retningslinier herunder,  

 at alle gældsposter medtages), og - at såfremt der ændres metoder, eller Finansministeriets regler fraviges  

 - jf. § 14 eller § 25 i Finansministeriets bekendtgørelse af 20. december  

 1994 om statens regnskabsvæsen mv., skal dette fremgå af materialet.
 Institutionens kontoplan skal udformes og vedligeholdes i overensstemmelse  

 med bevillingslovene, Statens Kontoplan med tilhørende vejledning,  

 Finansministeriets retningslinier (fx Budgetvejledning og Budgethåndbog) og i  

 øvrigt under hensyntagen til institutionens egne behov for  

 regnskabsoplysninger.
 Institutionens kontoplan bør foreligge i form af en konteringsinstruks,  

 indeholdende en beskrivelse af, hvilke typer registreringer der føres  

 (konteres) på de enkelte konti.
 Af konteringsinstruksen skal bl.a. fremgå, på hvilke konti der skal  

 foretages registrering af dispositioner, samt i hvilket omfang der skal  

 udarbejdes interne regnskaber.
 Såfremt dispositionsregnskaber anvendes, bør de som minimum omfatte større  

 materielanskaffelser, større udgifter til driftsmidler, større reparations-  

 og vedligeholdelsesarbejder, bygge- og anlægsarbejder og ejendomserhvervelser  

 samt oplysninger om afgivne tilsagn.
 De interne regnskaber anvendes i tilfælde, hvor oplysninger fra  

 regnskaberne er af betydning for den økonomiske planlægning, styring og  

 kontrol i institutionen, samt i øvrigt i tilfælde hvor Finansministeriet har  

 stillet krav om benyttelse af sådanne regnskaber.
4.2. Ansvars- og kompetencefordelingen Institutionens regnskabsmæssige registrering skal varetages af  

 bogholderiet, der skal være et selvstændigt ansvarsområde.
 Bogholderiet skal foretage vedligeholdelse af kontoplanen, afstemninger,  

 fejlrettelser og kontroller samt intern regnskabsrapportering.
 Bogholderiet skal endvidere - som led i den interne betalingskontrol og i  

 samarbejde med institutionens kasse - varetage opgaver i forbindelse med  

 udstedelsen af checks, girokort mv. samt administrationen af beholdningen af  

 uforbrugte betalingsordrer, jf. afsnit 5.
 Det skal fremgå af instruksen, hvem der har ansvaret for bogholderiet, og  

 hvem der er dennes stedfortræder.
 Såfremt registreringen af lønninger mv. er henlagt til et særligt  

 lønbogholderi, skal der være udpeget en ansvarlig medarbejder herfor.
Endvidere oplyses i hensigtsmæssigt omfang, hvorledes bogholderiets  

 opgaver er fordelt på medarbejderne.
Det bemærkes, at medarbejderne i  

 bogholderiet af kontrolmæssige grunde ikke må varetage opgaver i  

 institutionens kasse.
 Hvis registreringen er baseret på indrapportering ved anvendelse af  

 dataskærme, skal der i instruksen redegøres for adgangskontrollens  

 tilrettelæggelse.
4.3. Regelsæt til optagelse i instruksen 4.3.1. Registreringens tilrettelæggelse Registreringen kan herudover omfatte bilag vedrørende stamdata,  

 dispositioner og interne budgetter samt bilag vedrørende internt tidsforbrug,  

 antal præstationer, antal producerede ydelser mv.
- registreringsnummer (identifikation over for bevillingslovene), - bilagsidentifikation (nummerkontrol med samtlige bilag), - ved køb og salg - købers henholdsvis sælgers navn og adresse, - ved køb og salg - leverancens eller ydelsens art, omfang og beløb, ved  

 andre bilag - begrundelse for/formål med  

 betalingen/overførslen/registreringen (tekst eller tekstkode), - dato (måned) transaktionen vedrører (henføringsdato/måned), - dato for udstedelse af bilaget (bilagsdato), - beløb, - kontering og - godkendelse af hertil bemyndigede personer.
 4.3.2. Afstemninger, kontroller mv.
4.3.3. Overførsel af anlægs- og kapitalaktiver og -passiver Overførsel af anlægs- og kapitalaktiver og -passiver som følge af  

 ressortomlægninger eller ændring af en institutions status skal ske i  

 overensstemmelse med Finansministeriets retningslinier (fx Budgetvejledning  

 og Budgethåndbog).
 Skemaer (kapitaladvis) til brug ved en sådan overførsel kan fås ved  

 henvendelse til Statens Regnskabsdirektorat.
5. Betalingsforretninger 5.1. Generelt I instruksen skal der indledningsvis redegøres for tilrettelæggelsen af  

 institutionens betalingsforretninger.
Endvidere redegøres for følgende  

 forhold:
 Såfremt der er oprettet underkasser under institutionens kasse, gives der  

 en fortegnelse over disse kasser med oplysninger om de hertil knyttede  

 forretningsgange.
 Det skal fremgå af instruksen, såfremt der er afkrævet sikkerhedsstillelse  

 af medarbejdere i institutionen eller af virksomheder i henhold til reglerne  

 i § 15, stk. 8, i Finansministeriets bekendtgørelse af 20. december 1994 om  

 statens regnskabsvæsen mv.
5.2. Ansvars- og kompetencefordelingen Institutionens betalingsforretninger skal varetages af kassen, der skal  

 være et selvstændigt ansvarsområde.
 Det skal fremgå af instruksen, hvem der har ansvaret for kassen, og hvem  

 der er dennes stedfortræder.
 Endvidere oplyses i hensigtsmæssigt omfang, hvorledes kassens nedennævnte  

 opgaver er fordelt på kassens medarbejdere (det bemærkes, at disse  

 medarbejdere af kontrolmæssige grunde ikke må varetage opgaver i  

 bogholderiet):
 Opgaven skal løses i samarbejde med bogholderiet og således, at checks mv.  

 underskrives af en medarbejder fra kassen og en medarbejder fra bogholderiet.
- rekvisition af udbetalingsordrer, - antals- og nummerkontrol med modtagne udbetalingsordrer og - udlevering af disse (i nummerorden og mod kvittering).
 Opgaverne skal løses i fællesskab af medarbejdere fra bogholderi og kasse.
 Hvis betalingen iværksættes ved anvendelse af dataskærme - jf. afsnit 4.2.  

 - skal der i instruksen redegøres for adgangskontrollens tilrettelæggelse.
Såfremt det ikke er muligt at tilgodese ovennævnte krav til en  

 personmæssig adskillelse mellem kassen og bogholderiet, skal institutionen i  

 samråd med institutionens departement (eller hermed ligestillet myndighed) og  

 Rigsrevisionen vurdere mulighederne for at styrke kontrollen på anden måde  

 enten internt i institutionen eller gennem henlæggelse af visse  

 betalingsforretninger til en anden institution.
De særregler, der aftales,  

 skal fremgå af instruksen.
5.3. Regelsæt til optagelse i instruksen Denne registrering skal dagligt afstemmes med kassebeholdningen og  

 lejlighedsvis med oplysninger fra pengeinstitutter samt med de  

 regnskabsmæssige registreringer.
 Væsentlige kassedifferencer skal indberettes til institutionens chef, der  

 tager stilling til, om den overordnede myndighed og Rigsrevisionen skal  

 orienteres.
 Forskudsbilag må ikke indgå i kassebeholdningen, men skal registreres i  

 institutionens regnskab.
 Personalechecks må kun indløses af institutionen, hvor helt specielle  

 geografiske forhold begrunder dette.
 Modtagne checks, giroanvisninger mv. skal straks eller senest den følgende  

 dag indløses eller indsættes på institutionens pengeinstitutkonto.
 Checks, girokort mv. skal anvendes i nummerorden, og de udstedte checks  

 skal krydses.
 Ved udbetalinger direkte fra institutionens kasse skal der afkræves  

 kvittering.
 Bilagene eller en udarbejdet oversigt over bilagene skal dateres og  

 forsynes med en påtegning om, at den oven for nævnte kontrol er gennemført.  

 Der skal endvidere foretages henvisning til anvendte checks, girokort eller  

 andre udbetalingsordrer.
 Kvitteringerne skal afgives på en måde, der sikrer en kontrol med  

 indbetalingerne.
 På kvitteringerne skal angives, på hvilken måde betalingen har fundet  

 sted, med mindre betalingen er sket ved anvendelse af pengesedler eller  

 skillemønt.
 Såfremt indbetalinger direkte til institutionen giver ret til at kræve  

 udlevering af effekter, dokumenter eller andet, som tjener kassen som  

 sikkerhed for beløbets betaling, bør der kun accepteres betalingsmidler, for  

 hvilke der er sikkerhed for dækning af beløbene.
Checks mv. må ikke lyde på væsentligt større beløb end det, der skal  

 indbetales.
De må ikke være dateret tidligere end 20 dage før  

 indbetalingsdagen og må ikke være fremdateret.
 De modtagne checks skal krydses af udstederen eller af institutionen ved  

 modtagelsen.
6. Kontrol med værdipost 6.1. Generelt om arbejdsopgaven Som led i poståbningen skal der gennemføres en særskilt kontrol med og  

 registrering af værdipost, dvs. checks, værdipapirer, giroanvisninger,  

 gældsbeviser, anbefalede breve mv.
6.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Opgaverne skal normalt varetages af 2 personer i forening.
6.3. Regelsæt til optagelse i instruksen Poståbnerne skal forsyne værdiposten med modtagelsesstempel og foretage  

 registrering af oplysninger om ankomstdato, værdiens art, afsender mv.
7. Aflæggelse af regnskaber 7.1. Generelt om arbejdsopgaven Institutionens regnskabsaflæggelse skal ske i form af regnskaber, der  

 udarbejdes gennem statens centrale økonomisystemer på grundlag af  

 indrapporterede oplysninger fra ministerierne og de herunder hørende  

 institutioner.
 Det regnskab, der udarbejdes ved udløbet af den afsluttende  

 regnskabsmæssige supplementsperiode, er samtidig årsregnskab for  

 institutionen.
7.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Regnskaberne skal godkendes af institutionens chef.
 Paragrafregnskaberne skal godkendes af departementschefen.
 Regnskaberne for personaleforbruget skal godkendes af departementschefen.
7.3. Regelsæt til optagelse i instruksen - en kontrol med, at de registrerede bevillinger i form af beløb og  

 årsværk er i overensstemmelse med bevillingslovene mv., - en vurdering af, om forbruget af bevillingerne forekommer rimeligt under  

 hensyntagen til aktiviteterne i den forløbne periode, - en kontrol med, at aktiver og passiver er regnskabsmæssigt afstemt, - en kontrol med, at aktiver og passiver har en rimelig størrelse, - en kontrol med, at betegnelserne på de anvendte hoved- og underkonti er  

 korrekte, og - institutioner, der har tilladelse til at anvende egne  

 økonomi(del)systemer, foretager herudover en afstemning af regnskabet med det  

 af institutionen udarbejdede regnskab.
 I forbindelse med godkendelse af årsregnskabet påses, at alle  

 tilgodehavender, forudbetalte og skyldige beløb mv. er registreret i  

 regnskabet, således at dette giver et retvisende billede af indtægter og  

 udgifter i det pågældende finansår samt af aktiver og passiver ved  

 finansårets udløb.
 Væsentlige op-/eller nedskrivninger af de på statens status optagne  

 aktiver og passiver må kun foretages med Finansministeriets forudgående  

 tilslutning.
 Årsregnskabet godkendes ved departementets underskrift af regnskabet.  

 Regnskabet fremsendes i 2 eksemplarer til Regnskabsdirektoratet, der  

 videresender det ene eksemplar til Rigsrevisionen.
8. Opbevaring af regnskabsmateriale 8.1. Generelt om arbejdsopgaven I instruksen gives - eventuelt i form af et bilag - en oversigt over  

 institutionens regnskabsmateriale med oplysninger om regler for opbevaring og  

 kassation af materialet.
Regnskabsmaterialet skal opbevares på betryggende vis og på en måde, som  

 muliggør en selvstændig fremfinding og udskrivning i klarskrift af det  

 pågældende materiale, herunder transaktions- og kontrolsporet.
Dette gælder  

 også registreringer, der alene er overført elektronisk.
 Som regnskabsmateriale anses:
- registreringer, - bilags- og dokumentationsmateriale, - regnskaber og lignende opstillinger samt eventuelle årsberetninger, - instrukser, herunder beskrivelser af bogføringen og konteringsinstruks,  

 beskrivelser af systemer, hjælpemidler og lignende vedrørende benyttelse af  

 elektronisk databehandling mv., og - andet materiale, som er nødvendigt til at dokumentere det øvrige  

 regnskabsmateriales rigtighed.
8.2. Ansvars- og kompetencefordelingen Det oplyses i instruksen, hvilke medarbejdere der har ansvaret for  

 opbevaring og kassation af regnskabsmaterialet.
8.3. Regelsæt til optagelse i instruksen Regnskabsmateriale skal opbevares af institutionen i 5 år fra udgangen af  

 vedkommende regnskabsår, medmindre en længere frist fremgår af andre  

 bestemmelser.
Regnskabsmateriale, herunder bilag, kan opbevares på mikrofilm,  

 elektronisk medie eller anden lignende måde.
Såfremt regnskabsmaterialet ikke  

 opbevares i klarskrift, skal det beskrives, hvorledes og i hvilken form  

 materialet er opbevaret, herunder skal beskrives de anvendte medier,  

 lagringsstrukturer og tekniske standarder samt de nødvendige hjælpemidler til  

 udskrivning af materialet i klarskrift.
Regnskabsmateriale, der ikke  

 opbevares i klarskrift, skal - uden bearbejdning - kunne fremkaldes som  

 billeder af det originale materiale (med påtegninger og godkendelser mv.)  

 samt have samme indhold og opbygning, som det tilsvarende læsbare materiale.  

 Eksterne bilag, der mikrofilmes, overføres til elektroniske medier eller  

 lignende, skal opbevares i 1 år efter underskrivelsen af det regnskab, som  

 bilagene vedrører.
Andet regnskabsmateriale kan straks erstattes af  

 mikrofilm, elektroniske medier eller lignende.
Institutioner, der benytter  

 mikrofilm, elektroniske medier eller lignende, skal gennem passende  

 kontrolforanstaltninger sikre:
- at alle oplysninger, der fremgår af det originale regnskabsmateriale,  

 overføres til mediet, inden det originale materiale makuleres, - at mediet kontrolleres for læsbarhed, fejl eller mangler, inden det  

 originale materiale makuleres, - at mediet opbevares på betryggende måde, således at læsbarheden sikres  

 indtil udløbet af opbevaringspligten, - at mediet arkiveres således, at et udvalgt bilag hurtigt kan findes, og - at der i fornødent omfang udarbejdes sikkerhedskopier, og at disse er  

 anbragt således, at de ikke ødelægges, stjæles mv. sammen med det originale  

 materiale.
 Opbevaringen af regnskabsmateriale, herunder produktionsdata, samt  

 edb-programmer, skal i øvrigt ske i overensstemmelse med regler fastsat af  

 Finansministeriet, Rigsarkivet, Registertilsynet mfl.
9. Forvaltning af varebeholdninger 9.1. Generelt om arbejdsopgaven Det skal fremgå af instruksen, på hvilke områder der føres kvantitative  

 fortegnelser.
- om registreringen på beholdningskontiene sker løbende eller periodisk,  

 jf.
Statens Kontoplan med tilhørende vejledning, og - hvilket prisgrundlag der anvendes ved registrering på kontiene og  

 opgørelse af beholdningerne, jf. afsnit 9.3.3.
9.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Opgaven skal varetages af 2 medarbejdere i forening, hvoraf den ene ikke  

 må være beskæftiget med lagerforvaltningen.
 Opgaven bør varetages af institutionschefen eller af en medarbejder, som  

 denne har bemyndiget hertil.
9.3. Regelsæt til optagelse i instruksen 9.3.1. Varebeholdningernes størrelse Varebeholdningerne bør ikke overstige, hvad der må anses for nødvendigt  

 under hensyntagen til institutionens uforstyrrede virksomhed samt til  

 forsvarlig indkøbs- og lagerøkonomi.
9.3.2. Kvantitative fortegnelser over varebeholdningerne Såfremt værdien af varebeholdningerne skal optages i bevillingsregnskabet,  

 skal fortegnelserne endvidere indeholde oplysninger om priser pr. enhed.
 Registreringen bør så vidt muligt baseres på godkendte grundbilag såsom  

 købsfakturaer og udleverings-/salgsbilag eller genparter af sidstnævnte.
9.3.3. Værdiansættelse af varelagre Såfremt værdien af institutionens varebeholdninger optages på  

 beholdningskonti i bevillingsregnskabet, skal der anvendes indkøbspriser  

 eller produktionspriser ved registrering på kontiene og ved vurdering af  

 beholdningerne.
 Anvendelse af andre principper for værdiansættelse samt ændring heraf skal  

 godkendes af Finansministeriet i hvert enkelt tilfælde.
9.3.4. Optælling og afstemning mv. af varebeholdninger Endvidere foretages nedskrivning (opskrivning) af beholdningerne som følge  

 af differencer mellem de registrerede varemængder og de faktiske  

 beholdninger.
10. Værdipapirforvaltning 10.1. Generelt om arbejdsopgaven Såfremt institutionen er ejer af værdipapirer, skal forvaltningen af disse  

 varetages af Værdipapircentralen, Danmarks Nationalbank, Kongeriget Danmarks  

 Hypotekbank og Finansforvaltning og/eller pengeinstitutter i henhold til de  

 under afsnit 10.3. nævnte regler.
 Det påhviler institutionen at føre fortegnelser over beholdningen af  

 værdipapirer.
 Vedrørende forvaltningen af værdipapirer, der tilhører legater, henvises  

 til omtalen heraf i afsnit 13.
10.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for:
 Opgaverne bør principielt ikke varetages af medarbejdere, der har ansvaret  

 for køb/salg af værdipapirer, jf. afsnit 2 og 3.
10.3. Regelsæt til optagelse i instruksen Af fortegnelserne skal fremgå, om værdipapirerne er udstedt gennem  

 Værdipapircentralen eller henlagt til forvaltning hos Kongeriget Danmarks  

 Hypotekbank og Finansforvaltning eller anbragt i depot i et pengeinstitut  

 eller på anden måde.
 Fortegnelserne skal ajourføres løbende.
11. Udlånsforvaltning 11.1. Generelt om arbejdsopgaven Statsinstitutioner, som har foretaget et udlån, herunder lån etableret som  

 led i en indfrielse af et garantiforhold, skal overdrage udlånet til  

 Kongeriget Danmarks Hypotekbank og Finansforvaltning (KDH&F) efter  

 gældende regler.
Overdragelsen skal senest ske, når lånet er bevilget, og der  

 således kun resterer kontrol med den finansielle afvikling af lånet.
 Det påhviler institutionen at føre en fortegnelse (reskontro) over udlån,  

 som institutionen selv administrerer.
11.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
11.3. Regelsæt til optagelse i instruksen Af fortegnelserne skal fremgå, om udlånene er overdraget til KDH&F til  

 forvaltning.
 Fortegnelsen skal ajourføres løbende.
12. Forvaltning af andre aktiver 12.1. Generelt om arbejdsopgaven Ifølge § 22 i Finansministeriets bekendtgørelse af 20. december 1994 om  

 statens regnskabsvæsen mv. skal der føres fortegnelser over institutionens  

 beholdninger af andre aktiver, dvs. aktiver der er anskaffet til varigt brug  

 i institutionen.
 Der gives i instruksen en oversigt over, i hvilket omfang institutionen  

 fører nedennævnte fortegnelser:
12.2. Ansvars- og kompetencefordelingen Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Denne kontrol bør ikke varetages af medarbejdere, der har det direkte  

 ansvar for anvendelse af aktiverne.
12.3. Regelsæt til optagelse i instruksen Oplysninger om kassationen registreres i institutionens fortegnelser over  

 aktiver og optages endvidere i institutionens regnskab i overensstemmelse med  

 Statens Kontoplan med tilhørende vejledning.
Tilsvarende gælder for afskrivninger på ejendomme og anlæg.
Disse  

 afskrivninger gennemføres i henhold til Finansministeriets retningslinier (fx  

 Budgetvejledning og Budgethåndbog).
13. Legatforvaltning 13.1. Generelt om arbejdsopgaven Ved legatforvaltning forstås forvaltning af legater, der bestyres af  

 institutionen i henhold til fundats.
Disse legater skal optages i  

 institutionens regnskab ifølge § 23, stk. 1, i Finansministeriets  

 bekendtgørelse af 20. december 1994 om statens regnskabsvæsen mv.
 Legatforvaltningen skal i øvrigt foretages i overensstemmelse med  

 bestemmelserne i lov nr. 698 af 11. august 1992 om fonde og visse foreninger  

 eller lov nr. 756 af 18. december 1991 om erhvervsdrivende fonde.
13.2. Ansvars- og kompetencefordelingen I instruksen skal der - eventuelt i form af bilag - gives følgende  

 oplysninger vedrørende det enkelte legat:
13.3. Regelsæt til optagelse i instruksen Disse regler skal optages i institutionsinstruksen.
14. Forvaltning af andre ikke-statslige aktiver eller  

 passiver 14.1. Generelt om arbejdsopgaven Statsinstitutioner kan ikke påtage sig at forvalte ikke-statslige aktiver  

 eller passiver, medmindre der er hjemmel hertil, eller der er truffet aftale  

 herom med institutionens departement eller hermed ligestillet myndighed.
 Det påhviler institutionen at føre en fortegnelse over de ikkestatslige  

 aktiver og passiver, som forvaltes.
 Sådanne aktiver og passiver optages i institutionens regnskab.
14.2. Ansvars- og kompetencefordeling Instruksen skal indeholde oplysninger om, hvilke medarbejdere der har  

 ansvaret for nedennævnte opgaver:
 Opgaven skal varetages af 2 medarbejdere i forening.
14.3. Regelsæt til optagelse i instruksen 15. Andre regnskabsopgaver Såfremt institutionen varetager andre regnskabsopgaver end de foran  

 omtalte, skal der i instruksen gives en beskrivelse af opgaverne i  

 overensstemmelse med reglerne i afsnit 1.
Af beskrivelsen skal fremgå, om der er et samspil mellem disse opgaver og  

 institutionens øvrige regnskabsopgaver, og - i bekræftende fald - hvorledes  

 dette samspil er tilrettelagt. 15. Andre regnskabsopgaver III.
Edb-behandling ved anvendelse af eget edb-anlæg/servicebureau Såfremt institutionen anvender eget edb-anlæg/servicebureau til udførelse  

 af regnskabsopgaver, skal institutionen supplere de i kapitel II nævnte  

 beskrivelser med beskrivelser vedrørende edb-behandlingen heraf.
1. Generelt om opgaverne Af instruksen skal fremgå, hvorledes samspillet til statens centrale  

 økonomisystemer er organiseret og foregår.
 Af instruksen skal fremgå, hvor i institutionens interne organisation  

 edb-behandlingen finder sted, og hvem der har ansvaret for institutionens  

 edb-behandling.
Instruksen skal indeholde henvisninger til relevant  

 dokumentationsmateriale (fx systembeskrivelse og brugervejledninger)  

 vedrørende edb-systemets funktioner og opbygning samt oplysning om, hvorledes  

 det bruges, kontrolleres og betjenes.
Formålet med dette  

 dokumentationsmateriale er at gøre det muligt at følge data igennem hele  

 behandlingen.
Det skal være muligt at finde ud af, hvilke oplysninger der går  

 ind i systemet, oplysningernes betydning, hvorledes de behandles, samt hvilke  

 uddata der fremkommer af behandlingen.
Ud fra dette materiale skal det være  

 muligt at se, hvorledes transaktionssporet er til stede, herunder hvordan  

 systemet beregner, danner, registrerer, kontrollerer og opbevarer automatisk  

 genererede registreringer (fx beregnede beløb og overførsler af data fra  

 delsystemer). Materialet skal først og fremmest sikre, at det kørende system  

 til enhver tid er klart defineret, og at det kan betjenes korrekt.
 Instruksen skal i øvrigt indeholde henvisninger til relevant  

 dokumentationsmateriale vedrørende edb-systemets tekniske opbygning, herunder  

 oplysninger om afviklingen af edb-kørslerne og adgangen til edb-udstyr,  

 programmer og registre.
 Endvidere skal systemerne kunne sikre, at der (fx gennem personkoder) kun  

 gives medarbejdere adgang til de funktioner, som de autoriseres til, for at  

 kunne udføre deres arbejde, således at der kan ske en adskillelse mellem  

 personer, som er autoriseret til forskellige funktioner.
 Det bemærkes, at såfremt kontrol og godkendelse (fx frigivelse) i  

 edb-baserede systemer foretages direkte ved dataskærme, er det - af hensyn  

 til kontrolsporet - nødvendigt, at det i forbindelse med registreringen kan  

 dokumenteres, hvilke personer der har udført kontrollerne.
2. Særligt om anvendelse af eget edb-anlæg med egen  

 programmering Af instruksen skal fremgå, hvilke medarbejdere der er beskæftiget med  

 systemudvikling, programmering, overførsel af programmer til drift,  

 driftsafvikling og kontrol hermed.
Det bemærkes, at disse medarbejdere ikke  

 må varetage opgaver i bogholderi og kasse eller have ansvaret for  

 beholdninger af varer mv.
 Hvis det ikke er muligt at opnå en sådan personmæssig adskillelse mellem  

 edb-behandlingen og de nævnte regnskabsopgaver, skal der efter samråd med  

 institutionens departement (eller hermed ligestillet myndighed) og  

 Rigsrevisionen i fornødent omfang etableres særlige kontrolforanstaltninger.  

 De særregler, der aftales, skal fremgå af instruksen.
3. Særligt om anvendelse af servicebureau Af instruksen skal fremgå, hvem der har ansvaret for institutionens  

 samarbejde med servicebureauet.
Endvidere skal der redegøres for procedurer  

 og kontroller ved aflevering og modtagelse af regnskabsmateriale fra  

 servicebureauet.
IV.
Ikrafttræden mv.
 Cirkulæret træder i kraft den 1. januar 1995.
 Samtidig ophæves Finansministeriets cirkulære af 10. september 1984 om  

 udarbejdelse af institutionsinstrukser vedrørende regnskabsvæsenets  

 tilrettelæggelse.
