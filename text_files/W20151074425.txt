Ligestillingsnævnets afgørelse J.nr. 2006-39 Det var i strid med ligestillingslovens § 2, at et diskotek opkrævede halv pris for entré og fri bar for kvindelige gæster "klædt frækt i hvidt", mens samme tilbud ikke gjaldt for de mandlige gæster.
Klageren, en kvinde, klagede over, at et diskotek til arrangementer om lørdagen opkrævede piger, der kom "frækt klædt i hvidt", halvdelen af den normale pris på 199 kr. for entré og fri bar.
Samme tilbud kunne de mandlige gæster ikke benytte sig af.
Klageren deltog ikke selv i arrangementerne, men fik kendskab hertil gennem indklagedes sms-tjeneste. ¬Ligestillingsnævnet fandt, at det var i strid med ligestillingslovens § 2, at indklagede opkrævede halv pris for entré og fri bar for kvindelige gæster "klædt frækt i hvidt", mens samme tilbud ikke gjaldt for de mandlige gæster.
Klagen drejer sig om forskelsbehandling på grund af køn i forbindelse med entrépriser til et diskotek. ¬¬Sagsfremstilling¬Klageren, en kvinde, har klaget over, at indklagede, et diskotek, til arrangementer om lørdagen, opkrævede piger, der kom frækt klædt i hvidt, halvdelen af den normale pris på 199 kr. for entré og fri bar.
Samme tilbud kunne de mandlige gæster ikke benytte sig af. ¬¬Klageren fik kendskab til arrangementet via indklagedes sms-tjeneste. ¬¬Parternes bemærkninger¬Klageren ønsker at få konstateret, at det er i strid med ligestillingslovens § 2 at indklagede tilbyder kvinder, der kommer frækt klædt i hvidt halv pris for entré og fri bar, mens mænd ikke kan benytte sig af samme tilbud. ¬Klageren anfører, at hun tidligere har klaget til Ligestillingsnævnet over indklagede, hvor det blev konstateret, at indklagede havde overtrådt ligestillingslovens § 2. Det undrer derfor klageren, at indklagede overtræder loven igen ved 4 måneder efter afgørelsen at lave dette tilbud til kvinder, der igen er i strid med ligestillingsloven. ¬¬Klageren mener, at loven skal overholdes uanset hvad.
Indklagedes argument om at andre diskoteker også gør det, gør det efter klagerens mening ikke berettiget. ¬¬Indklagede bestrider ikke, at det pågældende arrangement har fundet sted, men anfører, at sådanne tiltag ikke er enestående, men finder sted på diskoteker overalt i Danmark.
Det er en derfor nødvendigt, hvis man vil trække gæster til diskoteket.
Det gøres gældende, at der formodentlig ikke findes et diskotek i Danmark, der ikke på den ene eller anden måde overskrider ligestillingsloven. ¬¬Indklagede kan ikke forestille sig, at loven er lavet for at forhindre et diskotek i at lave en joke, hvor piger i hvidt kan komme gratis ind, og hvor evt. drenge i sort ugen efter kan komme gratis ind.
Det kan godt være, at det grænser til en overtrædelse af ligestillingsloven, men det må falde ind under en bagatelgrænse. ¬¬Indklagede oplyser i øvrigt, at man er stoppet med tilbudet. ¬¬Ligestillingsnævnets bemærkninger og konklusion Efter § 19 i ligestillingsloven (jf. lovbekendtgørelse nr. 1527 af 19. december 2004) kan Ligestillingsnævnet behandle sager efter § 2. ¬¬Efter ligestillingslovens § 2, er det ikke tilladt at forskelsbehandle kvinder og mænd inden for offentlig forvaltning og erhvervsmæssig og almen virksomhed. ¬¬Nævnet finder, at indklagede ved de pågældende arrangementer har overtrådt denne bestemmelse ved at tilbyde kvindelige gæster entré og fri bar til halv pris, hvis de kom frækt klædt i hvidt, mens samme tilbud ikke gjaldt for de mandlige gæster.
Det af indklagede anførte kan ikke føre til andet resultat. ¬¬Herefter ¬¬bestemmes: ¬¬Det var i strid med ligestillingslovens § 2, at indklagede ved de pågældende arrangementer opkrævede halv pris for entré og fri bar for kvindelige gæster klædt frækt i hvidt, mens samme tilbud ikke gjaldt for de mandlige gæster.
