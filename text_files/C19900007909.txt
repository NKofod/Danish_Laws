(Til samtlige ministerier m.v.) Ved ansættelse af overenskomstlønnede medarbejdere på månedsløn , udstedes  

 et ansættelsesbrev, der som minimum skal indeholde oplysning om den ansattes  

 stillingsbetegnelse, tjenestested, beskæftigelsesgrad og den overenskomst  

 efter hvilken ansættelsen sker.
Ansættelsesbrevet udstedes kun ved  

 førstegangsansættelse, og der pålægges med dette cirkulære ikke nogen pligt  

 til at udstede nyt ansættelsesbrev ved senere ændringer af  

 ansættelsesforholdene.
Dog bør der udfærdiges tillæg el.lign. til  

 ansættelsesbrevet, såfremt beskæftigelsesgraden ændres varigt.
 Det henstilles, at et ansættelsesbrev som nævnt ovenfor så vidt muligt  

 tillige udstedes ved førstegangsansættelse af timelønnede medarbejdere inden  

 for staten (P&T og DSB dog undtaget).
 Der gøres opmærksom på, at eventuelle overenskomstbestemmelser om  

 udstedelse af ansættelsesbreve er opretholdt også efter dette cirkulæres  

 udstedelse.
 Ligeledes er den med Finansministeriets cirkulære LP nr. 01/89 af 20.  

 januar 1989 udsendte ansættelsesaftale for funktionærer og medarbejdere med  

 funktionærlovsvilkår i statens tjeneste opretholdt.
København, den 22. marts 1990 FINANSMINISTERIET Administrations- og Personaledepartementet P.M.V.
 E.B.
