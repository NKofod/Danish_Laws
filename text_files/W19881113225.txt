 Civilretsdirektoratet stadfæstede en af statsamtet truffet afgørelse,  

 hvorefter børnebidraget til 1 barn blev nedsat til normalbidraget med tillæg  

 af 25 %.
 Civilretsdirektoratet tillod faderen fradrag for erhvervsmæssig  

 kørsel.
Bidragspligtige var assurandør og havde pr. 1. januar 1987 indgået den  

 ordning med arbejdsgiver, at han selv afholdt alle udgifter til egen bil m.v.  

 mod at få en højere løn end tidligere, hvor han havde haft en fast  

 kørselsordning med fradrag.
Bidragspligtiges bruttoindtægt i 1986 ca. 170.000  

 kr. i 1987 ca. 300.000 kr.
 Ved beregning af børnebidrag godkendte Civilretsdirektoratet et af  

 bidragspligtige på selvangivelsen for 1987 anført fradrag for erhvervsmæssig  

 kørsel på ca. 104.000 kr. (hvoraf ca. 70.000 kr. udgjorde afskrivning ved køb  

 af ny bil i året), der svarede til 75 % af den samlede kørsel.
