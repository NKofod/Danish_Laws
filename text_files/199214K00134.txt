Nr BTL 134 Betænkning over Forslag til lov om ændring af værnepligtsloven og lov om  

 værnepligtens opfyldelse ved civilt arbejde (Ændring af den centrale  

 administration m.v.)   

 Nr L 134 1992-93, 1. samling Afgivet af Forsvarsudvalget Afgivet: 19921215 Udvalget har behandlet lovforslaget i et møde og har herunder stillet spørgsmål til indenrigsministeren, som denne har besvaret skriftligt.
Nogle af udvalgets spørgsmål og indenrigsministerens svar herpå er optrykt som bilag til betænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget en skriftlig henvendelse fra Militær- og  

 Nægterforeningen.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Det Radikale Venstres medlemmer af  

 udvalget) lovforslaget til vedtagelse med det af mindretallet stillede  

 ændringsforslag.
 Et mindretal (Venstres, Det Konservative Folkepartis og  

 Centrum-Demokraternes medlemmer af udvalget) indstiller lovforslaget til  

vedtagelse uændret .
 Et andet mindretal (Kristeligt Folkepartis medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 2. behandling.
 ÆndringsforslagAf et mindretal (SF), tiltrådt af et  

mindretal (S, FP og RV):
 Til § 1 1) Det under nr. 6 foreslåede § 14, stk. 1, 2.  

 pkt. , affattes således:
»Hvis det skønnes nødvendigt for sessionsbehandlingen, kan sessionen  

 afkræve anden myndighed oplysninger om de værnepligtiges strafbare forhold og  

 helbredsforhold og kan herunder indhente sygehusjournaler eller udskrifter  

 heraf.« Bemærkninger Til nr. 1 SF er modstander af, at myndigheder uden samtykke kan indhente  

 oplysninger om den værnepligtiges helt private forhold.
 SF har dog en vis forståelse for, at helbredsmæssige og strafferetlige  

 forhold kan have betydning for sessionens afgørelse om egnethed, men SF  

 finder det uacceptabelt og uforståeligt, at enhver anden myndighed kan  

 afkræves udlevering af oplysninger om den værnepligtiges rent private  

 forhold.
Helen Jørgensen (S) Hans Hækkerup (S) fmd.
Anna-Marie Hansen (S) Qvist  

 Jørgensen (S) Ingrid Rasmussen (S) Trøjborg (S) Jens Thoft (SF) Pelle Voigt  

 (SF) Arne Melchior (CD) Helge Adam Møller (KF) Rønholt (KF) Pia Larsen (V)  

 Hanne Severinsen (V) Sønderby (V) nfmd.
Annette Just (FP) Ole Vig  

 Jensen (RV) Kofod-Svendsen (KRF) » Bilag Nogle af udvalgets spørgsmål til indenrigsministeren og dennes svar herpå Spørgsmål 1:
Hvor mange sessionssteder foreslås nedlagt i amterne landet over? Svar:
Lovforslaget medfører ikke ændringer af sessionsstederne.
Der er  

 til stadighed overvejelser om ændringer af sessionsstederne.
I flere af de  

 værnepligtsadministererende statsamter pågår der for tiden sådanne  

 overvejelser, men der foreligger intet samlet forslag.
Når der træffes  

 beslutning om ændring af antallet af sessionssteder, vil der blive taget  

 hensyn til ulemperne for de sessionssøgende, jf. svaret på spørgsmål 3.
 Spørgsmål 3:
Hvad er rimeligt med hensyn til afstand til sessionssteder og med hensyn  

 til tidsforbrug for de sessionssøgende? Svar:
 Ved den seneste nedlæggelse af sessionssteder på Sjælland blev der anvendt  

 følgende udgangspunkter:
 - Afstanden til sessionsstedet må ikke overstige ca. 50 km.
 - Rejsetiden, inkl. ventetid, må som hovedregel ikke overstige 1,5 time.  

 Der lægges endvidere vægt på, at der er rimeligt hyppige trafikforbindelser  

 for de værnepligtige til sessionsstedet.
 - Prisen for en returbillet med offentlige transportmidler må ikke  

 overstige 75 kr.
 For andre områder af landet kan det være nødvendigt at tilpasse  

 ovenstående udgangspunkter til de konkrete forhold, der er i det pågældende  

 område.
 En afgørelse om eventuel nedlæggelse af sessionssteder må bl.a. træffes på  

 baggrund af, hvilke offentlige transportmidler der er tilgængelige i det  

 pågældende område, hvilken rejsetid en eventuel nedlæggelse vil give de  

 værnepligtige, og hvilke rejseomkostninger der er forbundet med at rejse med  

 offentlige transportmidler i det pågældende område.
 Spørgsmål 4:
Er der tænkt på et minimum af antallet af sessionssteder, og hvor mange  

 påtænkes nedlagt? Svar:
 De udgangspunkter, jeg har beskrevet i mit svar på spørgsmål 3, medfører,  

 at der skal være et vist rimeligt antal sessionssteder.
 Der er til stadighed overvejelser om ændringer af sessionsstederne, jf.  

 min besvarelse af spørgsmål 1.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til indenrigsministeren, som denne har besvaret skriftligt.
 Udvalget bemærker, at § 1, nr. 6, i lovforslaget, som det foreligger efter  

 afstemningen ved 2. behandling, ikke er til hinder for, at  

 værnepligtsmyndighederne i de få sager, hvor der er spørgsmål om, at en  

 person skal udelukkes fra værnepligtstjeneste på grund af straf, skal kunne  

 få udleveret mentalerklæringer, personundersøgelser i henhold til  

 retsplejelovens § 808 og oplysninger om særlige forhold ved lovovertrædelsen  

 og afsoningen.
 Indenrigsministeren har tilkendegivet, at den sessionsbehandlede vil blive  

 underrettet i de tilfælde, hvor den pågældende ikke har givet samtykke til at  

 indhente ovenstående oplysninger.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
