Medlemmet var ophørt med sin virksomhed den 15. marts 1999. Han  

 meldte sig ud af kassen og bosatte sig i Spanien.
På udmeldelsesblanket  

 af 5. februar 1999 skrev medlemmet at han meldte sig ud fordi han ikke kunne  

 få efterløn som udlandsdansker.
Efter lovændring pr. 1.  

 juli 2000 om at EØS-borgere kunne modtage efterløn søgte  

 medlemmet den 28. juni 2000 om af få efterløn fra  

 virksomhedsophør.
Baggrunden for lovændringen var et ønske om at bringe  

 arbejdsløshedsforsikringslovens efterlønsregler i  

 overensstemmelse med de synspunkter Kommissionen havde givet udtryk for  

  vedrørende efterlønsordningens forhold til EU-retten.
Derfor  

 fik de ændrede regler også virkning for personer, der før  

 lovens ikrafttræden havde fået afslag på efterløn  

 på grund af bopælskravet, under forudsætning af at kravet  

 ikke var forældet efter dansk rets almindelige regler, og i  

 øvrigt kunne dokumenteres.
Dette fremgår af bemærkningerne  

 til § 3 i lovforslaget  - ikrafttrædelsesbestemmelsen.
 Ankenævnet fandt at medlemmet kunne overgå til efterløn  

 fra den 16. marts 1999.
 Ankenævnet lagde til grund, at Arbejdsdirektoratet havde annulleret  

 medlemmets udmeldelse pr. 1. marts 1999, og at medlemmet havde betalt  

 kontingent for perioden fra den 1. marts 1999 til den 31. december 2000.
Ankenævnet fandt at medlemmet var omfattet af den personkreds der  

 sigtes til i bemærkningerne til ikrafttrædelsesbestemmelsen.
Det  

 forhold at arbejdsløshedskassen ikke havde behandlet en skriftlig  

 ansøgning fra medlemmet kunne efter nævnets opfattelse ikke  

 alene begrunde et afslag om efterløn fra den 16. marts 1999.
Ankenævnet lagde vægt på -at det var uomtvistet at medlemmet ønskede at overgå til  

 efterløn i forbindelse med at han ophørte  med at drive  

 selvstændig virksomhed den 16. marts 1999, -at medlemmet drøftede spørgsmålet om efterløn  

 med kassen, og -at det var kassens oplysning, om at medlemmet aldrig ville kunne få  

 efterløn, der begrundede medlemmets udmelding.
 Nævnet lagde videre lagt vægt på at medlemmet allerede  

 den 28. juni 2000, da han var blevet opmærksom på at reglerne var  

 ændret, rettede henvendelse til kassen med anmodning om at få  

 efterløn., og at medlemmet ved udmeldelsen af  

 arbejdsløshedskassen opfyldte alle øvrige betingelser for at  

 få efterløn.
Udlandsdansker   skriftlig ansøgning om  

 efterløn   ansøgningstidspunktet Ankenævnet har behandlet Deres sag på  

 møde den 30. august 2001.
Nævnet traf følgende afgørelse A F G Ø R E L S E De kan overgå til efterløn fra den 16. marts  

 1999.
 Ved lov nr. 397 af 31. maj 2000 blev  

 arbejdsløshedsforsikringslovens krav om bopæl i Danmark som  

 betingelse for ret til overgang til efterløn og udbetaling af  

 efterløn ændret til et krav om bopæl i et  

 EØS-land.
Baggrunden for lovændringen var et ønske om at bringe  

 arbejdsløshedsforsikringslovens efterlønsregler i  

 overensstemmelse med de synspunkter Kommissionen havde givet udtryk for  

  vedrørende efterlønsordningens forhold til EU-retten.
Derfor  

 fik de ændrede regler også virkning for personer, der før  

 lovens ikrafttræden havde fået afslag på efterløn  

 på grund af bopælskravet, under forudsætning af at kravet  

 ikke var forældet efter dansk rets almindelige regler, og i  

 øvrigt kunne dokumenteres.
Dette fremgår af bemærkningerne  

 til § 3 i lovforslaget  - ikrafttrædelses-  

 bestemmelsen.
 Ankenævnet har lagt til grund, at Arbejdsdirektoratet har annulleret  

 Deres udmeldelse pr. 1. marts 1999, og at De har betalt kontingent for  

 perioden fra den 1. marts 1999 til den 31. december 2000.
Ankenævnet finder at, De er omfattet af den personkreds, der sigtes  

 til i bemærkningerne til ikrafttrædelsesbestemmelsen.
Det  

 forhold, at arbejdsløshedskassen ikke har behandlet en skriftlig  

 ansøgning fra Dem, kan efter nævnets opfattelse ikke alene  

 begrunde et afslag om efterløn fra den 16. marts 1999.
 Ankenævnet har lagt vægt på, at det er  

 uomtvistet, at De ønskede at overgå til efterløn i  

 forbindelse med at De ophørte  med at drive selvstændig  

 virksomhed den 16. marts 1999, at De drøftede  

 spørgsmålet om efterløn med kassen, og at det var  

 kassens oplysning, om at De aldrig ville kunne få efterløn, der  

 begrundede Deres udmelding.
 Nævnet har videre lagt vægt på at De allerede den 28.  

 juni 2000, da De var blevet opmærksom på at reglerne var  

 ændret, rettede henvendelse til kassen med anmodning om at få  

 efterløn.
 Herudover har nævnet lagt vægt på, at De da De den 1.  

 marts 1999 meldte Dem ud af arbejdsløshedskassen opfyldte alle  

 øvrige betingelser for at få efterløn.
 Ankenævnet ændrer derfor Arbejdsdirektoratets afgørelse  

 af 2. april 2001.
På ankenævnets vegne XXX XX De kan læse om afgørelsens faktiske og  

 retlige grundlag på de følgende sider.
 Kopi til:
XXX XXX 1. Sagsforløb Arbejdsdirektoratet fremstiller sagen på  

 følgende måde:
"Den 28. juni 2000 modtog a-kassen en fax fra Dem.
Af  

 denne fremgår, at De ansøger om efterløn, primært  

 med virkning fra den 15. marts 1999, sekundært med virkning fra dags  

 dato.
Det fremgår, at baggrunden for Deres henvendelse er, at De nyligt  

 hørte om en dom hvor en udenlandsdansker, som boede i Tyskland, fik  

 rettens ord for at han - ifølge EU-regler - kunne kvalificere sig til  

 efterløn.
Det fremgår endvidere af Deres fax, at De den 15.  

 marts 1999 besluttede Dem for at lukke Deres firma og at emigrere til  

 Spanien.
De blev i marts 1999 recidensia på Tenerife.
Før De tog  

 beslutningen kontaktede De a-kassen.
A-kassen oplyste, at hvis De ville  

 emigrere til udlandet, er der ingen efterløn, og De kan derfor lige  

 så godt udmelde Dem af a-kassen (dette understøttes af et brev  

 fra a-kassen af 9. februar 1999, hvor De bliver bedt om at tage kontakt til  

 en medarbejder i a-kassen vedrørende Deres henvendelse om ophold i  

 udlandet, mens man er på efterløn).
 Endelige fremgår det af Deres fax, at De har  

 været medlem af a-kassen siden begyndelsen af 90´erne [ifølge  

 a-kassen siden 1. februar 1992] og før den tid medlem af XXX  

 Arbejdsløshedskasse siden begyndelsen af 70´erne [ifølge XXX  

 Arbejdsløshedskasse siden 1. februar 1975].
Den 11. december 2000 modtog a-kassen Deres  

 ansøgning om overgang til efterløn, underskrevet af Dem samme  

 dag.  Af denne fremgår; at De ønsker at overgå til efterløn den  

 15. marts 1999, at Deres virksomhed er lukket den 16. marts 1999, at De ikke har andet lønnet eller ulønnet  

 arbejde, borgerlig ombud eller øvrige hverv, at De ikke får førtidspension efter lov om sociale pension,  

 eller tilsvarende udenlandske ydelser, eller har søgt herom, at De ikke får delpension, og at De ikke får løbende udbetaling af pension, som er led i et  

 tidligere ansættelsesforhold.
 De har den 11. december 2000 på tro og love udfyldt en  

 efterlønserklæring for år 2000.  Af denne fremgår,  

 at De i løbet af året ikke har haft arbejde, hverken som  

 selvstændig, lønmodtager, selvbygger/medbygger, ulønnet  

 eller  ved borgerligt opbud, offentlige eller private hverv.
Det fremgår videre, at De på tro og love har oplyst, at De  

 ikke har haft indtægter i form af løbende udbetaling af egen  

 pension (dansk eller udenlands) eller indtægter der har karakter af  

 pension.
De har videre oplyst, at De har opholdt Dem i Spanien i året  

 med undtagelse af 3 ugers ophold i Danmark.
 Den 15. december 2000 modtog a-kassen et brev fra XXX i XXX, hvori det  

 blandt andet bekræftes, at Deres virksomhed er ophørt den 15.  

 marts 1999.
Den 8. januar 2001 traf a-kassen afgørelse om, at under  

 forudsætning af, at direktoratet giver tilladelse til at Deres  

 medlemskab af a-kassen genoprettes med tilbagevirkende kraft, har De ret til  

 efterløn fra den 16. marts 1999 til den 31. marts 2001. Endvidere  

 skriver a-kassen, at efterlønnens størrelse for perioden 16.  

 marts 1999 - 30. juni 2000 afgøres af direktoratet.
Fra den 1. juli  

 2000 bliver efterlønnen udbetalt på baggrund af vedlagte  

 EØS-erklæringer.
 A-kassen sendte den 8. januar 2001 sagen til direktoratet.
 Den 12. januar 2001 anmodede direktoratet a-kassen om at udregne det  

 beløb, som De ville have haft ret til i efterløn for perioden  

 28. juni - 31. december 2000. Endvidere blev a-kassen bedt om at udregne hvor  

 meget De skulle have betalt i kontingent i perioden 1. marts 1999 - 31.  

 december 2000.
 I brev af 17. januar 2001 oplyste a-kassen, at De skulle have betalt  

 8629,80 i kontingent i perioden 1. marts 1999 - 31. december 2000. I perioden  

 28. juni - 31. december 2000 ville De have haft ret til 75.810,- kr. i  

 efterløn".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 2. april 2001 følgende  

 afgørelse "Deres udmeldelse af a-kassen den 1. marts 1999  

 annulleres.
De skal betale kontingent for perioden 1. marts 1999 - 31.  

 december 2000.
 De kan overgå til efterløn pr. 28. juni  

 2000.
 De skal have efterbetalt 67.180,20 kr. (før skat)  

 for perioden 28. juni - 31. december 2000.
Begrundelse Begrundelsen for afgørelsen er, at lov om  

 arbejdsløshedsforsikring mv. blev ændret med virkning fra den 1.  

 juli 2000, ved ændringslov nr. 397 af 31. maj 2000. Ved  

 lovændringen blev lovens § 75 b, stk. 1, nr. 4 udvidet til hele EØS-området, således at der efter den  

 1. juli 2000 kan udbetales efterløn under ophold i hele  

 EØS-området uden nogen tidsmæssig begrænsning.
Det er forudsat i bemærkningerne til lovforslaget,  

 at loven skulle have en vis tilbagevirkende kraft, idet det også skulle  

 gælde for personer, der havde fået afslag på  

 efterløn på grund af bopælskravet, og hvor kravet ikke var  

 forældet efter dansk rets almindelige regler.
Direktoratet har  

 vurderet, at De er omfattet af bestemmelsen om tilbagevirkende kraft.
 Begrundelsen for at Deres udmeldelse af a-kassen den 1. marts 1999 kan  

 annulleres er, at direktoratet finder det er godtgjort at udmeldelsen  

 skyldtes, at De tog bopæl i Spanien og mundtligt af a-kassen var blevet  

 vejledt om, at De ikke havde ret til ydelser fra a-kassen ved bopæl  

 dér.
 Begrundelsen for at De først kan overgå til efterløn  

 den 28. juni 2000 er, at efterløn tidligst kan ydes fra det tidspunkt,  

 hvor a-kassen har modtaget Deres skriftlige ansøgning, jf.  

 arbejdsløsheds-  

 forsikringenslovens § 75 a, stk. 3. Direktoratet anser Deres brev modtaget i  

 a-kassen den 28. juni 2000 for at være en skriftlig ansøgning om  

 efterløn.
 Direktoratet har vurderet, at De har dokumenteret, at De har opholdt Dem  

 inden for EØS-området i ovennævnte periode.
A-kassen har i brev af 17. januar 2001 beregnet efterlønnen i  

 perioden 28. juni - 31. december 2000 til  75.810,- kr. (før skat).  

 Fra dette beløb trækkes det beløb De skulle have betalt i  

 kontingent i perioden 1. marts 1999 - 31. december 2000, af a-kassen opgjort  

 til 8.629,80 kr.
Beløbet er herefter 67.180,20 kr. (før  

 skat).
3. Klagen til ankenævnet De har i klagebrev af 18. april 2001 anført at  

 De forstår direktoratets afgørelse således at  

 såfremt De havde sendt en skriftlig ansøgning om efterløn  

 den 15. marts 1999 så ville De have modtaget efterløn fra denne  

 dato.
 I denne forbindelse har De anført at De ikke  

 samtidig med at kassen opfordrede Dem til at melde Dem ud af kassen kunne  

 søge om efterløn.
De har herved henvist til at De i februar 1999 henvendte  

 Dem til kassen om efterløn ved ophold i udlandet, og at kassen har  

 registreret Deres henvendelse.
I brev af 8. januar 2001 har kassen udtalt at  

 den ikke finder anledning til at betvivle Deres oplysning om at man i kassen  

 har vejledt Dem om at De ikke var berettiget til ydelser hvis De flyttede til  

 Spanien.
 De har videre anført at De sendte ansøgning  

 om efterløn i samme øjeblik De blev klar over at der for  

 udlandsdanskere var mulighed for efterløn.
 De har henvist til at det af lovbemærkningerne  

 fremgår "at personer der også før lovens  

 ikrafttræden har fået afslag på efterløn på  

 grund af bopælskravet har krav på efterløn". I  

 lovbemærkningerne stilles der ikke krav om at afslaget skal have  

 været skriftligt.
 De har herved anført at der for Dem ikke var nogen  

 grund til at forlange en  skriftlig afgørelse når loven var  

 så klar og der ikke var grund til at være uenig med  

 kassen/direktoratet om fortolkning af reglen.
 De finder at det er ministeriets fortolkning af  

 EU-reglerne der har været fejlagtig, og at De har lidt tab på  

 denne fortolkning.
 Som bilag til klagen har De fremsendt Deres  

 udmeldelsesblanket af 5. februar  1999 hvor De på bagsiden har skrevet:  

 "udmeldelse sket grundet opfordring fra XXX da efterløn eller anden  

 ydelse ikke mulig fra XXX's side når medlem er udenlandsdansker".
 Endvidere har De som bilag sendt kassens brev af 8. januar  

 2001 hvor kassen meddeler at De har ret til efterløn fra den 16. marts  

 1999 til den 31. marts 2001 under forudsætning af at direktoratet giver  

 tilladelse til at Deres medlemskab bliver genoprettet med tilbagevirkende  

 kraft.
4. Arbejdsdirektoratets bemærkninger  

 til klagen Direktoratet har den 21. maj 2001 fastholdt den trufne  

 afgørelse og bemærket:
 "Der er ikke kommet nye oplysninger, der giver  

 direktoratet anledning til at ændre afgørelsen om, at medlemmet  

 kan overgå til efterløn pr. 28. juni 2000 og ikke som  

 ønsket fra den 15. marts 1999.
 Direktoratet ønsker at tilføje  

 følgende:
 Det fremgår af bemærkningerne til § 3 i  

 lovændringen nr. 397 af 31. maj 2000 om ændring af lov om  

 arbejdsløshedsforsikring m.v., at "også personer, der før  

 lovens ikrafttræden har fået afslag på efterløn  

 på grund af bopælskravet har krav på efterløn i det  

 omfang, dette krav ikke er forældet efter dansk rets almindelige  

 regler, og nu kan dokumenteres".
 Det fremgår af  

 arbejdsløshedsforsikringslovens § 75 a, stk. 3, at efterløn  

 tidligst kan ydes fra det tidspunkt, hvor arbejdsløshedskassen har  

 modtaget medlemmets skriftlige ansøgning.
 Det er direktoratets opfattelse, at bemærkningerne til  

 lovændringen indebærer, at det er en forud-  

 sætning for efterløn med tilbagevirkende kraft, at der er  

 indgivet ansøgning og at der er givet et afslag på  

 efterløn.
 XXX har ret i, at såfremt han den 15. marts 1999 havde indleveret en  

 ansøgning om efterløn hos a-kassen, og dernæst havde  

 modtaget et afslag på efterløn, ville han nu i henhold til  

 bemærkningerne til § 3 i lovændringen kunnet have fået ret  

 til efterløn med tilbagevirkende kraft fra den 15. marts 1999.
Efter direktoratets opfattelse er det således afgørende om  

 der er indleveret en ansøgning om efterløn og  

 efterfølgende givet et afslag.
Hvis medlemmet ikke tidligere har  

 indleveret en ansøgning om efterløn - evt. på baggrund af  

 en mundtlig eller skriftlig vejledning fra a-kassen om retten til  

 efterløn i udlandet - vil efterløn tidligst kunne ydes fra den  

 dato, hvor a-kassen eller direktoratet modtog medlemmets skriftlige  

 henvendelse om ret til efterløn.
Dette er kommet til udtryk i  

 rundskrivelse nr. 96/00 af 30. oktober 2000. Rundskrivelsen er vedlagt.
At a-kassen i afgørelsen af 8. januar 2001 oplyser, at "under  

 forudsætning af, at direktoratet giver tilladelse til, at dit  

 medlemskab bliver genoprettet med tilbagevirkende kraft, har du således  

 ret til efterløn fra den 16. marts 1999 til den 31. marts 2001", kan  

 efter direktoratets opfattelse ikke ændre på sagens udfald." 5. Nyt efter klagen De har sendt en tilføjelse til klagebrevet,  

 modtaget i ankenævnets sekretariat den 8. juni 2001.
 De har anført at De ville have indsendt en  

 skriftlig ansøgning om efterløn pr. 16. marts 1999 hvis De ikke  

 var blevet fejlagtigt informeret af XXX om manglende  

 ansøgningsmulighed for fraflyttere fra Danmark.
De finder - 	at XXX's fejlagtige information var baseret på ministeriets  

 fejlagtige fortolkning af EU-reglerne, - 	at en skriftlig ansøgning kun kan sendes hvis der er mulighed  

 for at ansøge om noget, samt - 	at kravet om skriftlig ansøgning i  

 arbejdsløshedsforsikringslovens § 75a, stk. 3, derfor ikke kan  

 anvendes på Deres situation.
 Af kontorrapport af 12. juni 2001 (medtaget under  

 bilagene) har De fremført de samme synspunkter.
I brev modtaget den 18. juni 2001 i ankenævnets  

 sekretariat har De anført at hvis De havde fået efterløn  

 i Danmark, og denne siden var ophørt pga.  udrejse så ville De  

 formentlig have fået efterløn med tilbagevirkende kraft fra  

 udrejsen.
Hvis det er tilfældet så finder De at lovens ånd  

 og mening må være vigtigere end de direkte ord.
6. Gældende regler Lov om arbejdsløshedsforsikring m.v.,  

 lovbekendtgørelse nr. 712 af 19. juli 2000 § 75 a. ....
 Stk. 3. Efterløn kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige  

 ansøgning. ......
§ 75 b.  Ret til efterløn har medlemmer af  

 anerkendte arbejdsløshedskasser, 1) 	som er fyldt 60 år, 2) 	som har været medlem i 20 år inden for de sidste 25  

 år, jf. dog stk. 2, 3) 	som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4) 	som har bopæl her i riget, bortset fra Færøerne  

 og Grønland, eller i et andet EØS-land.
Lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (ændring af bopælskravet i  

 efterlønsordningen) § 1.
 .....
 § 7  I  75 b, stk. 1, nr. 4 indsættes efter  

 "Grønland": ", eller i et andet EØS-land".
§ 3.  Loven træder i kraft den 1. juli  

 2000 Bemærkninger til lovforslag nr.
L 276, fremsat  

 den 12. april 2000:
Bemærkninger til lovforslagets enkelte  

 bestemmelser .....
Til § 3 Det foreslås, at loven træder i kraft den 1.  

 juli 2000.
Lovforslaget indebærer, at  

 arbejdsløshedsforsikringsloven bringes i overensstemmelse med de  

 synspunkter, Kommissionen har givet udtryk for vedrørende  

 efterlønsordningens forhold til EU-retten.
De krav på  

 efterløn, som nu hjemles, følger af EF-traktatens artikel 39 og  

 artikel 7 i Rådets forordning nr. 1612/68 om arbejdskraftens frie  

 bevægelighed, således som disse bestemmelser er fortolket af  

 Kommissionen.
 Et krav om efterløn, som under henvisning til  

 EU-retten måtte blive rejst over for danske myndigheder i  

 overensstemmelse med bestemmelserne, vil derfor medføre, at også  

 personer, der før lovens ikrafttræden har fået afslag  

 på efterløn på grund af bopælskravet, har krav  

 på efterløn i det omfang, dette krav ikke er forældet  

 efter dansk rets almindelige regler, og nu kan dokumenteres.
 Bekendtgørelse nr. 357 af 18. maj 2000  om  

 renter af efterbetaling af dagpenge m.v.
 § 4. Bekendtgørelsen træder i kraft den 1.  

 juli 2000.
 Stk. 2. Bekendtgørelsen har virkning for alle  

 udbetalinger, der rettidigt kan finde sted den 1. juli 2000 eller senere.
