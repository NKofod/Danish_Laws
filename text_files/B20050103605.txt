Bekendtgørelse  

 om klage i personalesager og delegering af  

  

 udnævnelses- og afskedigelseskompetencen I medfør af § 14, stk. 2, i  

 skatteforvaltningsloven, jf. lovbekendtgørelse nr. 758 af 2. august 2005 og  

 §§ 3 og 26 i tjenestemandsloven, jf. lovbekendtgørelse nr. 531 af 11.  

 juni  

 2004 fastsættes:
 § 1.  

  

 Afgørelser truffet af told- og skatteforvaltningen om ansættelse af personale  

 og andre personalesager kan ikke påklages til anden administrativ myndighed,  

 jf. dog stk. 2.
Stk. 2.  

  

 Afgørelser truffet af told- og skatteforvaltningen  

 i disciplinærsager kan påklages til Skatteministeriet.
Derudover kan andre  

 personalesager, hvor der er truffet afgørelse om uansøgt afsked, samt sager  

 om  

 aktindsigt i ansættelses- og personalesager påklages til Skatteministeriet.
 § 2.  

  

 Klage til Skatteministeriet over  

 told- og skatteforvaltningens afgørelser, jf. § 1, stk. 2, skal  

 være  

 modtaget i Skatteministeriet senest 3 måneder fra modtagelsen af den  

 afgørelse,  

 der klages over.
 § 3.  

  

 Told- og skattedirektøren bemyndiges til at udnævne og afskedige personer i  

 stillinger som tjenestemænd i lønramme 1  35 i told- og  

 skatteforvaltningen,  

 bortset fra uansøgte afskedigelser.
 Stk. 2.  

  

 Præsidenten for  

 Landsskatteretten bemyndiges til at udnævne og afskedige tjenestemænd i  

 lønramme 1  35 i Landsskatteretten, bortset fra uansøgte afskedigelser.
 § 4.  

  

 Bekendtgørelsen træder i kraft den 1. november 2005, og har virkning for  

 afgørelser truffet af told- og skatteforvaltningen fra og med den 1. november  

 2005. Samtidig ophæves bekendtgørelse nr. 898 af 19. september 2005 om  

 delegering af udnævnelses- og afskedigelseskompetencen til told- og  

 skattedirektøren og præsidenten for Landsskatteretten.
