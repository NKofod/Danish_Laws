 Nybygning, ombygning, omdisponering, flytning og reparation ud over  

 almindelig stemning og vedligeholdelse af kirkeorgler må kun finde sted i  

 henhold til et af kirkeministeriet eller stiftsøvrigheden godkendt tilbud.  

 Det vil normalt være en forudsætning for godkendelse af tilbud på levering af  

 et nyt orgel, at der er udfærdiget kassationserklæring vedrørende kirkens  

 hidtidige orgel, jfr. afsnit III.
 Forud for gennemførelsen af et orgelarbejde skal der på et tidligt stadium  

 af overvejelserne optages forhandling med provstiudvalget.
Vejledning om fremgangsmåden ved indhentning af tilbud på orgelarbejde vil  

 kunne fås ved henvendelse til kirkeministeriets konsulent i sager angående  

 kirkeorgler.
De med sådan forudgående vejledning forbundne udgifter kan  

 afholdes af kirkekassen.
Når menighedsrådet efter at have orienteret sig om  

 priser og kvaliteter har valgt orgelbyggeren, udarbejder denne et tilbud  

 efter følgende retningslinier.
I.
Tilbud på levering af nye orgler.
 Tilbudet, der skal være udformet som et specificeret pristilbud og  

 betegnet som sådant, skal indeholde nøjagtige oplysninger om følgende forhold  

 og være ledsaget af det nedenfor omtalte materiale.
Oplysninger om de med *) mærkede punkter kan eventuelt (helt eller 1. Orgelbyggeriets navn og hjemsted.
 2. Kirken, hvortil orglet er bestemt.
På plan- og snittegninger 1:50, der stilles til rådighed af  

 menighedsrådet, vises hele kirkerummets form, udstrækning og stoleværk samt  

 det nye orgels placering.
Eventuelle alternative placeringsmuligheder, også  

 sådanne, som har været overvejet, men er forkastet, anføres med angivelse af  

 grunden til, at de er forkastet.
 Resultatet af eventuelle målinger af rummets akustiske egenskaber må  

 oplyses.
 3. Det tilbudte orgels disposition.
 Antallet af stemmer og værker må fastsættes under hensyntagen til  

 forholdene i kirken, herunder såvel pladsforholdene som de akustiske forhold,  

 og bør sædvanligvis ikke overstige det fornødne til fyldestgørelse af de  

 normale kirkemusikalske opgaver i forbindelse med gudtjenester og kirkelige  

 handlinger.
 4. Klaviaturernes toneomfang.
 Toneomfanget skal normalt være C-g3 for manualværker og C-f1 for  

 pedalværker; ved større orgler eventuelt udvidet klaviaturomfang.
 5. Pibernes materialer.
 6. Orgelværkets opbygning.
 Værkfordeling og værkplacering beskrives og vises i skitsetegning.
Ad 7-8-9-10: Konstruktionerne beskrives og vises i princip- og detailtegninger.
Tangentformer og -mål samt belægningsmaterialer oplyses.
Klaviaturernes  

 indbyrdes placering og pedalklaviaturets udformning vises på målsatte  

 tegninger.
Udformning og placering af registertræk, vipper eller knapper, af  

 svelle- og koblingstrin etc. beskrives og vises ligeledes på tegninger.  

 Beskaffenheden af de anvendte materialer oplyses.
 12. Orgelbænk, nodepult.
Orgelbænken skal ved et orgel med pedal være flytteligt og indstillelig i  

 højden. - Placering af nodepulten skal helst - ved større orgler ubetinget -  

 være justerbar.
Beskrivelser og tegninger af orgelbænk og nodepult skal  

 foreligge, når det ikke drejer sig om standardudførelser.
 13. Beskrivelse af eventuelle svelleanordninger.
 14. Orglets stemning.
 Stemningen bør ansættes således, at svingningstallet for kammertonen a1  

 ved 20 grader C. er 440 hz.
 15. Luftforsyningsanlæg.
Bælgværk, kanaler etc. beskrives, med oplysning om beskaffenheden af de  

 anvendte materialer.
Endvidere må der gives oplysning om blæserens fabrikat  

 og tekniske data, dens placering og lydisoleringens udførelse.
 Tilbudet må tillige indeholde en erklæring om, at forskrifterne i  

 kirkeministeriets cirkulære af 11. juli 1960 om installation af elektriske  

 orgelblæsere i kirkerne vil blive iagttaget.
 16. Andet tilbehør.
 Fast tilbehør, såsom stemmebroer, trapper, stiger, spillebordsbelysning,  

 salmebogshylde, spejl, afbrydere, kontrollampe for blæser etc., skal, når det  

 leveres sammen med orglet, være indbefattet i tilbudsprisen.
 17. Udenfor tilbud.
Det må præciseres, hvilke arbejder og leverancer der ikke omfattes af  

 tilbudet.
Udgifter i forbindelse med afholdelse af godkendelsesforretning  

 afholdes af køberen.
II.
Tilbud på orgelfacader og orgelhuse.
 Tilbudet må ledsages af tegninger af orgelhus og -facade 1:20 eller  

 derover, og der må gøres rede for materialer og overfladebehandling, samt -  

 af hensyn til den bærende konstruktion - for orglets vægt.
III.
Tilbud på nedtagning af eksisterende orgel.
Tilladelse til nedtagning af et eksisterende kirkeorgel vil normalt kun  

 blive givet, når der foreligger en kassationserklæring, udfærdiget af en af  

 de i afsnit XI omtalte orgelbygningskyndige organister.
Skønnes et orgel  

 eller dele deraf at være af særlig arkitektonisk eller orgelhistorisk  

 interesse, bør der - før kassationserklæring udfærdiges - rettes henvendelse  

 til nationalmuseet.
Udfaldet af henvendelsen skal fremgå af  

 kassationserklæringen.
IV.
Tilbud på reparationer - ud over almindelig stemning og  

 vedligeholdelse - ombygninger og omdisponeringer m.v.
Tilbudet må indeholde en udførlig rapport om det pågældende orgel: dets  

 bygmester, bygningsår; eventuelle ombygninger og reparationer: hvornår og af  

 hvem de er foretaget; dets vindlade-, traktur- og registratursystem,  

 bælganlæg, vindtryk og tonehøjde (svingningstal for a1); disposition,  

 klaviaturernes toneomfang, værkinddeling og -placering etc.
Endvidere må  

 rapporten give oplysning om orglets tilstand: eventuelle funktionsfejl,  

 ormeangreb, fugt- eller tørkeskader o.lign.
 Tilbudet skal være således specificeret, at arbejdets art og omfang  

 tydeligt fremgår heraf.
V.
Priser og betalingsbetingelser.
Tilbudssummen skal såvel i tilbud vedrørende levering af nye orgler,  

 orgelfacader og orgelhuse som i tilbud vedrørende udførelse af reparationer,  

 ombygninger, omdisponeringer etc. specificeres på 3 beløb: materialer,  

 arbejdsløn og generalomkostninger.
Tilbudet skal endvidere indeholde  

 angivelse af den for vedkommende orgelbyggeri ved tilbudets afgivelse  

 gældende gennemsnitlige timelønsats for piano- og orgelarbejdere.
Tilbudssummen, som skal omfatte alle arbejder incl. transport af orgeldele  

 til kirken og orgelbyggerens rejse- og opholdsudgifter i forbindelse med  

 arbejdet i kirken, skal være fast og bindende.
Prisreguleringsforbehold kan  

 dog godkendes, såfremt det går ud på, at beløbet for arbejdsløn og 75 pct. af  

 beløbet for generalomkostninger reguleres i overensstemmelse med ændringer i  

 den gennemsnitlige overenskomstmæssige timeløn for vedkommende orgelbyggeri,  

 der måtte finde sted inden kontraktens udløb.
Forbehold om regulering af  

 beløbet for materialer kan kun godtages, såfremt forbeholdet går ud på  

 regulering som følge af bevislige prisstigninger, der har fundet sted inden  

 1. indbetaling til leverandøren. 1. indbetaling reguleres i overensstemmelse  

 hermed.
 Skal leverandøren yde godtgørelse for overtagelse af et kasseret orgel  

 eller dele af et sådant, skal størrelsen af godtgørelsen eller principperne  

 for dennes beregning ligeledes fastsættes i tilbudet:
 Stilles der krav om delvis forudbetaling af tilbudssummen, må følgende  

 betalingsvilkår optages i tilbudet:
 »Af tilbudssummen forfalder en tredjedel senest ved arbejdets  

 påbegyndelse på orgelbyggeriet; anden rate, svarende til halvdelen af  

 tilbudssummen, når orgeldelene indleveres i kirken, og opstillingen  

 påbegyndes; og resten sammen med eventuelle reguleringsbeløb vedrørende  

 lønninger og generalomkostninger, når det færdige orgel eller orgelarbejde er  

 afsynet og skriftlig godkendelse foreligger«.
Kan prisen for reparationer, ombygninger, omdisponeringer etc. først  

 fastlægges efter demontering af orglet, må der ved sagens fremsendelse  

 medfølge et skønsmæssigt overslag, og derefter må der snarest muligt efter  

 orglets demontering fremsendes et bindende tilbud.
Opmærksomheden henledes i  

 denne forbindelse på, at der også efter orglets demontering vil kunne rejses  

 spørgsmål om kassation af orglet.
Den endelige afregning skal indeholde særskilt, specificeret beregning af  

 eventuelle reguleringsbeløb.
De til kontrol af denne beregning fornødne  

 oplysninger skal stilles til rådighed af leverandøren.
 Såfremt et orgelarbejde ønskes udført efter løbende regning, må der  

 redegøres for de omstændigheder, som undtagelsesvis måtte tale herfor.  

 Afregning vedrørende et arbejde, der er godkendt til udførelse efter regning,  

 må være specificeret for så vidt angår medgåede materialer og arbejdsløn samt  

 indeholde oplysning om antallet af medgåede arbejdstimer og om den under  

 arbejdets udførelse gældende bruttotimeløn.
 VI. Ændringsklausul.
 Tilbuddet må indeholde en erklæring om, at aftale om ændring af et  

 godkendt tilbud skal bekræftes skriftligt og forelægges  

 kirkeministeriet/stiftsøvrigheden til godkendelse.
VII.
Garanti.
 Ethvert tilbud skal indeholde en udtrykkelig garantierklæring.
For nybyggede, ombyggede eller hovedreparerede orglers holdbarhed og  

 funktionsdygtighed, herunder at vindvejene til piberne er konstant tætte,  

 skal der afgives en 10-årig garanti.
Denne garanti skal være gældende uden  

 andre begrænsninger eller forbehold end de i det følgende nævnte.
Orgelbyggeren kan betinge sin garantiforpligtelse af, at der foretages  

 regelmæssigt tilsyn med orglet i garantiperioden ved en af ham udsendt eller  

 godkendt fagmand.
Størrelsen af de med sådant tilsyn forbundne udgifter må  

 nærmere angives i tilbuddet.
Skal betalingen for tilsynet kunne reguleres i  

 garantiperioden, må principperne for reguleringen angives i tilbuddet.
 Indgår elektrisk udstyr i leverancen ydes fabriksgaranti, dog mindst 1 år.
For andre orgelarbejder må der garanteres i 10 år for det udførte arbejde  

 og de anvendte materialer.
Eventuelle forbehold om begrænsning af  

 garantiforpligtelsen må nærmere præciseres i tilbuddet.
 Garantiperioden løber fra det tidspunkt, hvor godkendelsesattest  

 foreligger, jfr. afsnit XI.
Inden for garantiperioden er leverandøren forpligtet til ufortøvet og uden  

 udgift for kirken at afhjælpe enhver mangel eller defekt ved det pågældende  

 arbejde.
Pludseligt opståede funktions- eller justeringsfejl af mindre  

 betydning kan dog kun fordres afhjulpet lejlighedsvis.
Hvor der foreligger  

 abnorme forhold i kirken i henseende til den relative luftfugtighed (under 25  

 pct. - over 90 pct.). skal leverandøren dog være berettiget til midlertidigt  

 at udsætte udførelsen af garantiarbejder, indtil de klimatiske forhold i  

 kirkerummet er bragt i orden.
Har de abnorme forhold i henseende til den relative luftfugtighed været af  

 en sådan art og varighed, at de har medført væsentlig og varig skade på de  

 for orglets holdbarhed og funktionsduelighed afgørende dele, bortfalder  

 garantiforpligtelsen for så vidt angår de pågældende skader.
Har leverandøren  

 ført tilsyn med orglet i garantiperioden, er det dog en betingelse, at han i  

 tide og overfor rette vedkommende har gjort opmærksom på de skadeforvoldende  

 forhold.
 Det følger iøvrigt af almindelige regler, at garantiforpligtelsen  

 bortfalder for så vidt angår defekter. der skyldes urigtig behandling, ydre  

 vold eller andre lignende omstændigheder, som leverandøren ikke kan have  

 ansvar for.
VIII.
Sikkerhedsstillelse, forsikring.
 Skal tilbudssummen ifølge tilbuddet erlægges i 3 rater, jfr. afsnit V,  

 skal der i tilbudet optages en bestemmelse om, at leverandøren stiller  

 garanti eller anden sikkerhed for den første indbetaling, løbende indtil  

 orgeldelene indleveres i kirken, og opstillingen påbegyndes.
 Fra og med orgeldelenes indlevering i kirken påhviler ansvaret for disses  

 forsikring kirken.
IX.
Leveringstid.
 Leveringstidspunktet fastsættes i den i afsnit X omtalte kontrakt.
 For så vidt angår reparations- og ombygningsarbejder etc., hvis omfang  

 ikke på forhånd kan fastlægges, må leveringstiden angives i det bindende  

 tilbud, som ifølge bestemmelserne i afsnit V skal afgives efter orglets  

 demontering.
 Det må fremgå af tilbuddet, om leverandøren gør krav på godtgørelse for  

 eventuelle udgifter til opmagasinering, transport, forsikring etc. i tilfælde  

 af, at leveringstiden overskrides som følge af forsinket udførelse af  

 bygningsarbejder i kirken eller andre lignende forhold, som leverandøren ikke  

 bærer ansvar for.
X.
Kontrakt.
Mellem menighedsrådet på kirkens vegne og orgelbyggerfirmaet må der i  

 henhold til det af kirkeministeriet/stiftsøvrigheden godkendte tilbud og de i  

 nærværende cirkulære indeholdte bestemmelser indgås en kontrakt.  

 Stempelafgiften berigtiges ved orgelbyggerfirmaets foranstaltning.
Kontrakten  

 skal indeholde angivelse af: 1. leverancens/arbejdets beskaffenhed, 2.  

 tilbudets dato, 3. den approberende myndighed samt approbationsskrivelsens  

 dato og journalnummer, 4. leveringsprisen, betalingsbetingelserne samt  

 eventuel garanti, herunder dennes størrelse og løbetid (bekræftelse vedhæftes  

 kontrakten), 5. eventuelt forbehold om prisregulering, 6.  

 leveringstidspunktet, der angives ved det år og det kvartal i året, i hvilke  

 levering vil ske, 7. andre særlige aftaler, f.eks. om nedtagning af et  

 kasseret orgel og hel eller delvis overtagelse af orgeldelene samt vilkårene  

 herfor, 8. den af menighedsrådet til foretagelse af godkendelsesforretning  

 antagne kontrollants navn, stilling og postadresse.
 Kontrakten udfærdiges i 4 eksemplarer, af hvilken menighedsrådet får 1 og  

 orgelbyggerfirmaet 2, medens 1 indsendes til den approberende myndighed.
 En kontraktformular er aftrykt som bilag til nærværende cirkulære.
XI.
Godkendelsesforretning.
 Ethvert nybygget orgel samt ethvert andet orgelarbejde, såsom  

 hovedreparation, ombygning, omdisponering o.lign., skal ved afleveringen  

 synes og godkendes af en af menighedsrådet antaget sagkyndig kontrollant,  

 valgt blandt de af kirkeministeriets konsulent i sager vedrørende kirkeorgler  

 hertil udpegede orgelbygningskyndige organister.
Med hensyn til valg af en sagkyndig kontrollant og afholdelse af  

 godkendelsesforretning forholdes som i det følgende anført: 1. Valg af  

 kontrollant skal ske senest, når menighedsrådet har modtaget meddelelse om  

 den approberende myndigheds godkendelse af tilbuddet.
Med meddelelse herom  

 gives der orgelbyggerfirmaet underretning om kontrollantens navn, stilling og  

 adresse. 2. Samtlige sagens akter skal stilles til rådighed for  

 kontrollanten, så snart han træder i funktion. 3. såfremt enten kontrollanten  

 eller menighedsrådet ønsker det, eller det af  

 kirkeministeriet/stiftsøvrigheden er stillet som en betingelse for  

 godkendelse af tilbuddet, skal kontrollanten have adgang til at besigtige og  

 afprøve færdige eller under forarbejdning værende dele af leverancen på  

 værkstedet eller i kirken. 4. Den afsluttende godkendelsesforretning skal  

 finde sted snarest og senest 14 dage efter, at orgelbyggefirmaet har meldt  

 arbejdet afsluttet.
Til deltagelse i godkendelsesforretningen indkaldes ved  

 kontrollantens foranstaltning repræsentanter for orgelbyggefirmaet og  

 menighedsrådet samt kirkens organist. 5. Ved godkendelsesforretningen skal  

 orgelbyggerfirmaets repræsentant åbne orglet i et sådant omfang, at kontrol  

 kan finde sted. 6. Det skal ved godkendelsesforretningen konstateres, om  

 arbejdet er udført i overensstemmelse med det godkendte tilbud, hvorom der af  

 kontrollanten afgives en detailleret, skriftlig erklæring. 7.  

 Orgelbyggerfirmaet skal afgive skriftlig erklæring om, hvorvidt orglet er  

 bygget, respektive arbejdet er udført, i overensstemmelse med det godkendte  

 tilbud.
Denne erklæring kan eventuelt afgives ved påtegning på den af  

 kontrollanten afgivne erklæring. 8. Konstateres der ved den afsluttende  

 godkendelsesforretning mangler, og finder kontrollanten, at der efter  

 afhjælpning af manglerne bør afholdes en fornyet godkendelsesforretning, må  

 de hermed forbundne udgifter afholdes af orgelbyggerfirmaet. 9. De under pkt.  

 6 og 7 nævnte erklæringer indsendes af menighedsrådet til den approberende  

 myndighed.
 Et antal eksemplarer af nærværende cirkulære, der fra 1. januar 1976  

 træder i stedet for kirkeministeriets cirkulære af 15. maj 1957 om affattelse  

 af orgeltilbud m.v., vedlægges til omdeling blandt provstiudvalgene og  

 kirkebestyrelserne.
 Kirkeministeriet, den 15. oktober 1975.
 P.M.V.
 E.B.
 Arne Truelsen.
