I henhold til, § 55, stk. 5, § 57, stk. 5, § 58, stk. 1, nr. 2 b, § 58, stk. 1, nr. 3, § 59, stk. 4, § 62, stk. 2, § 63, stk. 5, § 75 h, stk. 5,  § 97 c, og § 98, stk. 2, i lov om  

 arbejdsformidling og arbejdsløshedsforsikring m.v., jf. lovbekendtgørelse nr. 632 af 2.
september 1991, som senest er ændret ved lov nr. 468 af 24. juni 1992, og § 2, stk. 3, og § 3, stk. 3, i lov nr. 480 af 24. juni 1992 om aktiveringsordning ved hjemmehjælp og dagpasning af børn, fastsættes efter forhandling med Landsarbejdsnævnet :
Aktiveringsordningen § 1.  Bekendtgørelsen omhandler medlemmer af  

 arbejdsløshedskasser, som får beskæftigelse efter lov om aktiveringsordning  

 ved hjemmehjælp og dagpasning af børn.
 Stk. 2.  Aktiveringsordningen omfatter ledige  

 hjemmehjælpere og sygehjælpere, som får beskæftigelse i den kommunale sektor,  

 samt ledige pædagoger og pædagogmedhjælpere, som får beskæftigelse ved  

 dagpleje, daginstitutioner, private pasningsordninger eller  

 skolefritidsordninger.
Stk. 3.  For hjemmehjælpere og sygehjælpere, jf. stk. 2,  

 overfører Direktoratet for Arbejdsløshedsforsikringen til  

 ansættelseskommunerne 80 pct. af de dagpengebeløb, som medlemmerne ville være  

 berettigede til.
De resterende 20 pct. overføres til Indenrigsministeriet.
Stk. 4.  For pædagoger og pædagogmedhjælpere, jf. stk.  

 2, overfører Direktoratet for Arbejdsløshedsforsikringen til  

 ansættelseskommunerne 60 pct. af de dagpengebeløb, som medlemmerne ville være  

 berettigede til.
De resterende 40 pct. overføres til Indenrigsministeriet.
 Stk. 5.  Overførsel efter stk. 3 og stk. 4 kan højst ske  

 i 12 måneder.
Betingelser for deltagelse i ordningen § 2 .  Det er en betingelse for at deltage i  

 aktiveringsordningen, at medlemmet er fuldtidsforsikret, ledigt og  

 dagpengeberettiget, og at medlemmet på tiltrædelsestidspunktet har haft en  

 forudgående ledighed på mindst 13 uger inden for de seneste 26 uger.  

 Medlemmet skal være dagpengeberettiget i hele den periode, deltagelsen i  

 aktiveringsordningen varer.
Stk. 2.  Ved opgørelse af kravet om 13 ugers forudgående  

 ledighed inden for de seneste 26 uger, jf. stk. 1, medregnes kun timer, for  

 hvilke der er udbetalt dagpenge, herunder feriedagpenge i en  

 ledighedsperiode.
Ledighedsperioder før bekendtgørelsens ikrafttræden  

 medregnes ved opgørelse af ledighedskravet.
Perioden på 26 uger kan forlænges  

 med perioder, hvorunder der er holdt orlov efter lov om barselorlov.
Arbejdsløshedskassens pligter § 3.  Det er arbejdsløshedskassen, der træffer  

 afgørelse om, hvorvidt medlemmet opfylder ledighedskravet i § 2.
§ 4.  Arbejdsløshedskassen har pligt til at orientere  

 om ordningen.
Pligten omfatter de ledige medlemmer, der har mulighed for at  

 deltage i ordningen.
 Stk. 2.  Når en arbejdsløshedskasse efter henvendelse  

 fra et medlem konstaterer, at medlemmet opfylder betingelserne i § 2, skal  

 arbejdsløshedskassen indberette dette til Arbejdsformidlingen.
 § 5.  Arbejdsløshedskassen skal til brug for  

 kommunerne efter anmodning fra et medlem eller en kommune afgive oplysninger  

 om:
 Stk. 2.  Oplysningerne i stk. 1 skal afgives på et af  

 Direktoratet for Arbejdsløshedsforsikringen udarbejdet eller godkendt skema.
 § 6.  Arbejdsløshedskassen skal på grundlag af  

 medlemmets oplysningskort, jf. § 10, senest den 10. i hver måned give  

 Direktoratet for Arbejdsløshedsforsikringen meddelelse om:
 Stk. 2.  Oplysningerne i stk. 1 kan afgives på et af  

 Direktoratet for Arbejdsløshedsforsikringen udarbejdet skema.
§ 7.  Første gang arbejdsløshedskassen giver  

 Direktoratet for Arbejdsløshedsforsikringen de i § 6 nævnte oplysninger,  

 angives samtidig datoen for beskæftigelsens påbegyndelse.
Sidste gang  

 oplysningerne afgives, meddeler arbejdsløshedskassen datoen for  

 beskæftigelsens ophør.
 § 8.  Bortfalder medlemmets dagpengeret, eller stilles  

 udbetalingen af medlemmets dagpenge i bero i aktiveringsperioden, skal  

 arbejdsløshedskassen straks give meddelelse herom til den kommune, hvor  

 medlemmet er beskæftiget.
Fradrag § 9.  Der skal ikke ske fradrag i det overførte beløb  

 for medlemmets beskæftigelse i aktiveringsordningen.
Som beskæftigelse i  

 aktiveringsordningen anses alle arbejdstimer i det pågældende job, uanset om  

 dette antal timer er højere end det ugentlige timetal, der fremkommer ved  

 omregning af medlemmets dagpenge til arbejdstimer.
Der skal endvidere ikke  

 ske fradrag i det overførte beløb for andet arbejde og indtægt fra andet  

 arbejde for de første 7 timer ugentlig.
 Stk. 2.  Bortset fra stk. 1 foretages der fradrag i det  

 beløb, som overføres, efter de regler, der er udstedt i henhold til § 58 og §  

 59 i lov om arbejdsformidling og arbejdsløshedsforsikring m.v., jf. dog stk.  

 3.
 Stk. 3.  Beskæftigelse, som er nævnt i stk. 1, medregnes  

 ikke til opgørelse af overskydende timer efter § 59, stk. 2. i lov om  

 arbejdsformidling og arbejdsløshedsforsikring m.v.
§ 10.  Medlemmet skal i aktiveringsperioden udfylde et  

 af Direktoratet for Arbejdsløshedsforsikringen udarbejdet eller godkendt  

 oplysningskort med angivelse af al beskæftigelse og alle indtægter i  

 perioden, som kan have betydning for retten til dagpenge, herunder også  

 beskæftigelsen i aktiveringsordningen.
Oplysningskortet indsendes til  

 arbejdsløshedskassen den næstsidste søndag i hver måned.
Rådighed og selvforskyldt ledighed § 11.  Et medlem skal under deltagelse i  

 aktiveringsordningen stå til rådighed for arbejdsmarkedet, herunder være  

 tilmeldt Arbejdsformidlingen.
Medlemmet har dog ikke pligt til at være aktivt  

 arbejdssøgende.
 § 12.  Afslag på eller ophør i beskæftigelse i  

 aktiveringsordningen medfører ikke konsekvenser for retten til dagpenge.
Arbejdskrav og overflytning § 13.  Beskæftigelse i aktiveringsordningen, jf. § 9,  

 stk. 1, betragtes som ledighed i relation til reglerne i lov om  

 arbejdsformidling og arbejdsløshedsforsikring m.v., jf. dog § 14, stk. 3.
Stk. 2.  Et medlem, der er beskæftiget i  

 aktiveringsordningen, skal uanset stk. 1 overflyttes til en kasse, under hvis  

 faglige område beskæftigelsen hører.
Overflytningen sker efter reglerne i  

 bekendtgørelse om overflytning mellem anerkendte arbejdsløshedskasser.
Ferie § 14.  Et medlem, der holder ferie under  

 aktiveringsordningen, og som i optjeningsåret ikke har optjent fuld ret til  

 ferie med feriegodtgørelse eller løn, kan ved afholdelse af ferie få udbetalt  

 feriedagpenge efter de regler, der gælder for ledige.
Ferien skal placeres og  

 afholdes efter reglerne i ferieloven.
Medlemmet skal dog senest 14 dage før  

 ferien underrette Arbejdsformidlingen om tidspunktet for feriens afholdelse.
 Stk. 2.  Ved kollektiv ferielukning kan et medlem, som  

 deltager i aktiveringsordningen, i stedet for at afholde ferie vælge at  

 modtage dagpenge efter de almindelige regler herom.
 Stk. 3.  Ved opgørelse af et medlems ret til  

 feriedagpenge skal der ske fradrag for den ferie med feriegodtgørelse eller  

 løn, som medlemmet har optjent i aktiveringsordningen, jf. § 3 i Direktoratet  

 for Arbejdsløshedsforsikringens bekendtgørelse om feriedagpenge.
Oplysningspligt, tilbagebetaling og kasseansvar § 15.  Et medlem, som er beskæftiget i  

 aktiveringsordningen, har pligt til at underrette arbejdsløshedskassen om  

 forhold, der har betydning for medlemmets dagpengeret.
 Stk. 2.  Har et medlem, som er beskæftiget i  

 aktiveringsordningen, givet arbejdsløshedskassen urigtige oplysninger eller  

 fortiet omstændigheder, der er af betydning for medlemmets ret til dagpenge,  

 eller i øvrigt mod bedre vidende været årsag til, at der uberettiget er  

 overført dagpenge efter § 1, stk. 3 eller stk. 4, skal medlemmet  

 tilbagebetale det beløb, som er overført med urette. § 86 og § 87 i lov om  

 arbejdsformidling og arbejdsløshedsforsikring m.v. finder tilsvarende  

 anvendelse.
 Stk. 3.  I tilfælde, hvor der er overført beløb efter  

 stk. 2 med urette, har kassen ikke krav på refusion fra statskassen efter §  

 79 i lov om arbejdsformidling og arbejdsløshedsforsikring m.v. for et beløb,  

 svarende til det med urette overførte beløb, medmindre den fejlagtige  

 overførsel skyldes medlemmets svigagtige forhold eller kommunen.
Klageadgang § 16.  Arbejdsløshedskassens afgørelser i spørgsmål om  

 aktiveringsordning ved hjemmehjælp og dagpasning af børn kan af den,  

 afgørelsen vedrører, indbringes for direktøren for arbejdsløshedsforsikringen  

 inden 4 uger efter, at klageren har fået meddelelse om afgørelsen, jf. § 97  

 i, i lov om arbejdsformidling og arbejdsløshedsforsikring m.v.
 Stk. 2.  Direktøren for arbejdsløshedsforsikringen kan  

 se bort fra klagefristen i stk. 1, når der er særlig grund hertil.
 § 17.  Direktøren for arbejdsløshedsforsikringens  

 afgørelser kan indbringes for Arbejdsmarkedets Ankenævn inden for samme frist  

 som i § 16, stk. 1.
 Stk. 2.  Arbejdsmarkedets Ankenævn kan se bort fra  

 klagefristen i stk 1, når der er særlig grund hertil.
 Ikrafttræden m.v.
 § 18.  Bekendtgørelsen træder i kraft den 1. september  

 1992 og er gældende indtil den 1. januar 1994.
 § 19.  Der udarbejdes en vejledning om anvendelsen af  

 bekendtgørelsen.
