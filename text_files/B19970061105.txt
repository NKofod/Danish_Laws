 I medfør af § 4 og § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995 fastsættes:
 § 1.  Fremstilleren af lægemidlet skal sikre, at  

 lægemidlet og enhver råvare (lægemiddelstof, hjælpestof eller emballage), der  

 anvendes til fremstilling af lægemidlet, er af tilfredsstillende kvalitet.
§ 2.  Kvaliteten af et lægemiddel og af en råvare, der  

 anvendes til fremstilling af lægemidlet, skal fastlægges ved hjælp af en  

 specifikation.
Specifikationen skal omfatte de til fastlæggelse af kvaliteten  

 nødvendige angivelser af:
1. lægemidlets eller råvarens oprindelse,  

 sammensætning og fremstillingsmåde, 2. de anvendte afprøvningsmetoder med tilhørende  

 grænser, 3. opbevaringsbetingelser.
§ 3.  Kvaliteten af et lægemiddel skal, når intet  

 andet er godkendt, fastlægges i overensstemmelse med de standarder og regler,  

 som er bekendtgjort i den på fremstillingstidspunktet gældende udgave af  

 Danske Lægemiddelstandarder (jf. § 6) samt under fornøden hensyntagen til  

 gældende EU guidelines, jf.
Danske Lægemiddelstandarder.
Stk. 2.  Kvaliteten af en råvare, der anvendes til  

 fremstilling af lægemidler, skal, når intet andet er godkendt, fastlægges i  

 overensstemmelse med de standarder og regler, som er bekendtgjort i den på  

 fremstillingstidspunktet gældende udgave af Danske Lægemiddelstandarder (jf.  

 § 6) samt under fornøden hensyntagen til gældende EU guidelines, jf.
Danske  

 Lægemiddelstandarder.
Stk. 3.  Uanset bestemmelserne i stk. 1 og 2 kan  

 kvaliteten af et lægemiddel, som ikke er beregnet for det danske marked,  

 eller af en råvare, der anvendes til fremstilling af lægemidlet, fastlægges i  

 overensstemmelse med andre standarder og regler, såfremt det kan dokumenteres  

 at disse er fastsat af myndighederne i importlandet, eller fastsat af  

 udbyderen i forbindelse med udbud fra en international eller national  

 hjælpeorganisation.
Såfremt specifikationen i sådanne tilfælde udgøres af  

 henvisning til en farmakope, skal der være tale om den på  

 fremstillingstidspunktet gældende udgave af farmakopeen.
 § 4.  Specifikationen for en farmaceutisk specialitet,  

 for hvilken der kræves en markedsføringstilladelse, og for enhver råvare, der  

 anvendes til fremstilling af specialiteten, godkendes i forbindelse med  

 ansøgning om udstedelse af markedsføringstilladelse.
 Stk. 2.  I de tilfælde, hvor en i henhold til stk. 1  

 godkendt specifikation for et lægemiddel udgøres af en standard optaget i  

 Danske Lægemiddelstandarder eller i en farmakope, skal der være tale om den  

 på lægemidlets fremstillingstidspunkt gældende udgave.
 Stk. 3.  I de tilfælde, hvor en i henhold til stk. 1  

 godkendt specifikation for en råvare udgøres af en standard optaget i Danske  

 Lægemiddelstandarder eller i en farmakope, skal der være tale om den på  

 råvarens anvendelsestidspunkt gældende udgave.
Stk. 4.  I de tilfælde, hvor en i henhold til stk. 1  

 godkendt specifikation for et lægemiddel eller en råvare ikke eller kun  

 delvis udgøres af en standard optaget i en gældende udgave af en farmakope  

 eller i Danske Lægemiddelstandarder, skal specifikationen løbende ændres i  

 overensstemmelse med udviklingen inden for kvalitetsnormer for tilsvarende  

 lægemidler eller råvarer.
Såfremt der i sådanne tilfælde senere bliver  

 fastsat en standard i Danske Lægemiddelstandarder, skal specifikationen for  

 den farmaceutiske specialitet eller råvaren ændres i overensstemmelse hermed.  

 De foretagne ændringer i specifikationen skal godkendes af  

 Lægemiddelstyrelsen.
§ 5.  Et lægemiddel skal på fremstillingstidspunktet  

 og inden for den fastsatte opbevaringstid (der kan maksimalt fastsættes 5 år)  

 opfylde den specifikation, der er gældende på fremstillingstidspunktet,  

 henholdsvis under opbevaringsperioden.
For lægemidler, der ikke fordrer  

 markedsføringstilladelse, kan der uden dokumentation maksimalt fastsættes en  

 opbevaringstid på 2 år.
Stk. 2.  En råvare, der anvendes til fremstilling af  

 lægemidler, skal på anvendelsestidspunktet opfylde specifikationen for  

 råvaren.
Hvis specifikationen for en råvare ændres, må lagerholdte batcher af  

 råvaren, med mindre andet er fastsat, anvendes inden for den periode der er  

 fastsat inden retest (fornyet afprøvning efter specifikationen), såfremt de  

 opfylder den indtil ændringstidspunktet gældende specifikation.
Efter udløbet  

 af retest perioden må råvaren anvendes, såfremt det i umiddelbar tilknytning  

 til anvendelsen sikres, at den opfylder den gældende specifikation.
 § 6.  Standarder for lægemiddelformer, lægemidler og  

 råvarer til fremstilling af lægemidler samt visse regler for lægemidlers  

 fremstilling, kontrol og lagerhold bekendtgøres af Lægemiddelstyrelsen i  

 Danske Lægemiddelstandarder.
 Stk.2.  Lægemiddelstyrelsen indrykker i Statstidende en  

 meddelelse om tidspunktet for ikrafttrædelse af eller rettelser og tillæg til  

 Danske Lægemiddelstandarder med oplysning om, hvor de ny tekster kan  

 erhverves.
 § 7.  Med bøde straffes den, der overtræder § 1, § 2,  

 § 3, stk. 1 og 2, § 4, stk. 4 eller § 5.
 Stk. 2.  Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 49 af 8. januar 1987 om  

 lægemidlers kvalitet ophæves.
