 Erstatningsansvarslovens § 26 A, godtgørelse til efterladte, nævnets j.nr. 10-520-18240 m.fl.
 Nævnet afslog i j.nr. 10-520-18240 m.fl. at tilkende efterladte godtgørelse til afdødes børn.
Ansøgerne var børn af afdøde, der døde som følge af påsejling af mole med motorbåd.
Afdøde var passager.
Motorbådsføreren var beruset og blev dømt for overtrædelse af straffelovens § 241 samt for spiritussejlads.
Nævnet fandt ikke, at det omhandlede dødsfald var sket under sådanne kvalificerende omstændigheder, at det måtte antages, at der var tale om en særlig følelsesmæssig belastning eller krænkelse for ansøgerne.
Nævnet lagde vægt på, at motorbådsføreren ikke forsætligt havde forvoldt afdødes død, men at det skete uagtsomt ved påsejling af en mole.
