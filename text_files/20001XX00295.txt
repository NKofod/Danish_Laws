Skriftlig fremsættelse (8. februar  

 2001) Økonomiministeren (Mariannne Jelved):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 forsikringsvirksomhed, lov om Arbejdsmarkedets Tillægspension, lov om  

 Lønmodtagernes Dyrtidsfond, lov om sikring mod følger af  

 arbejdsskade samt lov om forsikringsmæglervirksomhed.  

(Midlertidig bestemmende indflydelse for institutionelle investorer,  

 formidling af forsikringsprodukter, forsikringsselskabers etablering af  

 filialer i andre lande og bidrag til Finanstilsynet fra ATP, LD og  

 AES).
(Lovforslag nr.
L 167).
 Hovedformålet med lovforslaget er at skabe  

 større klarhed omkring erhvervsdrivendes pligter ved  

 forsikringsformidling samt at skabe mere smidige regler om aktivt ejerskab.
Med lovforslaget skabes der således mulighed for, at  

 institutionelle investorer midlertidigt kan udøve bestemmende  

 indflydelse på en anden virksomhed med henblik på at sikre  

 allerede foretagne investeringer i denne virksomhed.
Herudover foreslås  

 en præcisering af reglerne om forsikringsformidling, således at  

 der blandt andet sker en tydeliggørelse af den oplysnings- og  

 skiltningspligt, der påhviler erhvervsdrivende ved formidling af  

 forsikringer til deres kunder.
 Som led i tilsynet med den finansielle sektor  

 foreslås desuden en udvidelse af forsikringsselskabers pligt til at  

 give meddelelse til Finanstilsynet ved etablering af filialer i andre lande.
 Lovforslaget indeholder endvidere en harmonisering af  

 reglerne om bidragsbetaling til Finanstilsynet for ATP, LD og AES med  

 reglerne for de øvrige brancher og virksomheder under Finanstilsynets  

 tilsyn i overensstemmelse med i lov nr. 1329 af 20. december 2000.
Herudover foreslås reglerne om ATP og LD s ledelses  

 adgang til optagelse af lån i euro mod pant i fast ejendom harmoniseret  

 med de foreslåede regler for finansielle virksomheder i forslag til lov  

 om finansiel virksomhed.
Endelig foreslås, at LD s medlemmer gives  

 mulighed for at lade deres opsparing forblive i LD efter det fyldte 70.  

 år.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
