Bekendtgørelse om nedsat afgiftssats på elektricitet, der leveres direkte til fartøjer, som ligger ved kaj i en havn I medfør af § 11 b, stk. 7, i lov om afgift af elektricitet, jf. lovbekendtgørelse nr. 1321 af 26. august 2020, fastsættes:
§ 1. § 11 b, stk. 3-5, i lov om afgift af elektricitet, finder anvendelse fra den 18. juni 2021 til den 17. juni 2027, jf.
Rådets gennemførelsesafgørelse (EU) 2021/922 af 7. juni 2021 om tilladelse til Danmark til at anvende en nedsat afgiftssats på elektricitet, der leveres direkte til fartøjer, som ligger ved kaj i en havn.
 § 2. Bekendtgørelsen træder i kraft den 18. juni 2021.
