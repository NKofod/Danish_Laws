 I medfør af § 28 i militær retsplejelov, lov nr. 218 af 26. april 1973,  

 fastsættes:
 § 1.  De regler, der i § 27 i militær retsplejelov,  

 lov nr. 218 af 26. april 1973, er givet om adgang til i visse tilfælde at  

 nedsætte forhørsretter, om disse retters sammensætning og kompetence m.v.,  

 gælder for enheder af forsvaret, der er stationeret i Grønland samt for den  

 danske militære styrke til rådighed for De forenede Nationer i Cypern.
 § 2.  Bekendtgørelsen træder i kraft den 1. april  

 1974.
 Stk. 2.  Samtidig ophæves forsvarsministeriets  

 bekendtgørelser nr. 249 af 24. september 1956 og nr. 151 af 13. maj 1964 om  

 ikrafttræden af militær retsplejelovs § 43 for enheder af forsvaret  

 stationeret i Grønland og den danske militære styrke til rådighed for De  

 forenede Nationer i henholdsvis Suez-området og Cypern.
 Forsvarsministeriet, den 11. marts 1974.
 Brøndum.
/V.
Gyde.
