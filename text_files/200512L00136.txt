Fremsat den 25. januar 2006 af indenrigs- og sundhedsministeren (Lars Løkke  

 Rasmussen) Forslag til Lov om kommuners og regioners anvendelse af fast  

 ejendom  

  

 og løsøre til brug for reklamering for andre § 1.  

  

 Denne lov gælder for kommuners og regioners anvendelse af fast ejendom og  

 løsøre  

 til brug for reklamering for andre, medmindre andet er bestemt i anden  

 lovgivning.
 § 2.  

  

 Kommunalbestyrelser og regionsråd kan, medmindre andet følger af §§ 3-5,  

 anvende fast ejendom og løsøre til brug for reklamering for andre, medmindre  

 kommunalbestyrelsen eller regionsrådet overvejende anvender disse med henblik  

 på løsning af opgaver, som kommunalbestyrelsen eller regionsrådet efter  

 lovgivningen er forpligtet til at varetage.
 Stk. 2.  

  

 Kommunalbestyrelser og regionsråd kan, medmindre andet følger af §§ 3-5,  

 endvidere anvende køretøjer, der ikke overvejende anvendes til  

 personbefordring, til brug for reklamering for andre.
 § 3.  

  

 K  

 ommunalbestyrelser og regionsråd kan  

 ikke anvende fast ejendom og løsøre til brug for reklamering for  

 arbejdsgiverorganisationer, fagforeninger, religiøse bevægelser, politiske  

 partier, politiske bevægelser samt valgte medlemmer eller opstillede  

 kandidater  

 til politiske forsamlinger.
 § 4.  

  

 Kommunalbestyrelser og regionsråd  

 kan ikke anvende kommunalt eller regionalt ansattes beklædning til brug for  

 reklamering for andre.
 § 5.  

  

 Kommunalbestyrelser og regionsråd kan ikke anvende fast ejendom eller løsøre  

 til brug for reklamering for andre, såfremt reklameringen ikke er i  

 overensstemmelse med markedsføringsloven eller anden lovgivning.
 § 6.  

  

 Kommunalbestyrelser og regionsråd skal opkræve markedspris for ydelser  

 omfattet  

 af § 2.
 § 7.  

  

 Loven træder i kraft den 1. juli 2006.
 § 8.  

  

 Loven finder anvendelse for amtskommuner frem til den 1. januar 2007.
 § 9.  

  

 Loven finder anvendelse på  

 kommunalbestyrelsers og amtsråds aftaler omfattet af § 2, der er indgået  

 inden denne lovs ikrafttræden, og som ikke er omfattet af anden lovgivning.
 § 10.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets hovedindhold Lovforslaget giver i videre omfang end i dag  

 kommunalbestyrelser og regionsråd adgang til inden for de rammer, der  

 udstikkes  

 i lovforslaget, at anvende fast ejendom og løsøre til brug for reklamering  

 for  

 andre.
Formålet med lovforslaget er at give kommunalbestyrelser og regionsråd  

 en bredere adgang til supplerende finansiering af de opgaver, kommuner og  

 regioner i forvejen varetager, når dette sker under hensyntagen til den  

 neutralitet og saglighed, der bør gælde for kommuners og regioners  

 opgavevaretagelse.
Med lovforslaget får kommuner og regioner adgang til at  

 bruge fast ejendom og løsøre, der anvendes til løsningen af såkaldte  

 fakultative opgaver, til reklamering for andre.
Fakultative opgaver er  

 opgaver,  

 som kommunalbestyrelsen henholdsvis regionsrådet kan varetage, men ikke er  

 forpligtet til at varetage.
 Fast ejendom og løsøre, som overvejende anvendes med  

 henblik på løsningen af opgaver, som kommunalbestyrelsen henholdsvis  

 regionsrådet er forpligtet til at varetage (obligatoriske opgaver), herunder  

 afgørelsessager, kan således ikke anvendes til brug for reklamering for  

 andre,  

 medmindre der er tale om køretøjer, der ikke overvejende anvendes til  

 personbefordring.
Det bemærkes, at lovforslaget alene giver kommunalbestyrelser  

 og regionsråd en adgang til at anvende fast ejendom og løsøre til brug for  

 reklamering for andre.
Lovforslaget indebærer ikke, at kommunalbestyrelser og  

 regionsråd bliver forpligtet til at anvende denne adgang.
2. Lovforslagets baggrund og formål 2.1. Lovforslagets baggrund Baggrunden for lovforslaget er en konkret tilsynssag  

 vedrørende lovligheden af, at et kommunalt plejehjem får stillet en bus  

 gratis  

 til rådighed mod, at bussen til gengæld bærer reklamer.
Bussen skulle  

 anvendes  

 til at køre plejehjemsbeboerne til forskellige fritidsaktiviteter samt tage  

 på  

 udflugter med beboerne.
Sagen førte til, at Indenrigs- og Sundhedsministeriet  

 ved brev af 1. juli 2005 udtalte, at den  

 pågældende kommune ikke med hjemmel i  

 de almindelige kommunalretlige grundsætninger  

 om kommuners opgavevaretagelse  de såkaldte  

 kommunalfuldmagtsregler  kunne anvende det pågældende  

 reklamefinansierede  

 køretøj.
Regeringen har efter drøftelse med KL og i lyset af, at en  

 række kommuner benytter sig af reklamefinansierede busser, fundet, at der er  

 behov for at lovliggøre den nævnte brug af reklamefinansierede køretøjer.  

 Endvidere er privat reklamefinansiering af kommunale ydelser et område i  

 udvikling.
Regeringen foreslår derfor, at den nye lov ikke alene skal gælde  

 for  

 reklamefinansiering af kommunale køretøjer, men at loven skal give  

 kommunalbestyrelser og regionsråd en bredere adgang til at reklamefinansiere  

 deres opgaver ved brug af fast ejendom og løsøre, der anvendes i forbindelse  

 med løsning af deres fakultative opgaver.
 KL`s bestyrelse har den 25. november 2005 tilsluttet sig  

 principperne bag det foreliggende lovforslag, jf. afsnit 3.
2.2. Gældende ret S  

 pørgsmålet om,  

 hvorvidt  

  

 kommuner  

  

 lovligt kan anvende  

 deres faste ejendom og løsøre til brug for reklamering for andre, er ikke i  

 almindelighed reguleret i den skrevne lovgivning.  

 Lov om offentlige veje  

 (lovbekendtgørelse nr. 671 af 19. august 1999) indeholder dog hjemmel til, at  

 kommunalbestyrelsen som vejmyndighed kan opkræve betaling for udstedelse af  

 tilladelse til opsætning af reklamer på  

 det  

 til en kommunal vej hørende areal, herunder f.eks. kommunale buslæskure og  

 informationstavler,  

 jf. lovens § 102.
 Spørgsmålet skal  

 derudover  

 vurderes ud fra kommunalfuldmagtsreglerne.
Det følger af  

 kommunalfuldmagtsreglerne,  

 at  

 salg af reklameydelser i visse tilfælde  

 kan betragtes som accessorisk til varetagelsen af en i øvrigt lovlig kommunal  

 opgave.
Det er således antaget, at en kommune lovligt kan sælge reklameplads  

 i  

 form af bandereklamer på idrætsanlæg.
Baggrunden herfor er, at det blandt  

 andet  

 som følge af den lange tradition for bandereklamer på idrætsanlæg antages, at  

 bandereklamer på idrætsanlæg har en nær og naturlig sammenhæng med den  

 lovlige  

 kommunale opgave at opføre og drive et idrætsanlæg.
Kommunerne kan endvidere  

 som offentlige myndigheder modtage gaver til brug for varetagelse af  

 kommunale  

 opgaver, ligesom en kommune i den forbindelse må informere om, hvem kommunen  

 har modtaget gaven fra.
Der kan f.eks. være tale om, at en privat betaler for  

 et legestativ i en børnehave mod opsætning af et messingskilt med oplysning  

 om,  

 hvem der har sponsoreret det pågældende legestativ.
Det er dog af afgørende  

 betydning, at informationen ikke har karakter af generel markedsføring af  

 sponsorens navn eller produkter.
Det fremgår af § 5, stk. 1, i regionsloven (lov  

 nr. 537 af 24. juni 2005 om regioner og om nedlæggelse af amtskommunerne,  

 Hovedstadens Udviklingsråd og Hovedstadens Sygehusfællesskab), at  

  

 regionerne  

  

 har ansvaret for en række  

 positivt afgrænsede opgaver.
Regionerne kan således varetage opgaver inden  

 for  

 sundhedsområdet, regional udvikling, det sociale område,  

 undervisningsområdet,  

 trafikområdet og visse begrænsede opgaver inden for miljøområdet.
Regionerne kan ikke varetage andre opgaver end de i  

 regionslovens § 5, stk. 1, nævnte.
Det indebærer, at  

 kommunalfuldmagtsreglerne ikke finder anvendelse for regionernes virksomhed.
 Regionerne kan dog som offentlige myndigheder og under de  

 samme betingelser, der gælder for kommunerne, jf. ovenfor, modtage gaver til  

 brug for varetagelse af regionale opgaver og informere om, hvem gaven er  

 modtaget fra.
Regionerne kan endvidere som offentlige myndigheder i  

 fornødent omfang producere varer og tjenesteydelser til eget brug.
Regionerne  

 kan også foretage dispositioner med henblik på at informere om regionernes  

 virksomhed og repræsentere regionerne udadtil.
Der henvises til  

 bemærkningerne  

 til regionslovens § 5, stk. 2.
 Det bemærkes endvidere,  

 at det følger af § 3 i l  

 ov om trafikselskaber (lov nr. 582 af 24.  

 juni 2005), der træder i kraft pr. 1. januar 2007, at  

  

 trafikselskaber  

  

 har mulighed for at få indtægter fra salg af  

 reklamepladser i busser.
2.3. Lovforslagets formål Formålet med lovforslaget er at give kommunalbestyrelser og  

 regionsråd en bredere adgang til supplerende finansiering af de opgaver,  

 kommuner og regioner i forvejen varetager, når dette sker under hensyntagen  

 til  

 den neutralitet og saglighed, der bør gælde for kommuners og regioners  

 opgavevaretagelse.
Lovforslaget giver derfor mulighed for at anvende  

 kommuners  

 og regioners aktiver, der anvendes med henblik på løsning af fakultative  

 opgaver, til brug for reklamering for andre.
 Endvidere gives der adgang til, at kommuner og regioner kan  

 anvende køretøjer, der ikke overvejende anvendes til personbefordring, til  

 brug  

 for reklamering for andre, uanset om køretøjet anvendes til løsning af  

 obligatoriske opgaver.
Med lovforslaget ønsker regeringen at bidrage til, at kommuner  

 og regioner får friere hænder i forbindelse med finansieringen af deres  

 opgavevaretagelse.
De indtægter, kommuner og regioner får ved  

 reklamefinansiering,  

 kan anvendes til forhøjelser af det generelle serviceniveau, uden at det  

 påvirker kommunens henholdsvis regionens generelle økonomiske ramme.
 Lovforslaget bygger på tillid til, at kommunalbestyrelser  

 og regionsråd, inden for de rammer, der udstikkes i lovforslaget, vil være  

 bedst egnede til at foretage den fornødne afvejning af på den ene side  

 hensynet  

 til neutralitet og saglighed og på den anden side hensynet til at skaffe sig  

 supplerende finansiering, når de skal afgøre, om de vil anvende fast ejendom  

 og  

 løsøre til brug for reklamering for andre.
3. Lovforslagets indhold 3.1. Hensynet til det kommunale selvstyre Lovforslaget giver kommuner og regioner en adgang til at  

 anvende reklamefinansiering.
Kommuner og regioner bliver dog ikke forpligtede  

 til at anvende denne adgang.
Det er således op til den enkelte  

 kommunalbestyrelse  

 henholdsvis det enkelte regionsråd at bestemme, hvorvidt de vil benytte  

 adgangen til at anvende fast ejendom og løsøre til brug for reklamering for  

 andre.  

 Kommunalbestyrelsen og regionsrådet kan endvidere opstille andre lovlige  

 betingelser for anvendelse af kommunens henholdsvis regionens faste ejendom  

 og  

 løsøre til brug for reklamering for andre, som ikke er indeholdt i loven.
Det  

 vil eksempelvis være i overensstemmelse med grundsætningen om saglighed i  

 forvaltningen, hvis kommunen eller regionen forbyder reklamer af et bestemt  

 indhold, f.eks. reklamer for alkohol, når kommunens henholdsvis regionens  

 faste  

 ejendom og løsøre anvendes til brug for reklamering for andre.
Af hensyn til respekten for det kommunale selvstyre  

 opstilles der ikke kvantitative begrænsninger for reklamefinansiering.
Der  

 fastsættes således ikke begrænsninger for, i hvor stort omfang kommuner og  

 regioner må anvende reklamefinansiering til varetagelse af deres opgaver, så  

 længe  

 betingelserne i loven er opfyldt.
Af samme årsag opstilles der ikke krav om, at indgåelse af  

 aftaler om reklamering skal bortforpagtes.
Kommunalbestyrelsen henholdsvis  

 regionsrådet kan således ved brug af egne ansatte eller ved brug af tredje  

 mand  

 indgå aftaler om reklamering.
 Der opstilles endvidere ikke begrænsninger med hensyn til,  

 hvorledes de indtægter, kommuner og regioner får ved salg af reklameplads på  

 kommunens henholdsvis regionens faste ejendom og løsøre, skal anvendes.  

 Kommunalbestyrelser  

 og regionsråd kan således frit disponere over disse midler med henblik på  

 varetagelse af kommunalbestyrelsens henholdsvis regionsrådets opgaver,  

 herunder  

 obligatoriske opgaver.
3.2. Princippet om, at loven viger for anden  

 lovgivning Loven skal alene finde anvendelse, medmindre andet er  

 bestemt i anden lovgivning, jf. lovforslagets  

  

 § 1.  

  

 Det indebærer blandt  

 andet, at kommunernes allerede eksisterende adgang til at sælge reklameplads  

 i  

 form af bandereklamer på idrætsanlæg med hjemmel i kommunalfuldmagtsreglerne  

 ikke berøres af lovforslaget.
Der henvises til afsnit 2.2.
3.3. Princippet om kommunalbestyrelsers og  

 regionsråds neutralitet i forhold til opgavevaretagelsen Med lovforslaget får kommuner og regioner adgang til at  

 bruge  

  

 fast ejendom og løsøre  

  

 , der  

 anvendes med henblik på løsning af fakultative opgaver, til reklamering for  

 andre, jf. lovforslagets  

  

 § 2, stk. 1,  

 1. led.
Ved løsning af fakultative opgaver gør hensynet til, at  

 kommunalbestyrelsen henholdsvis regionsrådet fremtræder med den fornødne  

 neutralitet, og hensynet til borgernes ønsker om ikke at blive udsat for  

 reklamering,  

 sig ikke gældende med samme styrke i forhold til ydelser, kommuner og  

 regioner  

 er forpligtet til at stille til rådighed for borgerne.
Det er på den baggrund  

 regeringens opfattelse, at kommuner og regioner skal have adgang til at sælge  

 reklameplads på fast ejendom og løsøre, der anvendes til løsning af  

 fakultative  

 opgaver.
Det indebærer, at f.eks. idrætsanlæg, forsamlingshuse, vandrerhjem  

 og kulturhuse  

 kan anvendes til brug for reklamering for andre.
Fast ejendom og løsøre, der overvejende anvendes med  

 henblik på løsning af opgaver, kommunalbestyrelsen henholdsvis regionsrådet  

 er  

 forpligtet til at varetage (obligatoriske opgaver), kan ikke anvendes til  

 brug  

 for reklamering for andre, jf. lovforslagets  

  

 § 2, stk. 1, 2. led.
Bestemmelsen omfatter ydelser, som  

 borgerne  

 har retskrav på.
Reklamer på sådanne ejendomme og løsøre vil kunne modvirke  

 borgernes oplevelse af, at kommunalbestyrelser og regionsråd fremtræder med  

 den  

 fornødne neutralitet og saglighed i forhold til borgeren.
Endvidere vil  

 reklamer på f.eks. skoler og hospitaler kunne virke anstødelige for borgeren,  

 der ikke ønsker ved modtagelsen af de ydelser, kommunen eller regionen er  

 forpligtet til at stille til rådighed, at blive udsat for reklamering.
Obligatoriske opgaver omfatter tillige behandlingen af  

 sager, hvori kommunalbestyrelsen eller regionsrådet har truffet eller vil  

 træffe afgørelse som forvaltningsmyndighed (afgørelsessager). Opsætning af  

 reklameskilte på f.eks. rådhuset eller kommunale socialkontorer vil således  

 ikke være lovligt.
Baggrunden herfor er, at kommunalbestyrelser og regionsråd  

 i  

 forbindelse med behandlingen af afgørelsessager skal være saglige og  

 neutrale.  

 Reklamer på fast ejendom og løsøre, der anvendes i forbindelse med  

 afgørelsessager, vil kunne fremkalde en opfattelse af, at  

 kommunalbestyrelsers  

 og regionsråds behandling ikke fremtræder med den fornødne saglighed og  

 neutralitet i forhold til borgeren.
Kommunalbestyrelser og regionsråd kan endvidere anvende  

  

 køretøjer,  

  

 der ikke overvejende anvendes  

 til personbefordring, til brug for reklamering for andre, også ved  

 varetagelsen  

 af obligatoriske opgaver, jf. lovforslagets  

  

 § 2,  

 stk. 2. Der er tale om en bredere adgang til reklamefinansiering ved  

 brug af sådanne køretøjer end andet løsøre.
Baggrunden herfor er, at det  

 hensyn  

 til neutralitet, der har begrundet undtagelserne vedrørende obligatoriske  

 opgaver,  

 ikke i samme grad gør sig gældende vedrørende køretøjer, der ikke overvejende  

 anvendes til personbefordring.
Den foreslåede bestemmelse indebærer, at det  

 bliver lovligt at sælge reklameplads på kommunens renovationsbiler og  

 køretøjer, der anvendes til kommunens vejvæsen, idet disse ikke overvejede  

 anvendes til personbefordring.
Derimod bliver det ikke lovligt at reklamere  

 på  

 køretøjer, der anvendes til ambulancekørsel, eller køretøjer, der anvendes af  

 den kommunale hjemmehjælp.
Kommunalbestyrelser og regionsråd kan ikke anvende fast  

 ejendom og løsøre til brug for reklamering for arbejdsgiverorganisationer,  

 fagforeninger,  

 religiøse bevægelser, politiske partier, politiske bevægelser samt valgte  

 medlemmer eller opstillede kandidater til politiske forsamlinger, jf.  

 lovforslagets  

  

 § 3. Baggrunden herfor er, at  

 reklamering for disse vil kunne virke anstødelig for borgeren og modvirke  

 borgerens oplevelse af, at kommunalbestyrelser og regionsråd fremtræder med  

 den  

 fornødne neutralitet.
Det bemærkes, at der er en tilsvarende betingelse i  

 § 76, stk. 3, i lov om radio- og fjernsynsvirksomhed.
3.4. Hensynet til kommunalt og regionalt ansattes integritet Kommunalbestyrelser og regionsråd kan ikke anvende  

 kommunalt eller regionalt ansattes beklædning til brug for reklamering for  

 andre, jf. lovforslagets  

  

 § 4.  

  

 Baggrunden herfor er, at de kommunalt og regionalt ansatte ikke skal  

 forpligtes  

 til at agere som levende reklamesøjler.
3.5. Forholdet til anden lovgivning Kommunalbestyrelser og regionsråd kan ikke anvende fast  

 ejendom og løsøre til brug for reklamering for andre, hvis reklameringen ikke  

 er i overensstemmelse med markedsføringsloven eller lovgivningens øvrige  

 regler,  

 jf. lovforslagets  

  

 § 5.
Bestemmelsen indebærer således, at kommunalbestyrelser og  

 regionsråd er forpligtede til at iagttage anden lovgivning, herunder  

 markedsføringsloven, i forbindelse med den omhandlede anvendelse af fast  

 ejendom og løsøre.
Såfremt en påtænkt anvendelse af fast ejendom og løsøre  

 vil  

 være i strid med sådan lovgivning, er kommunalbestyrelsen eller regionsrådet  

 således  

 afskåret fra at lade fast ejendom og løsøre anvende til brug for reklamering  

 med hjemmel i denne lov.
Kommunalbestyrelser og regionsråd kan heller ikke anvende  

 kommunens henholdsvis regionens faste ejendom og løsøre til brug for  

 reklamering  

 for andre, hvis reklameringen ikke er i overensstemmelse med lovgivningens  

 øvrige regler.
Kommunalbestyrelser og regionsråd er således forpligtet til at  

 sikre sig, at eksempelvis reglerne i lov om forbud mod tobaksreklame m.v.  

 (lov  

 nr. 492 af 7. juni 2001) om forbud mod tobaksreklamer mv. er overholdt.
Den offentligretlige grundsætning om saglighed i  

 forvaltningen indebærer bl.a., at kommunalbestyrelser og regionsråd i  

 forbindelse med indgåelse af aftaler om anvendelse af fast ejendom og løsøre  

 til brug for reklamering for andre ikke må varetage usaglige hensyn.
Det  

 indebærer  

 f.eks., at en kommunalbestyrelse ikke lovligt kan betinge indgåelse af en  

 aftale om f.eks. levering af mad til ældre i kommunen af, at leverandøren  

 køber  

 reklameplads på kommunens idrætsanlæg.
3.6. Opkrævning af markedspris for ydelser omfattet  

 af loven Kommunalbestyrelser og regionsråd skal opkræve markedspris  

 for ydelser omfattet af loven, jf. lovforslagets  

  

 § 6. Kommunalbestyrelser og regionsråd skal i den forbindelse  

 udfolde rimelige bestræbelser med henblik på fastsættelse af markedsprisen.
4. Tilsyn med reglernes overholdelse Tilsynet med overholdelse af reglerne i lovforslaget skal  

 varetages af de almindelige kommunale tilsynsmyndigheder, dvs. de fem  

 tilsynsførende statsamtmænd og Indenrigs- og Sundhedsministeriet.
Det  

 bemærkes,  

 at det almindelige kommunale tilsyn fra den 1. januar 2007 varetages af de  

 fem  

 regionale statsforvaltninger, jf. § 47 i lov om kommunernes styrelse  

 (lovbekendtgørelse nr. 968 af 2. december 2003 som senest ændret ved § 9  

 i  

 lov nr. 542 af 24. juni 2005 om regional statsforvaltning), og Indenrigs- og  

 Sundhedsministeriet.
 De kommunale tilsynsmyndigheders kompetence vedrører alene  

 kommunalbestyrelsers og regionsråds overholdelse af de i denne lov fastsatte  

 betingelser for anvendelse af fast ejendom og løsøre til reklamering for  

 andre.  

 Tilsynsmyndighederne har ikke kompetence i forhold til den person eller  

 virksomhed, der står bag reklamen.
De kommunale tilsynsmyndigheder kan som led i tilsynet  

 indhente udtalelser fra andre myndigheder  f.eks.
Forbrugerombudsmanden  

  til  

 brug for vurderingen af, om en kommunes eller en regions faste ejendom og  

 løsøre anvendes til reklamering, som er i strid med lovgivningen.
 Tilsynsmyndighederne vil efter omstændighederne kunne  

 anvende de i lov om kommunernes styrelse hjemlede sanktioner over for en  

 kommunalbestyrelse eller et regionsråd, hvis kommunens eller regionens faste  

 ejendom og løsøre anvendes til reklamering i strid med denne lov, herunder  

 reklamering, der er i strid med markedsføringsloven eller anden lovgivning.
5. Økonomiske og administrative konsekvenser for  

 stat, kommuner og regioner Lovforslagets økonomiske konsekvenser for kommuner og  

 regioner beror på, i hvilket omfang kommunerne og regionerne gør brug af de  

 nye  

 muligheder i lovforslaget.
Lovforslagets økonomiske konsekvenser for kommuner  

 og regioner antages ikke at være af væsentligt omfang.
 Lovforslaget skønnes ikke at medføre administrative  

 konsekvenser for kommunerne og regionerne.
 Lovforslaget skønnes ikke at have økonomiske eller  

 administrative konsekvenser for staten.
6. Økonomiske og administrative konsekvenser for  

 erhvervslivet Lovforslaget vurderes alene at medføre strukturelle  

 økonomiske konsekvenser for erhvervslivet.
Lovforslaget vurderes at indeholde positive strukturelle  

 økonomiske konsekvenser for virksomheder, der ønsker at reklamere, idet  

 udbudet  

 af reklamepladser vil blive udvidet.
Lovforslaget vurderes samtidig at  

 indeholde negative strukturelle økonomiske konsekvenser for virksomheder, der  

 formidler reklamer, idet konkurrencen på markedet vil blive forøget.  

 Forslagets  

 positive og negative virkninger må antages at opveje hinanden.
Forslaget har været sendt til Erhvervs- og  

 Selskabsstyrelsens center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen har vurderet, at forslaget ikke indeholder  

 administrative konsekvenser for erhvervslivet.
Forslaget har derfor ikke  

 været  

 forelagt Økonomi- og Erhvervsministeriets virksomhedspanel.
7. Administrative konsekvenser for borgerne Lovforslaget vurderes ikke at have administrative  

 konsekvenser for borgerne.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Høring Lovforslaget har været sendt i høring hos Advokatsamfundet,  

 Amtsrådsforeningen, Dansk Arbejdsgiverforening, Dansk Handel og Service,  

 Danske  

 Busvognmænd, Dansk Industri, Dansk Marketing Forum, Datatilsynet, Det  

 Kommunale  

 Kartel, Forbrugerrådet, Forbrugerombudsmanden, Foreningen af  

 Statsautoriserede  

 Revisorer, Foreningen Danske Revisorer, Foreningen Registrerede Revisorer  

 FRR,  

 Funktionærernes og Tjenestemændenes Fællesråd, HK Handel, HTS, ICC Danmark,  

 Hovedstadens Udviklingsråd, Hovedstadens Sygehusfællesskab, Håndværksrådet,  

 KL,  

 Kommunale tjenestemænd og overenskomstansatte,  

 Kommunernes Revision,  

 Konkurrencerådet, Konkurrencestyrelsen,  

 LO.
11. Oversigt over konsekvenser af lovforslaget Positive konsekvenser Negative konsekvenser Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Positive og negative strukturelle konsekvenser udligner  

 hinanden Positive og negative strukturelle konsekvenser udligner  

 hinanden Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Efter lovforslagets  

  

 § 1  

  

 gælder loven for kommuners og regioners anvendelse af fast ejendom og løsøre  

 til brug for reklamering for andre, medmindre andet er bestemt i anden  

 lovgivning.
Efter lovforslagets § 1 gælder loven for  

  

 kommuner og regioner.  

  

 Lovforslaget  

 gælder også for kommunale fællesskaber, jf. § 60 i lov om kommunernes  

 styrelse (lovbekendtgørelse nr. 968 af 2. december 2003 som ændret ved  

 § 77 i lov nr. 537 af 24. juni 2005), idet disse betragtes som en art  

 specialkommuner til løsning af kommunale opgaver på det område,  

 som  

 fællesskabet omfatter.
Lovforslaget gælder ikke institutioner og selskaber  

 mv.,  

 der er organiseret på privatretligt grundlag.
Fast ejendom og  

 løsøre  

  

 omfatter alle fysiske aktiver såsom bygninger, grunde, køretøjer,  

 inventar, informationsbreve mv.
Elektroniske medier, f.eks. kommuners og  

 regioners hjemmesider, er derimod ikke omfattet.
 Ved  

  

 reklamering  

  

 forstås enhver form for kommunikation til en ubestemt flerhed af personer med  

 det formål at gøre opmærksom på et produkt eller en tjenesteydelse for at få  

 folk til at købe det pågældende produkt eller den pågældende tjenesteydelse.  

 Enhver form for reklame for et produkt eller en ydelse er således omfattet.
Lovforslaget gælder alene for kommuners og regioners  

  

 anvendelse  

  

 af fast ejendom og løsøre til  

 brug for reklamering for andre.
Kommuners og regioners anvendelse af fast  

 ejendom og løsøre forudsætter, at kommunen henholdsvis regionen har  

 privatretlig adkomst til at anvende disse til reklamering.
Som eksempel herpå  

 kan nævnes anlæg, der drives af private på kommunens/regionens vegne, og hvor  

 det er aftalt, at kommunen/regionen har adgang til at sælge reklameplads på  

 anlægget.
Anlæg, som ejes privat, men drives af de offentlige instanser, er  

 endvidere omfattet.
Lovforslaget vedrører imidlertid ikke reklamering ved  

 brug  

 af fast ejendom og løsøre, som andre end kommuner eller regioner har rådighed  

 over.
Dette gælder, uanset om den, der anvender aktivet i henhold til  

 lovgivningen, kun må anvende aktivet til reklamering efter tilladelse fra  

 kommunalbestyrelsen eller regionsrådet.
 Anvendelse af fast ejendom eller løsøre til reklamering  

 omfatter opsætning af reklamer på aktivet samt eksempelvis reklamering i form  

 af salg af navnerettigheder til et kommunalt idrætsanlæg.
 Lovforslaget omfatter også tilfælde, hvor kommuner og  

 regioner i forbindelse med aftalen om reklamering modtager fast ejendom eller  

 løsøre mod, at disse anvendes til brug for reklamering for andre.
Lovforslaget regulerer alene kommuners og regioners  

 anvendelse af fast ejendom og løsøre til brug for reklamering for  

  

 andre.
Kommuners og regioners adgang til  

 at gøre opmærksom på kommunens henholdsvis regionens navn og eksistens,  

 eksempelvis ved indgåelse af sponsoraftaler med sportsklubber på  

 markedsvilkår,  

 berøres ikke af lovforslaget.
Lovforslaget gælder for kommuners og regioners anvendelse  

 af fast ejendom og løsøre til brug for reklamering for andre,  

  

 medmindre andet er bestemt i anden lovgivning.  

  

 Loven viger således for anden lovgivning, herunder kommunalfuldmagtsreglerne.  

 Det indebærer bl.a., at den allerede eksisterende adgang, kommunerne i medfør  

 af kommunalfuldmagtsreglerne har til at sælge reklameplads i form af  

 bandereklamer på idrætsanlæg, ikke berøres af lovforslaget.
Der henvises til  

 afsnit 2.2. i de almindelige bemærkninger.
Kommuner og regioner kan som offentlige myndigheder modtage  

 gaver til brug for varetagelse af deres opgaver og informere om, hvem gaven  

 er  

 modtaget fra.
Der henvises til afsnit 2.2. i de almindelige bemærkninger.
Andre love kan også regulere kommuners og regioners adgang  

 til at opkræve betaling for opsætning af reklamer på henholdsvis kommunens og  

 regionens faste ejendom og løsøre.
Lov om offentlige veje (lovbekendtgørelse  

 nr. 671 af 19. august 1999) indeholder således hjemmel til, at  

 kommunalbestyrelsen som vejmyndighed kan opkræve betaling for udstedelse af  

 tilladelse til opsætning af reklamer på  

 det  

 til en kommunal vej hørende areal, herunder reklamer på f.eks. buslæskure og  

 informationstavler,  

 jf. lovens § 102. Bestemmelserne i lovforslaget vil således ikke finde  

 anvendelse ved opsætning af reklamer på det til en offentlig vej hørende  

 areal.
 Trafikselskabers adgang til at sælge reklameplads på deres  

 busser er pr. 1. januar 2007 ikke omfattet af lovforslaget.  

 Det følger af § 3 i l  

 ov om  

 trafikselskaber (lov nr. 582 af 24. juni 2005), der træder i kraft pr. 1.  

 januar 2007, at trafikselskaber har mulighed for at få indtægter fra salg af  

 reklamepladser i busser.
T  

 il § 2 Til stk. 1 Det fastslås i  

  

 § 2,  

 stk. 1,  

  

 at kommunalbestyrelser og regionsråd, medmindre andet følger  

 af §§ 3-5, kan anvende fast ejendom og løsøre til brug for reklamering  

 for  

 andre, medmindre kommunalbestyrelsen eller regionsrådet overvejende anvender  

 disse med henblik på løsning af opgaver, som kommunalbestyrelsen eller  

 regionsrådet efter lovgivningen er forpligtet til at varetage.
Bestemmelsen indebærer, at fast ejendom og løsøre,  

 kommunalbestyrelser og regionsråd anvender med henblik på løsning af  

 fakultative opgaver, kan anvendes til brug for reklamering for andre.  

 Fakultative opgaver er opgaver, som kommunalbestyrelsen henholdsvis  

 regionsrådet  

 i henhold til lovgivningen kan varetage, men ikke er forpligtet til at  

 varetage.
Som eksempler på fakultative opgaver kan nævnes kommunale opgaver  

 på  

 idræts- og kulturområdet.
Det indebærer, at f.eks. idrætsanlæg,  

 forsamlingshuse, vandrerhjem og kulturhuse kan anvendes til brug for  

 reklamering for andre.
 Bestemmelsen indebærer samtidig, at fast ejendom og løsøre,  

 kommunalbestyrelsen eller regionsrådet overvejende anvender med henblik på  

 løsning  

 af obligatoriske opgaver, ikke kan anvendes til brug for reklamering for  

 andre.  

 Obligatoriske opgaver er opgaver, som kommunalbestyrelsen eller regionsrådet  

 efter lovgivningen er forpligtet til at varetage.
Det skal bemærkes, at selvom kommunalbestyrelsens eller  

 regionsrådets forpligtelse til at præstere en ydelse beror på en meget  

 skønsmæssig vurdering, vil der være tale om en obligatorisk ydelse.
I andre  

 tilfælde er forpligtelsen til at stille en ydelse til rådighed gjort afhængig  

 af, om ydelsen i øvrigt stilles til rådighed af kommunalbestyrelsen efter  

 anden  

 lovgivning eller stilles til rådighed af private.
Uanset om de pågældende  

 andre  

 ydelser er fakultative, må den ydelse, kommunalbestyrelsen er pligtig til at  

 præstere, betragtes som lovpligtig.
F.eks. skal kommunalbestyrelsens  

 forpligtelser på dagpasningsområdet og området vedrørende tilbud til børn og  

 unge vurderes i sammenhæng med de tilbud, der drives af kommunen i medfør af  

 anden lovgivning eller drives i privat regi.
Kun hvis der ikke er et  

 tilstrækkeligt antal tilbud i privat regi, bliver kommunalbestyrelsen  

 forpligtet til selv at etablere sådanne tilbud til børn og unge.
 Fast ejendom og løsøre, der anvendes med henblik på at  

 opfylde en obligatorisk opgave, kan være den grund og bygning med tilhørende  

 inventar, hvor opgaven udføres, samt hjælpemidler og udstyr til brug for  

 ydelsen.
 Det indebærer, at kommunalbestyrelsen eksempelvis ikke kan  

 anvende folkeskolens undervisningslokaler til brug for reklamering for andre,  

 ligesom regionsrådet ikke kan sælge reklameplads på regionens  

 operationsstuer.  

 Bestemmelsen indebærer tillige, at en kommunalbestyrelse ikke lovligt vil  

 kunne  

 sælge reklameplads på siden af f.eks. kørestole, som kommunen er forpligtet  

 til  

 at stille til rådighed for borgeren.
 Obligatoriske opgaver omfatter tillige behandlingen af  

 sager, hvori kommunalbestyrelsen eller regionsrådet har truffet eller vil  

 træffe afgørelse som forvaltningsmyndighed (afgørelsessager).
Af fast ejendom og løsøre, der anvendes med henblik på  

 behandlingen af afgørelsessager, kan f.eks. nævnes kontorudstyr, IT-udstyr  

 samt  

 lokaliteter med tilknytning til afgørelsessager.
Bestemmelsen indebærer  

 således, at opsætning af reklameskilte på f.eks. rådhuset eller kommunale  

 socialkontorer ikke vil være lovlig.
Bestemmelsen stiller ikke krav om, at anvendelsen af et  

 givet aktiv skal være lovbestemt eller nødvendig for at løse den  

 obligatoriske  

 opgave.
Det er den konkrete anvendelse af det pågældende aktiv, der er  

 afgørende  

 for vurderingen af, om aktivet kan anvendes til brug for reklamering for  

 andre.
Afgrænsningen af, om fast ejendom eller løsøre  

  

 overvejende anvendes  

  

 til varetagelse af  

 obligatoriske eller fakultative opgaver, og om der er tale om et eller flere  

 aktiver, vil oftest følge af sagens natur.
Skolebygninger må således  

 eksempelvis antages overvejende at blive anvendt til varetagelsen af den  

 obligatoriske opgave at drive folkeskolen, uanset at skolebygningerne tillige  

 i  

 et vist omfang anvendes til mødevirksomhed samt kulturelle, idrætslige og  

 lignende formål.
Løsøre, der er placeret i en bygning, der overvejende  

 anvendes  

 til løsning af en obligatorisk opgave, må endvidere antages at blive anvendt  

 til samme formål som bygningen.
Det er således ikke alene løsørets  

 anvendelse,  

 men også løsørets placering, der er afgørende for, om et løsøre kan anvendes  

 til brug for reklamering.
Løsøre, der er placeret i skolebygningen, vil på  

 den  

 baggrund ikke kunne anvendes til brug for reklamering for andre.
 Kommunalbestyrelsen eller regionsrådet kan sælge  

 reklameplads på køretøjer, hvis køretøjet anvendes til løsning af en  

 fakultativ  

 opgave, jf. § 2, stk. 1. Herudover kan kommunalbestyrelsen og  

 regionsrådet  

 sælge reklameplads på køretøjer, der anvendes til obligatoriske opgaver, hvis  

 der  

 ikke overvejende er tale om personbefordring, jf. lovforslagets § 2,  

 stk.  

 2.
Køretøjer må antages at blive anvendt til den specifikke  

 opgave, køretøjet anvendes til.
Der skal således foretages en vurdering af,  

 hvorvidt den specifikke opgave, køretøjet anvendes til, er obligatorisk eller  

 fakultativ.
Plejehjemsbusser, der anvendes til befordring af  

 plejehjemsbeboere til forskellige fritidsaktiviteter, herunder udflugter, må  

 antages at blive anvendt til varetagelsen af den fakultative opgave at  

 tilbyde  

 plejehjemsbeboere forskellige fritidsaktiviteter.
Plejehjemsbusser kan  

 således  

 ikke antages at blive anvendt til varetagelsen af den obligatoriske opgave at  

 drive plejehjem.
 Begrænsningen om, at fast ejendom og løsøre ikke må  

 anvendes til brug for reklamering, såfremt de overvejende anvendes til  

 obligatoriske opgaver, knytter sig til anvendelsen af selve ejendommen eller  

 løsøret, der bruges til reklamering.
Begrænsningen knytter sig derimod ikke til anvendelsen af  

 det aktiv, som finansieres via det beløb, kommunen eller regionen modtager  

 for  

 reklameringen.
Lovligheden af en aftale om reklamering, skal således bedømmes  

 efter arten af det aktiv, som bruges til reklamering, ikke efter arten af den  

 ydelse, reklameringen skal anvendes til.
En aftale om reklamering, hvor  

 beløbet  

 skal anvendes til en lovpligtig kommunal ydelse, f.eks. drift af et  

 plejehjem,  

 vil således være lovlig i henhold til dette lovforslag, hvis det aktiv, som  

 anvendes til brug for reklamering for andre, f.eks. kommunens medborgerhus,  

 ikke anvendes som led i at præstere en obligatorisk ydelse.
 Kommunalbestyrelser og regionsråd kan således frit disponere  

 over sådanne indtægter både med henblik på varetagelse af  

 kommunalbestyrelsens  

 henholdsvis regionsrådets obligatoriske og fakultative opgaver.
Til stk. 2 Bestemmelsen i  

  

 § 2,  

 stk. 2,  

  

 indebærer, at kommunalbestyrelser og regionsråd endvidere kan  

 anvende køretøjer, der ikke overvejende anvendes til personbefordring, til  

 brug  

 for reklamering for andre.
Dette gælder uanset, om disse køretøjer anvendes  

 som  

 led i varetagelsen af en obligatorisk opgave, jf. stk. 1.
 Ved  

  

 køretøj  

  

 forestås indretning på hjul, bælter, valser, meder eller andet, som er  

 indrettet til kørsel på vej, og som ikke løber på skinner, jf. færdselslovens  

 § 2,  

 nr. 9 (lovbekendtgørelse nr. 1079 af 14. november 2005).
Bestemmelsen giver en bredere adgang til anvendelse af  

 køretøjer end andet løsøre til brug for reklamering for andre.
Om  

 begrundelsen  

 herfor henvises til afsnit 3.3. i lovforslagets almindelige bemærkninger.
Ved  

  

 personbefordring  

  

 forstås kørsel med personer.
Personbefordring kan være erhvervsmæssig, som  

 kræver  

 en tilladelse, eller ikke-erhvervsmæssig, som ikke kræver tilladelse.
 Der er således efter stk. 2 adgang til at sælge  

 reklameplads på køretøjer som f.eks. renovationsbiler og biler, der anvendes  

 til kommunens vejvæsen, idet disse køretøjer ikke overvejende anvendes til  

 personbefordring.
 Køretøjer, der overvejende anvendes til personbefordring,  

 kan derimod alene anvendes til brug for reklamering for andre som led i  

 varetagelsen af en fakultativ opgave, jf. stk. 1.
Det er derfor ikke lovligt at anvende køretøjer, der  

 anvendes til individuel handicapkørsel eller ambulancekørsel, til brug for  

 reklamering for andre.
Det samme gælder køretøjer, der anvendes af den  

 kommunale hjemmehjælp.
Til § 3 Bestemmelsen i lovforslagets  

  

 § 3  

  

 indebærer, at kommunalbestyrelser og regionsråd ikke kan  

 anvende fast ejendom og løsøre til brug for reklamering for  

 arbejdsgiverorganisationer, fagforeninger, religiøse bevægelser, politiske  

 partier, politiske bevægelser samt valgte medlemmer eller opstillede  

 kandidater  

 til politiske forsamlinger.
 Bestemmelsen svarer til § 76, stk. 3, i lov om  

 radio- og fjernsynsvirksomhed (lovbekendtgørelse nr. 506 af 10. juni 2004 som  

 ændret ved lov nr. 1437 af 22. december 2004).
 Om baggrunden for bestemmelsen henvises til afsnit 3.3. i  

 de almindelige bemærkninger.
Til § 4 Bestemmelsen i lovforslagets  

  

 § 4  

  

 indebærer, at kommunalbestyrelser og regionsråd ikke kan  

 anvende kommunalt eller regionalt ansattes beklædning til brug for  

 reklamering  

 for andre.
Beklædning  

  

 omfatter også hovedbeklædning (hjelme og huer), fodbeklædning samt handsker  

 m.v.
Bestemmelsen omfatter enhver, der står i ansættelsesforhold til kommunen  

 eller regionen, uanset ansættelsesforholdets grundlag og karakter og  

 arbejdstidens længde.
Ansatte hos private institutioner, der efter aftale med  

 kommunalbestyrelsen henholdsvis regionsrådet opfylder kommunale henholdsvis  

 regionale opgaver, er ikke omfattet af loven.
Til § 5 Bestemmelsen i lovforslagets  

  

 § 5  

  

 indebærer, at kommunalbestyrelser og regionsråd ikke kan  

 anvende fast ejendom og løsøre til brug for reklamering for andre, hvis  

 reklameringen  

 ikke er i overensstemmelse med markedsføringsloven eller anden lovgivning.
Bestemmelsen indebærer således, at kommunalbestyrelser og  

 regionsråd er forpligtede til at iagttage anden lovgivning, herunder  

 markedsføringsloven  

 (lov nr. 1389 af 21. december 2005), i forbindelse med den omhandlede  

 anvendelse af fast ejendom og løsøre.
Såfremt en påtænkt anvendelse af fast  

 ejendom og løsøre vil være i strid med sådan lovgivning, er  

 kommunalbestyrelsen  

 eller regionsrådet således afskåret fra at lade fast ejendom og løsøre  

 anvende  

 til brug for reklamering med hjemmel i denne lov.
 Kommunalbestyrelsers og regionsråds forpligtelse til at  

 iagttage sådan lovgivning gælder uanset, om lovgivningen retter sig mod den  

 private, der opsætter reklamen.
Kommunalbestyrelsen eller regionsrådet kan lade det indgå  

 som kontraktvilkår i den aftale, der ligger til grund for anvendelsen af fast  

 ejendom og løsøre, at reklameringen ikke må være i strid med eksempelvis  

 markedsføringsloven, således at aftalen kan opsiges i tilfælde af, at  

 reklameringen viser sig at være i strid hermed.
Det bemærkes, at indgåelse af  

 et sådant kontraktvilkår ikke fritager kommunalbestyrelsen eller regionsrådet  

 fra forpligtelsen til at sikre, at reklameringen ikke er i strid med  

 lovgivningen.
 De regler, som kommunalbestyrelsen eller regionsrådet skal  

 iagttage i denne forbindelse, er bl.a. bestemmelserne i markedsføringsloven.
 Markedsføringsloven stiller generelt krav om, at  

 markedsføring skal overholde god skik, jf. lovens § 1, ligesom  

 markedsføringen ikke må overtræde lovens generelle forbud mod vildledning og  

 utilbørlige fremgangsmåder samt lovens specialforbud.
 Ifølge markedsføringslovens § 8, stk. 1, skal markedsføring  

 rettet mod børn og unge være udformet med særlig hensyntagen til børn og  

 unges  

 naturlige godtroenhed og manglende erfaring og kritiske sans, som bevirker,  

 at  

 de er lette at påvirke og nemme at præge.
 Øvrig lovgivning, som kommunalbestyrelser og regionsråd  

 skal iagttage, kan være lovgivning, der indeholder forbud mod reklamering af  

 et  

 bestemt indhold, angivelse af, at reklamering skal ske på en bestemt måde,  

 samt  

 lovgivning med krav om tilladelse til reklamering.
 Kommunalbestyrelser og regionsråd er således forpligtet til  

 at sikre sig, at eksempelvis reglerne om forbud mod tobaksreklamer, jf.  

 § 3, stk. 1, i lov om forbud mod tobaksreklame m.v. (lov nr. 492 af  

 7. juni 2001), og § 3, stk. 1, i lov om etnisk ligebehandling (lov  

 nr. 374 af 28. maj 2003), hvorefter ingen må udsættes for direkte eller  

 indirekte forskelsbehandling på grund af vedkommendes eller en tredjemands  

 race  

 eller etniske oprindelse, er overholdt.
 Efter naturbeskyttelseslovens § 21, stk. 1,  

 (lovbekendtgørelse nr. 884 af 18. august 2004 som ændret ved lov nr. 567 af  

 24.  

 juni 2005) er det forbudt at anbringe reklameskilte i det åbne land.
 Efter §§ 3 og 4 i Miljøministeriets bekendtgørelse nr.  

 840 af 4. september 2000 om opsætning af mindre oplysningsskilte samt  

 reklamer  

 på idrætsanlæg m.v. i det åbne land kan amtsrådet dog i begrænset omfang  

 tillade opsætning af reklameskilte f.eks. ved klubhuse, tribuner og lignende.  

 § 4 indeholder særlige regler om reklamer på golfbaner, bl.a. om  

 sponsorskilte.
 Amtsrådets tilsyns- og håndhævelseskompetence samt  

 kompetencen til at træffe afgørelse efter bekendtgørelsen overgår til  

 kommunalbestyrelsen den 1. januar 2007.
 Aftaler om kommuners og regioners anvendelse af fast  

 ejendom og løsøre til brug for reklamering for andre skal indgås i  

 overensstemmelse med lovgivningens øvrige regler herom, herunder de  

 konkurrenceretlige udbudsregler.
Den offentligretlige grundsætning om saglighed i  

 forvaltningen indebærer bl.a., at kommunalbestyrelser og regionsråd i  

 forbindelse med indgåelse af aftaler om anvendelse af fast ejendom og løsøre  

 til brug for reklamering for andre ikke må varetage usaglige hensyn.
Det  

 indebærer f.eks., at en kommunalbestyrelse ikke lovligt kan betinge indgåelse  

 af en aftale om f.eks. levering af mad til ældre i kommunen af, at  

 leverandøren  

 køber reklameplads på kommunens idrætsanlæg.
Tilsynet med overholdelsen af den nævnte lovgivning  

 varetages af forskellige myndigheder.
Eksempelvis påser Forbrugerombudsmanden  

 overholdelsen af markedsføringsloven.
 Såfremt Forbrugerombudsmanden har tilkendegivet, at en  

 bestemt reklamering er i strid med markedsføringsloven, må  

 kommunalbestyrelserne og regionsrådene ikke lade deres faste ejendom og  

 løsøre  

 anvende til den pågældende reklamering.
 Kommunalbestyrelsers og regionsråds overholdelse af  

 reglerne i dette lovforslag er omfattet af det almindelige kommunale tilsyn,  

 jf. afsnit 4 i de almindelige bemærkninger.
Til § 6 Bestemmelsen i lovforslagets  

  

 § 6  

  

 indebærer, at kommunalbestyrelsen og regionsrådet skal  

 opkræve  

  

 markedspris  

  

 for ydelser  

 omfattet af § 2. Markedsprisen er den højst opnåelige pris i handel og  

 vandel.
Kommunalbestyrelser og regionsråd skal i den forbindelse udfolde  

 rimelige  

 bestræbelser med henblik på fastsættelse af markedsprisen.  

 Med henblik på at undersøge, hvad der må anses  

 for at være markedsprisen, kan kommunen og regionen f. eks. konsultere et  

 reklamefirma eller foretage undersøgelser af prisniveau for andre tilsvarende  

 reklameydelser.
Afgørelsen af, hvad der er markedspris for en sådan aftale  

 om reklamering for andre, vil ofte bero på et skøn.
Dette skøn kan være meget  

 vanskeligt at foretage.
Der må derfor tilkomme kommunalbestyrelsen og  

 regionsrådet en vis margin.
Til § 7 Det foreslås  

,  

  

 at  

 loven træder i kraft den 1. juli 2006.
Til § 8 Det foreslås som følge af kommunalreformen, at loven finder  

 anvendelse for amtskommunerne frem til den 1. januar 2007.
Til § 9 Det foreslås, at eksisterende aftaler om kommunalbestyrelser  

 og amtsråds anvendelse af fast ejendom og løsøre til brug for reklamering for  

 andre, der er indgået inden denne lovs ikrafttræden, og som ikke er omfattet  

 af  

 anden lovgivning, bliver undergivet reglerne i denne lov.
 Dette vil indebære en lovliggørelse af eksisterende aftaler  

 vedrørende reklamefinansierede køretøjer, hvis de overholder lovens  

 betingelser.
Til § 10 Den foreslåede bestemmelse i lovforslagets  

  

 § 10  

  

 fastslår, at lovens  

 bestemmelser ikke skal gælde for Færøerne og Grønland.
