Nr BTL 227 Betænkning over Forslag til lov om daghøjskoler og produktionsskoler m.v.  

  

 Nr L 227 1994-95, 1. samling Afgivet af Uddannelsesudvalget Afgivet: 19950530 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.  

 Nogle af udvalgets spørgsmål til undervisningsministeren og ministerens svar  

 herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
AOF AOF, Daghøjskoler i Danmark, Center for Ligebehandling af Handicappede, Daghøjskoleforstanderne fra Foreningen af Daghøjskoler i Danmark, Daghøjskolen, Foreningen af Daghøjskoler i Danmark, Foreningen for produktionsskoler & produktionshøjskoler, HLFU, Kommunernes Landsforening, Landsforbundet af Voksen- og Ungdomsundervisere og Liberalt Oplysnings Forbund.
 Der er af undervisningsministeren og nogle mindretal stillet  

 ændringsforslag, hvorom henvises til de ledsagende bemærkninger.
Undervisningsministeren har over for udvalget oplyst, at  

 deltagerbetalingens størrelse fastsættes af den enkelte skole ud fra skolens  

 ønsker og behov.
Skolen er ikke bundet af det forudsatte beregningsgrundlag  

 for fastsættelsen af statstaxameteret.
 Da daghøjskolernes tilbud henvender sig til kortuddannede, forudsættes  

 deltagerbetalingen at blive minimal, og for elever, der deltager som led i et  

 aktiverende forløb i henhold til lov om kommunal aktivering eller lov om en  

 aktiv arbejdsmarkedspolitik, forudsættes deltagerbetalingen fuldt ud afholdt  

 af kommunen henholdsvis arbejdsformidlingen.
 Undervisningsministeren vil følge fastsættelsen af deltagerbetalingen nøje  

 og agter at gribe ind, hvis niveauet fastsættes så højt, at lovens formål  

 ikke tilgodeses.
 Et mindretal (Socialdemokratiets medlemmer af udvalget) er enig i de af  

 ministeren fremsatte oplysninger, idet Socialdemokratiet forudsætter, at det  

 statslige taxameter er af en sådan størrelse, at behovet for, at  

 daghøjskolerne skal opkræve gebyr for deltagelse, minimeres til et niveau,  

 der er så lavt, at det ikke indregnes i skolernes driftsbudget, men anvendes  

 til kulturelle arrangementer i løbet af et driftsår.
 Herefter indstiller et mindretal (Socialdemokratiets, Det Radikale  

 Venstres og Centrum-Demokraternes medlemmer af udvalget) lovforslaget til  

vedtagelse med de af undervisningsministeren stillede ændringsforslag.
Et andet mindretal (Venstres og Det Konservative Folkepartis  

 medlemmer af udvalget) vil ved 3. behandling af lovforslaget stemme hverken  

 for eller imod lovforslaget.
Mindretallet vil stemme for det under nr. 8  

 stillede ændringsforslag, vil stemme hverken for eller imod de under nr. 9 og  

 13 stillede ændringsforslag og vil stemme imod de under nr. 1-7 og 10-12  

 stillede ændringsforslag.
Mindretallet er enig i lovforslagets intentioner om, at der skal gøres en  

 større indsats for, at flere unge får en uddannelsesmæssig ballast efter  

 folkeskolen.
Mindretallet mener også, at de to skoleformer - daghøjskoler og  

 produktionsskoler - har gjort og gør et godt arbejde for at støtte personer,  

 der har brug for en særlig håndsrækning.
 Mindretallet er imidlertid betænkelig ved at ændre på de to skoleformer  

 fra at være rettet specielt mod de behov, mere svage grupper har, til tilbud  

 på linje med andre uddannelsestilbud til unge og voksne.
Også i lyset af det økonomiske opsving og udsigterne til stærkt forbedrede  

 jobmuligheder specielt for unge fremover er mindretallet imidlertid  

 betænkelig ved at give grønt lys for øgede aktivitetsmuligheder på  

 produktionsskoler og daghøjskoler.
Mindretallet er ængstelig for, at den  

 foreslåede ændring af de to skoleformers vilkår kan medføre, at daghøjskoler  

 og produktionsskoler får et stærkt voksende elevtal, samtidig med at  

 erhvervsuddannelserne kommer til at mangle elever.
Som følge af den forbedrede beskæftigelsesmæssige situation - og i lyset  

 af de kommende års meget små årgange af unge mennesker - må det være rimeligt  

 at forvente, at daghøjskoler og produktionsskoler går fra den hidtidige  

 kriseprægede skoleform til en mere selvbåren og kvalitativ form.
Med  

 billedsprog må det i lyset af de bedre beskæftigelsesudsigter forventes, at  

 daghøjskoler og produktionsskoler bygges om fra at være rene  

 parkeringspladser til at blive tilkørselsveje til erhvervs- og arbejdslivets  

 motorvej.
 Herudover er mindretallet specielt bekymret for, at produktionsskolerne  

 med de foreslåede ændringer kan give erhvervsuddannelserne en konkurrence,  

 som ikke vil være til gavn for mange unge.
 Endelig - men ikke mindst - er det mindretallets opfattelse, at  

 spørgsmålet om produktionsskolers og daghøjskolers virke fremover bør indgå  

 som brikker i en samlet reform af hele voksen- og efteruddannelsessystemet.  

 Det er derfor naturligt at vente med at tage stilling til de to skoleformers  

 fremtid, indtil der foreligger et samlet udspil på hele voksen- og  

 efteruddannelsesområdet.
Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 1, 3-7, 9 og  

 13 stillede ændringsforslag.
Mindretallet vil redegøre for sin stillingtagen  

 til de under nr. 2, 8 og 12 stillede ændringsforslag ved 2. behandling.  

 Mindretallet vil stemme imod de under nr. 10-11 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for det under nr. 8 stillede ændringsforslag.
 Et femte mindretal (Enhedslistens medlem af udvalget) indstiller  

 lovforslaget til vedtagelse med de under nr. 1-5, 8 og 10-13 stillede  

 ændringsforslag.
Ændringsforslag Til § 1Af et mindretal (SF), tiltrådt af et mindretal (EL):
 1) I stk. 3, 1. pkt., udgår ordene »for  

 kortuddannede«.
 Af et mindretal (EL):
 2) I stk. 3, 1. pkt., indsættes efter  

 »heltidsundervisning« ordet: »primært«.
 Af et mindretal (SF), tiltrådt af et mindretal (EL):
 3) Efter stk. 3 indsættes som nyt stykke:
»Stk. 4. Undervisningen tilrettelægges, så der ikke kræves  

 uddannelsesmæssige forudsætninger for at kunne deltage og fastsættes med  

 særlig hensyntagen til kortuddannelsesbehov.« Til § 2 4) I stk. 1 udgår 2. pkt.
 5) Stk. 2 affattes således:
»Stk. 2. Daghøjskolerne tilbyder som led i den samlede  

 virksomhed deltagere med behov herfor specialundervisning, specialpædagogisk  

 bistand og undervisning i grundlæggende færdigheder.« Af et mindretal (SF):
 6) I stk. 4 ændres »et« til: »to«.
 7) I stk. 4 indsættes efter 1. pkt. som nyt punktum:
»Mindst halvdelen af virksomheden skal omfatte kurser af minimum 16  

 ugers varighed.« Af undervisningsministeren, tiltrådt af et flertal (udvalget  

 med undtagelse af SF):
Til § 11 8) I stk. 2 indsættes efter »300.000 kr.«  

 ordene: », samt for daghøjskoler i tyndt befolkede områder.« Af undervisningsministeren, tiltrådt af et mindretal (S, SF,  

 RV, og CD):
 Til § 12 9) Stk. 2 affattes således:
»Stk. 2. Driftstilskud efter stk. 1 omfatter tilskud til  

 undervisningsudgifter, fællesudgifter og bygningsudgifter.« Af et mindretal (EL):
 Til § 13 10) Stk. 3 affattes således:
» Stk. 3. Ved beregning af årselever på daghøjskoler indgår  

 kun sammenhængende kursusforløb.
Undervisningsministeren kan fastsætte  

 nærmere regler herom.« 11) Stk. 4 udgår.
 Stk. 5 og 6 bliver herefter stk. 4 og 5.
 Til § 17 12) Paragraffen udgår.
 Af undervisningsministeren, tiltrådt af et flertal (S, SF,  

 RV, EL og CD):
 Ny paragraf 13) Efter § 23 indsættes som ny paragraf:
»§ 01. I lov om social bistand, jf. lovbekendtgørelse nr.  

 1024 af 13. december 1994, som ændret blandt andet ved lov nr. 1127 af 21.  

 december 1994 og senest ved lov nr. 86 af 8. februar 1995, ophæves § 134  

 a, stk. 5, sidste pkt.« Bemærkninger Til nr. 1 Det fastslås herved, at daghøjskolens tilbud fortsat skal  

 tilrettelægges som heltidsundervisning.
Heltidsundervisningen vil normalt  

 være på ikke under 30 timer om ugen, men i særlige tilfælde kan timetallet  

 være lavere, forudsat at karakteren af heltidsundervisning bibeholdes.
I den nuværende lov er omfanget af den ugentlige undervisning fastsat til  

 mindst 5 timer fordelt på ugens 5 første dage, altså 25 timer.
Som hovedregel  

 vil undervisningen også i fremtiden blive gennemført på hverdage, men der  

 åbnes mulighed for, at weekender kan inddrages.
Undervisningen skal dog ikke  

 kunne koncentreres på weekender.
Nærmere regler herom kan fastsættes af  

 undervisningsministeren.
 Til nr. 2 Enhedslisten finder det rimeligt, at undervisningen sigter mod  

 de kortuddannede, men finder, at lovforslaget afgrænser sig for kraftigt i  

 forhold til muligheden for, at der med stort udbytte kan tilrettelægges  

 undervisning, hvor både personer med kort uddannelse og personer med længere  

 uddannelse kan deltage.
 Til nr. 3 Udover at daghøjskolernes tilbud er heltidsundervisning for i  

 princippet alle, understreges det herved, at undervisningen skal  

 tilrettelægges på en sådan måde, at der ikke kræves særlige  

 uddannelsesmæssige krav, og at den skal tilrettelægges under hensyntagen til  

 kortuddannede.
 For så vidt angår målgruppen, adskiller daghøjskolerne sig i praksis i et  

 vist omfang fra højskolerne, der i højere grad henvender sig til alle voksne.  

 Prioriteringen af kortuddannede på denne måde ændrer ikke ved det  

 principielle i daghøjskolerne, men understreger, at daghøjskolerne i praksis  

 får mange elever, som er kortuddannede.
Bestemmelsen udelukker ikke, at personer med længere uddannelse også kan  

 optages på en daghøjskole.
Det skal fremgå af virksomhedsplanen, jf. § 8,  

 stk. 3, hvem undervisningen er tilrettelagt for.
Daghøjskolevirksomhed  

 tilrettelagt for personer med længere uddannelse kan gennemføres som  

 indtægtsdækket virksomhed, jf. § 18.
Til nr. 4 Bestemmelsen beskriver daghøjskolernes brede  

 undervisningsbegreb, der omfatter såvel fag/emnebaseret undervisning som  

 projektorienteret undervisning, foredrag, ekskursioner samt muligheden for  

 praktik af kortere omfang.
Endvidere kan aktiviteter i tilknytning til  

 undervisningen indgå i tilbudet.
Herved tænkes på aktiviteter, f.eks.  

 studiegrupper, hvortil der ikke er knyttet en underviser.
Til nr. 5 Som noget nyt kan specialundervisning og anden specialpædagogisk  

 bistand indgå i daghøjskolernes tilbud.
Udgifterne hertil forudsættes dækket  

 over det almindelige taxametertilskud, jf. § 12, stk. 1.
 Skolerne kan i denne forbindelse gøre brug af adgangen i stk. 3 til at  

 anvende undervisning, der henhører under anden lovgivning.
Som noget nyt understreges det, at skolerne har et ansvar over for  

 deltagere med behov for at få styrket grundlæggende færdigheder.
Her tænkes  

 især på grundlæggende færdigheder i læsning, skrivning, regning, edb.  

 Skolerne kan i den forbindelse bl.a. gøre brug af muligheden i stk. 3 for at  

 inddrage undervisning, der henhører under lov om specialundervisning for  

 voksne.
Til nr. 6 og 7 Bestemmelsen sikrer, at loven ikke bruges til omfattende  

 kortkursusvirksomhed, der kan legitimeres af et enkelt længere kursus.
En  

 sådan bestemmelse vil formentlig også medvirke til at begrænse omfanget af  

 den virksomhed, der er tilskudsberettiget efter denne lov.
Samtidig  

 understreges det herved, at daghøjskolernes kurser ikke er kurser af kort  

 varighed, fordi personlig udvikling tager tid, og derfor bør det sikres, at  

 kernen i daghøjskolernes virksomhed er de længere kurser.
 Til nr. 8 Ændringen går ud på at skabe mulighed for nedsættelse af de  

 kommunale grundtilskud til daghøjskoler i små kommuner med særlig lavt  

 indbyggertal.
 Til nr. 9 Ændringen går ud på, at der ydes bygningstilskud til alle  

 produktionsskoler, uanset om skolerne ejer de bygninger, der anvendes i  

 undervisningen.
Til nr. 10 og 11 Lovforslagets § 13 lægger for restriktive bestemmelser på  

 tilskudsmulighederne.
Enhedslisten vil gerne understøtte en model, hvor der  

 gives betaling for den faktiske kursusaktivitet, uanset antal deltagere og  

 uanset, om der i løbet af kursusforløbet sker et fald i antal deltagere.
 Til nr. 12 Enhedslisten har noteret sig, at undervisningsministeren  

 fremhæver, at der kun vil være tale om et mindre beløb, men Enhedslisten  

 finder ikke, at det bør pålægges daghøjskolerne at opkræve betaling for  

 undervisningen.
Til nr. 13 I § 134 a, stk. 5, i lov om social bistand er fastsat regler om  

 særlige statstilskud til kommuner for udgifter ved aktivering af udlændinge.  

 Blandt andet er (i stk. 5, sidste pkt.) fastsat et særligt tilskud for  

 udlændinge, der opfylder betingelserne for tilskud efter § 25 i lov om  

 kommunal aktivering.
Da denne bestemmelse er foreslået ophævet, jf.  

 forslagets § 23, foreslås i konsekvens heraf den omhandlende bestemmelse i § 134 a, stk. 5, ophævet.
Anne-Marie Meldgaard (S) nfmd.
Else Marie Mortensen (S) Hans Peter  

 Baadsgaard (S) Poul Erik Dyrlund (S) Lis Greibe (S) Aage Frandsen (SF) Dorit  

 Myltoft (RV) Bruno Jerup (EL) Peter Duetoft (CD) Anders Mølgaard (V) Hanne  

 Severinsen (V) fmd.
Else Winther Andersen (V) Ulla Tørnæs (V) Frank  

 Dahlgaard (KF) Lene Espersen (KF) John Vinther (KF) Jan Køpke Christensen  

 (FP) Bilag Nogle af udvalgets spørgsmål til undervisningsministeren og dennes  

 besvarelse heraf Spørgsmål 60:
 »§ 3, stk. 1, i lovforslaget angiver, at produktionsskolerne fremover  

 får mulighed for at tilbyde undervisnings- og produktionsprogrammer til unge  

 under 25 år.
 Af bemærkningerne til lovforslaget fremgår det, at produktionsskolerne  

 hermed kan anvendes af elever fra folkeskolens 8.-10. klasser i henhold til  

 folkeskolelovens § 9, stk. 5. Der er her bl.a. tale om kommunernes erhvervs-  

 og projektklasser.
Er det hensigten med dette lovforslag at opfordre kommunerne til at lade  

 produktionsskoler forestå eller overtage ungdomsskolernes  

 heltidsundervisning, der gennem visitation tilbydes truede  

 undervisningspligtige unge med store personlige problemer?» Svar:
Baggrunden for lovforslagets bemærkninger om muligheden for at anvende  

 produktionsskoler for folkeskoleelever er folkeskolelovens § 9, stk. 5, der  

 blev indført med den ny folkeskolelov i 1993. Herefter kan der for elever i  

 8.-10. klasse etableres undervisningsforløb, hvor praktisk og teoretisk  

 indhold kombineres i en undervisning, der kan finde sted på og uden for  

 skolen.
Ifølge bemærkningerne til bestemmelsen kan disse undervisningsforløb  

 foregå på forskellige skoler og institutioner, bl.a. på produktionsskoler.
 Da målgruppen for produktionsskolerne med forslaget er lettere justeret,  

 er de nævnte elevgrupper fra folkeskolen nævnt i bemærkningerne for at  

 fastslå, at det ikke har været tanken at afskaffe muligheden for at anvende  

 produktionsskolerne til de særlige undervisningsforløb i henhold til § 9,  

 stk. 5, i folkeskoleloven.
 Der er ikke herved tale om at etablere et alternativ til den  

 heltidsundervisning, der kan foregå i den kommunale ungdomsskole i henhold  

 til folkeskolelovens § 33, stk. 3. Denne omfatter normalt et helt eller flere  

 skoleår, og de pågældende elever udskrives i så fald af folkeskolen.
 Bestemmelsen i folkeskolelovens § 9, stk. 5, tager derimod sigte på  

 korterevarende undervisningsforløb som en del af folkeskoleundervisningen,  

 hvor de pågældende elever fortsat er indskrevet i folkeskolen.
 Spørgsmål 61:
»Hvis kommunerne overfører det store antal erhvervs- og  

 projektklasser til produktionsskolerene, hvor stort er i givet fald omfanget  

 af de kommunale udgifter, der så kan overføres til staten, idet der jo er  

 tale om statstilskud i henhold til lovforslaget?» Svar:
 Som nævnt i mit svar på spørgsmål 60 er der ikke tale om etablering af en  

 heltidsundervisning svarende til ungdomsskolens, og der bliver således ikke  

 som anført tale om overførelse af hele kasser.
 Spørgsmål 62:
»Ifølge lovforslaget fastlægger produktionsskolen regler for optag af  

 elever på skolen.
Er det korrekt opfattet, at kommunernes fleksibilitet til  

 akut visitation til erhvervsskole- og produktionsskoleklasser dermed svækkes  

 eller bortfalder? Ofte er de lokale myndigheder involveret i visitationen.
Da Pædagogisk  

 Psykologisk Rådgivning ikke er nævnt i lovforslaget bekræfter dette en  

 skepsis.
Hvorledes vil man sikre den intense personlige rådgivning og  

 vejledning, som de svageste unge modtager i ungdomsskolens  

 heltidsundervisning, ofte kombineret med et tæt samarbejde med Pædagogisk  

 Psykologisk Rådgivning samt social- og sundhedsforvaltningen?» Svar:
Som nævnt i bemærkningerne vil produktionsskoler fortsat kunne anvendes  

 som aktiveringstilbud for ledige.
Samtidig indføres frit optag til skolerne,  

 således at de selv er ansvarlige for elevoptagelsen.
De nærmere regler herom  

 fastsættes af skolens bestyrelse, jf. forslagets § 8, stk. 4.
 Det er således den enkelte skole, der træffer afgørelse om optagelse, også  

 i tilfælde hvor optagelsen er led i en aktivering af den unge.
 Sikring af den fornødne rådgivning og vejledning af de unge påhviler  

 fortsat de kommunale myndigheder.
 Spørgsmål 63:
 »Ifølge lovforslaget fører undervisningsministeren tilsyn med  

 skolerne.
Svækkes den kommunale mulighed for at præge pædagogik og indhold i  

 erhvervsskole- og produktionsskoleklasser hermed?» Svar:
 Med forslaget sigtes der mod en større selvstændighed for skolerne ikke  

 mindst i forhold til kommunerne.
 Kommunerne skal dog fortsat godkende vedtægter for skolerne, mens  

 virksomhedsplaner, der skal indeholde en beskrivelse af mål, målgruppe samt  

 indholdet af undervisningen og produktionsvirksomheden, fastlægges af  

 bestyrelsen på dennes eget ansvar.
 Spørgsmål 64:
 »I henhold til lovforslaget er der tale om skoleydelser på min. 500  

 kr. - max. 1.000 kr. pr. uge.
Med et frit optag til produktionsskolerne uden kommunal styring kan man  

 forestille sig, at unge lokkes fra almen skoleuddannelse på 8.-10. klassetrin  

 over i produktionsskolerne.
Nu er der jo en god løn (2.000-8.000 kr./mdr.) i  

 forbindelse med skolegangen.
Hvorledes forhindres en sådan udvikling?» Svar:
For elever i undervisningspligtig alder, det vil sige fra 8. og 9. klasse,  

 er der ikke mulighed for at forlade folkeskolen til fordel for  

 produktionsskoler, idet undervisningspligten ikke kan opfyldes ved at gå på  

 en produktionsskole.
Kun for elever på 10. klassetrin vil der være denne  

 valgmulighed.
 For elever, der deltager i kortere undervisningsforløb på en  

 produktionsskole, jf. svaret på spørgsmål 60, er der endnu ikke truffet  

 afgørelse om, hvorvidt de skal være omfattet af ordningen med skoleydelse.
 Spørgsmål 70:
»Hvor længe kan en elev have ophold på en produktionsskole?» Svar:
 Der er ikke i forslaget fastsat grænser for varigheden af  

 produktionsskoleophold, men det er overladt til de enkelte skoler i samråd  

 med eleven at vurdere, hvornår opholdet har givet eleven et rimeligt  

 forbedret grundlag for at komme videre i uddannelsessystemet eller på  

 arbejdsmarkedet.
 Spørgsmål 71:
»Hvor længe kan en elev være fraværende og stadig tælle med som  

 elev?» Svar:
 Regler herom vil blive fastsat i forbindelse med de nærmere regler om  

 beregning af årselever på produktionsskoler og daghøjskoler, der ifølge  

 forslagets § 13, stk. 6, skal fastsættes af ministeren.
 Spørgsmål 72:
»Hvor mange forskellige uddannelsesretninger kan der være på en  

 produktionsskole inklusiv erhvervsklasser og projektklasser?» Svar:
 Der er ikke egentlige uddannelsesretninger på produktionsskolerne, men de  

 fleste er organiseret med forskellige værksteder, hvortil eleverne fordeles.  

 Antallet af værksteder bestemmes af de enkelte skoler.
 Spørgsmål 73:
»Hvor stor aldersspredning kan der være på en produktionsskole -  

 fordelt på årgange?» Svar:
 Der er ikke fastsat regler herom, og det er således de enkelte skoler, der  

 træffer afgørelse om, hvilke unge der - inden for målgruppen - skal optages  

 på skolen.
Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til undervisningsministeren, som denne har besvaret skriftligt.  

 Nogle af udvalgets spørgsmål til undervisningsministeren og ministerens svar  

 herpå er optrykt som bilag til tillægsbetænkningen.
Undervisningsministeren har som uddybning af lovforslagets § 1 med  

 tilhørende bemærkninger over for udvalget tilkendegivet, at der ikke er noget  

 til hinder for, at andre end kortuddannede, som er mellem 18 og 61 år, kan  

 deltage i kurser på daghøjskoler med statstilskud.
Tilbudene på daghøjskoler  

 skal, som det fremgår af § 1, stk. 3, tilrettelægges som heltidsundervisning  

 for kortuddannede, men andre, f.eks. mennesker med en kortere eller en  

 længere videregående uddannelse, kan optages på daghøjskolernes kurser, hvor  

 de kan indgå i undervisningen på lige fod med kortuddannede.
Daghøjskolerne  

 har en helt særlig forpligtelse over for de kortuddannede, men også andre vil  

 kunne have glæde af daghøjskolernes tilbud, som f.eks. mere veluddannede  

 personer, der befinder sig i en udsat position i forhold til arbejdsmarkedet.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse i den affattelse, hvori det  

 foreligger efter 2. behandling.
 Et mindretal inden for mindretallet (Socialistisk Folkepartis medlem af  

 udvalget) anfører:
Daghøjskolerne er en del af den danske højskoletradition og er derfor for  

 SF en vigtig del af det danske uddannelsessystem.
Derfor er det for SF  

 vigtigt, at daghøjskolerne er åbne for alle over 18 år, uanset at  

 daghøjskolernes primære målgruppe er de kortuddannede, og at undervisningen  

 er tilrettelagt for kortuddannede.
 Både kortuddannede og andre kan have glæde af, at daghøjskolerne ud over  

 de kortuddannede på kurserne også har kursister, der har en anden  

 uddannelsesmæssig erfaring.
 Et sådant møde mellem mennesker med forskellig uddannelsesmæssig baggrund  

 kan f.eks. inspirere de kortuddannede til at fortsætte uddannelsen efter  

 kurser på daghøjskoler.
 SF havde gennem ændringsforslag ønsket at få nærmere præciseret, at  

 daghøjskolerne er åbne for alle.
Men SF er tilfreds med, at denne markering er sket på anden vis.
SF er  

 tilfreds med undervisningsministerens tilkendegivelser under 2. behandling og  

 med ministerens bidrag til tillægsbetænkningen, hvor det præciseres, at alle  

 mennesker mellem 18 og 61 år kan optages på daghøjskoler med statstilskud,  

 uanset at undervisningen tilrettelægges for kortuddannede.
 Samtidig ønsker SF også at understrege, at deltagerbetalingen skal være  

 minimal, sådan som det også understreges af ministeren og af  

 Socialdemokratiets medlemmer af udvalget i betænkningen.
Produktionsskolerne er af betydning for mange unge, der endnu ikke er  

 parate og/eller modne til at påbegynde en ungdomsuddannelse, ligesom  

 produktionsskolerne har stor betydning for nogle af de unge, der har måttet  

 afbryde en ungdomsuddannelse.
Et ophold på en produktionsskole kan give unge  

 mennesker den modenhed og selvstændighed, som er vigtig med henblik på at gå  

 i gang med en ungdomsuddannelse eller få et job på arbejdsmarkedet.
 Et andet mindretal (Venstres, Det Konservative Folkepartis og  

 Enhedslistens medlemmer af udvalget) vil ved 3. behandling af lovforslaget  

 stemme hverken for eller imod lovforslaget.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse.
Anne-Marie Meldgaard (S) nfmd.
Else Marie Mortensen (S) Hans Peter  

 Baadsgaard (S) Poul Erik Dyrlund (S) Lis Greibe (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Peter Duetoft (CD) Anders  

 Mølgaard (V) Hanne Severinsen (V) fmd.
Else Winther Andersen (V) Ulla  

 Tørnæs (V) Frank Dahlgaard (KF) Lene Espersen (KF) John Vinther (KF) Jan  

 Køpke Christensen (FP) Bilag Nogle af udvalgets spørgsmål til undervisningsministeren og dennes  

 besvarelse heraf Spørgsmål 16:
»Kan ministeren bekræfte, at formuleringen i forslagets § 13, stk. 2,  

 indebærer, at daghøjskolerne har åbent optag for deltagere, der er forsikrede  

 eller kontanthjælpsmodtagere, i den udstrækning disse søger optagelse på  

 skolerne - og at således optagne deltagere udløser 100 pct.  

 taxametertilskud?» Svar:
 § 13, stk. 1, skal forstås på den måde, at alle deltagere, uanset om de er  

 ledige eller ej, som udgangspunkt udløser det samme tilskud.
 § 13, stk. 2, er en undtagelse fra denne regel, idet ledige, der  

 deltager som led i et aktiverende forløb i henhold til lov om kommunal  

 aktivering eller lov om en aktiv arbejdsmarkedspolitik, kun udløser tilskud  

 med 80 pct. af taksten i henhold til stk. 1.
 Det betyder, at ledige, der deltager i et af de i stk. 2 nævnte forløb,  

 udløser 80 pct. tilskud, mens øvrige ledige udløser det fulde tilskud.
 Spørgsmål 20:
 »Daghøjskoler skal også fortsat godkendes af kommunalbestyrelser og  

 amtsråd - der således kan undlade at godkende skoler og yde grundtilskud  

 hertil.
Hvorledes vil ministeren sikre, at der reelt er tilbud om  

 daghøjskolevirksomhed for borgere, der bor i kommuner, hvor der ikke er  

 godkendt skoler?» Svar:
 Da der med lovforslaget etableres frit optag til skolerne, er der intet  

 til hinder for, at en skole kan optage deltagere bosiddende i en anden  

 kommune end skolekommunen, også selv om bopælskommunen ikke yder grundtilskud  

 til skolen.
