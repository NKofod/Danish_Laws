Arbejde  

 med formolier  

  

 At-vejledning C.0.17  

  

 Maj 2006  

  

 Erstatter At-meddelelse nr. 3.01.2 af oktober 1984 Denne vejledning  

 oplyser om de sundhedsfarer og gener, der er forbundet med arbejde med  

 formolier,  

 og om de foranstaltninger, der skal træffes for at imødegå dem.
 Formolie anvendes som  

 slipmiddel til overfladebehandling af støbeforme, forskallinger o.l., der  

 anvendes i forbindelse med betonstøbning.
 Formolie kan være:
-  

 	  

 Et produkt baseret på  

 vand, tensider og tilsætningsstoffer -  

 	  

 Et produkt baseret på  

 vegetabilske olier indeholdende tilsætningsstoffer -  

 	  

 Et produkt baseret på  

 mineralolie og andre alifatblandinger indeholdende tilsætningsstoffer.
 Mineralolie og andre  

 alifatblandinger er bl.a. isoparaffiner, naphtha (råolie) hydrogenbehandlet  

 tung, lavaromatisk petroleum, naphtha (råolie) hydroafsvovlet tung,  

 destillater  

 (råolie) hydrogenbehandlede lette, solventnaphtha (råolie) tung alifatisk,  

 destillater (råolie) solventraffinerede middeltunge, destillater (råolie)  

 hydrogenbehandlede lette paraffin, destillater (råolie) solventraffinerede  

 tunge paraffin, paraffinolier, raffineret mineralolie og modificeret  

 mineralolie.
Produkter baseret på  

 mineralolier og andre alifatblandinger kan siges at være flygtige, hvis de  

 har  

 et flammepunkt mindre end  

 100 °C.
Produkter med et flammepunkt på eller  

 større end  

 100 °C  

 er tungtflygtige.
1. Sundhedsfare Formolier kan påvirke  

 hud, slimhinder, lunger, mavesæk og tarmkanal dels ved direkte kontakt ved  

 spild og stænk på fx hænder, arme og ansigt eller fra gennemvædet arbejdstøj  

 og  

 undertøj, dels ved indånding af dampe og sprøjtetåger.
En del af de stoffer,  

 der findes i visse formolier, kan trænge gennem huden og påvirke de indre  

 organer.
Symptomer på hudskader  

 fra formolier baseret på mineralolie og andre alifatblandinger viser sig  

 almindeligvis først som let rødmen eller irritation af huden, der kan udvikle  

 sig til hævelse eller blærer.
Senere kan der dannes eksemer, vortelignende  

 fortykkelser af huden, der efter længere tids påvirkning kan blive til  

 hudkræft.
Hudgener opstår især, hvor olieforurenet arbejdstøj gnider direkte  

 mod huden.
Indånding af  

 sprøjtetåge kan irritere luftvejene.
Indånding af sprøjtetåge fra formolier  

 baseret på mineralolie og andre alifatblandinger kan endvidere forårsage  

 betændelsesprocesser i lungevævet samt øget vækst af bindevævet.
2. Arbejdspladsvurdering Arbejdsgiveren skal  

 lave en skriftlig vurdering af arbejdsmiljøforholdene ved arbejde med  

 formolier.  

 Arbejdspladsvurderingen (APVen) skal beskrive de foranstaltninger, der  

 foretages for at overholde reglerne for arbejde med stoffer og materialer og  

 arbejdsmiljølovgivningen i øvrigt.
APVen skal foreligge på dansk.
Da  

 vurderingen skal være tilgængelig for de ansatte, kan det være nødvendigt  

 tillige at udarbejde den på et andet sprog (1).
Når der bruges farlige  

 stoffer og materialer, skal APVen udbygges med en særlig vurdering af  

 arbejdet  

 med stofferne og materialerne (2). Vurderingen skal indeholde en liste over  

 alle farlige stoffer og materialer, der bruges på arbejdspladsen.
I  

 vurderingen  

 skal indgå følgende elementer:
-  

 	  

 Stoffernes og  

 materialernes farlige egenskaber -  

 	  

 Omstændighederne ved  

 arbejdet med de farlige stoffer og materialer og mængden, der anvendes -  

 	  

 Virkningen af  

 forebyggende foranstaltninger -  

 	  

 Eksponeringsgrad,  

 -type og -varighed -  

 	  

 Eventuelle erfaringer  

 fra arbejdsmedicinske undersøgelser -  

 	  

 Relevante  

 grænseværdier -  

 	  

 Leverandørbrugsanvisninger.
 Resultatet af den  

 særlige vurdering kan fremgå ved, at der henvises til oplysningerne i  

 arbejdspladsbrugsanvisningen.
 Farlige formolier er fx:
-  

 	  

 Formolier, der er  

 mærket med et faresymbol, med brandfarlig eller med miljøfarlig -  

 	  

 Formolier, der  

 indeholder mindst 1 pct. af et sundhedsfarligt stof, et miljøfarligt stof  

 eller  

 et stof med en grænseværdi -  

 	  

 Formolier, der  

 sprøjtepåføres.
 3. Instruktion mv.
 De ansatte skal have  

 nødvendig instruktion og oplæring i at udføre arbejdet på farefri måde og  

 skal  

 have oplysning om de farer, der er forbundet med brug af formolier.
 Andre beskæftigede end  

 de, der arbejder med formolier, må ikke opholde sig så nær arbejdspladsen, at  

 de udsættes for farlig påvirkning af formolier.
4. Substitution Arbejdstilsynet  

 anbefaler, at der kun bruges en formolie, hvorom der foreligger oplysning om  

 anvendelsesområde,  

 sundhedsfarer ved brugen og nødvendige sikkerhedsforanstaltninger.
Hvis den særlige  

 arbejdspladsvurdering viser, at der er risiko for udsættelse for farlige  

 stoffer og materialer, skal arbejdsgiveren sørge for, at farlige stoffer og  

 materialer på arbejdspladsen fjernes, erstattes eller begrænses til et  

 minimum.  

 Det skal især ske ved at erstatte et farligt stof eller materiale med et  

 ufarligt, mindre farligt eller mindre generende stof eller materiale   

 eller  

 ved at ændre arbejdsprocessen.
Det skal endvidere sikres, at stofferne og  

 materialerne bruges i en form, der medfører mindst mulig risiko for  

 påvirkning  

 ved arbejdet. (2) Farlige formolier skal  

 normalt erstattes med en ufarlig, mindre farlig eller mindre generende  

 formolie.  

 Substitutionsovervejelser kommer på tale, hvis der findes flere teknisk  

 egnede  

 formolier.
Ved vurderingen af, om  

 en formolie er mindre farlig end en anden, kan Miljøministeriets mærkning af  

 formolien samt klassificering og grænseværdier af indholdsstoffer være  

 vejledende.
Ved vurderingen skal overvejes, om der kan bruges en formolie  

 baseret på vand eller på vegetabilske olier.
Ved vurderingen skal  

 påføringsmetode endvidere inddrages, herunder at rullepåføring giver mindre  

 luftforurening end sprøjtepåføring.
 Ved enhver erstatning  

 (substitution) skal det sikres, at den samlede risiko ved arbejdets udførelse  

 bliver mindre.
 Undlades det at  

 substituere til en ufarlig, mindre farlig eller mindre generende formolie og  

 vælges sprøjtepåføring af formolien, skal virksomheden kunne dokumentere over  

 for Arbejdstilsynet, at der ikke kan foretages substitution eller  

 rullepåføring  

 af formolien.
5. Oplysninger fra leverandøren Leverandøren skal  

 udarbejde en 16-punkts leverandørbrugsanvisning for formolier, der er mærket  

 med et faresymbol, med brandfarlig eller med miljøfarlig, samt for formolier,  

 der indeholder mindst 1 pct. af et sundhedsfarligt stof, et miljøfarligt stof  

 eller et stof med en grænseværdi (3).
 Formolier, der  

 indeholder mindst 1 pct. af et sundhedsfarligt stof, et miljøfarligt stof  

 eller  

 et stof med en grænseværdi, skal på etiketten være forsynet med påskriften:  

 Leverandørbrugsanvisning kan rekvireres af erhvervsmæssige  

 brugere.
Leverandører af  

 formolier til sprøjtepåføring skal forsyne disse med en anvisning, såfremt  

 der  

 ikke er udarbejdet leverandørbrugsanvisning.
Anvisningen skal indeholde  

 oplysninger  

 om, hvilke farlige stoffer der indgår i sprøjtetågen, sundhedsfarlige  

 egenskaber ved de farlige stoffer i sprøjtetågen samt oplysning om  

 sikkerhedsforanstaltninger ved brugen.
6. Arbejdspladsbrugsanvisning For formolier, der  

 indeholder farlige stoffer, skal arbejdsgiveren udarbejde en  

 arbejdspladsbrugsanvisning.  

 Brugsanvisningen skal være tilgængelig for de ansatte. (4) Brugsanvisningen skal  

 omhandle de lokale forhold for brugen af formolien, herunder angivelse af de  

 personlige værnemidler, der bruges ved påføringen af formolien.
Leverandørens  

 brugsanvisning kan lægges til grund for udarbejdelsen af  

 arbejdspladsbrugsanvisningen.
7. Luftforurening Ved påføring af  

 formolier skal man sikre sig, at luftforureningen bliver mindst mulig.
Det  

 kan  

 fx gøres ved at smøre formolie på med kost eller rulle, hvis det er teknisk  

 muligt, frem for at sprøjte den på.
Hvis der anvendes sprøjte, er det vigtigt  

 at anvende rigtigt tryk og dyse, så den utilsigtede spredning bliver mindst  

 mulig.
8. Forurening af huden Forurening af huden  

 skal så vidt muligt undgås.
 Undgå tvist, klude o.l.  

 vædet med mineralolie og andre alifatblandinger i lommerne.
Gennemvædet tøj bør  

 skiftes straks og rengøres effektivt.
Dette er specielt vigtigt i tilfælde af  

 formolie baseret på mineralolie og andre alifatblandinger.
 En god personlig  

 hygiejne er meget væsentlig for at imødegå skadelig påvirkning af formolie.  

 Derfor  

 skal hænder vaskes, efter at der er arbejdet med formolie.
9. Personlige værnemidler Ved sprøjtning med  

 formolie er det normalt nødvendigt at anvende personlige værnemidler, fx i  

 form  

 af åndedrætsværn og overtræksdragt med hætte og handsker.
For at beskytte  

 luftvejene skal et åndedrætsværn mindst være et filtrerende åndedrætsværn med  

 P2A2-filter (5).
 Påføres formolien med  

 pensel eller rulle, kan personlige værnemidler i form af forklæde og handsker  

 yde tilstrækkelig beskyttelse.
 Ved håndtering af  

 olierede forskallingselementer o.l. er det ofte nødvendigt at anvende  

 personlige værnemidler i form af arbejdstøj, der er egnet til formålet.
 Arbejdsgiveren skal  

 afholde udgifterne til anskaffelse, vedligeholdelse og renholdelse af  

 personlige værnemidler.
 De udleverede  

 personlige værnemidler skal altid anvendes, når der arbejdes med formolier.
10. Velfærdsforanstaltninger Ansatte, som arbejder  

 med formolier, skal enten have velfærdsforanstaltninger efter reglerne i  

 bekendtgørelsen  

 om faste arbejdssteders indretning, bekendtgørelsen om skiftende  

 arbejdssteders  

 indretning eller efter reglerne i bekendtgørelse om indretning af  

 byggepladser  

 o.l. arbejdssteder efter lov om arbejdsmiljø. (6, 7) Arbejde med formolier  

 baseret på mineralolie og andre alifatblandinger vil normalt blive betragtet  

 som arbejde, hvor det af hensyn til sikkerhed og sundhed er vigtigt at få  

 fjernet formolien fra huden.
Sprøjtepåføring af denne type formolier  

 betragtes  

 ligeledes som stærkt tilsmudsende arbejde.
 Arbejde med  

 påsprøjtning af andre typer formolier vil ligeledes normalt blive betragtet  

 som  

 stærkt tilsmudsende arbejde.
 Den ansatte skal derfor  

 have mulighed for at vaske sig i fornødent omfang med både koldt og varmt  

 vand  

 og med særlige rensemidler.
 Ved arbejde med  

 formolier baseret på mineralolie og andre alifatblandinger samt ved  

 påsprøjtning af alle typer formolier skal der være stillet brusebad til  

 rådighed, og gangtøj og arbejdstøj skal opbevares adskilt.
 Hvis den ansattes  

 arbejde er tilsmudsende, skal den ansatte altid i forbindelse med  

 spisepauser,  

 rygning og toiletbesøg have adgang til at vaske hænder med koldt og om  

 nødvendigt varmt vand og egnet rensemiddel.
 På faste arbejdspladser  

 må indtagelse af mad og drikke ikke ske i arbejdsrum, hvor der arbejdes med  

 sprøjtepåføring af formolie.
11. Etablering af velfærdsfaciliteterne på byggepladser og ved  

 skiftende arbejdssteder Faciliteterne skal  

 findes eller etableres i egnede lokaler, der er 1.  

 	  

 til rådighed under  

 arbejdet på arbejdsstedet eller i umiddelbar nærhed af dette, eller 2.  

 	  

 i skurvogne eller  

 andre flytbare enheder.
Hvis der er mere end 4 personer om benyttelsen, skal  

 indretningen  

 opfylde kravene i bekendtgørelsen om indretning af skurvogne o.l., eller 3.  

 	  

 i et af  

 arbejdsgiveren etableret samlingssted, udgangssted e.l.
 Den ansatte vil normalt  

 ikke kunne henvises til at benytte velfærdsfaciliteterne i egen bolig,  

 ligesom  

 den ansatte normalt ikke vil kunne henvises til velfærdsfaciliteter på  

 offentlige rastepladser, cafeterier o.l. steder, hvor der er andre end  

 arbejdsgiverens ansatte, der benytter sig af de samme faciliteter.
Arbejdstilsynet, den 1. maj 2006 Jens Jensen Regler Bekendtgørelse om arbejde med stoffer og materialer Bekendtgørelse om arbejdets udførelse Bekendtgørelse om indretning af byggepladser og  

 lignende arbejdspladser Bekendtgørelse om skiftende arbejdspladsers indretning Læs også Arbejdstilsynets vejledninger om:
(1)  

 	  

 Arbejdspladsvurdering (2)  

 	  

 Arbejde med stoffer  

 og materialer (3)  

 	  

 Leverandørbrugsanvisning  

 (sikkerhedsdatablad) og teknisk datablad for stoffer og materialer (4)Arbejdspladsbrugsanvisning for stoffer og materialer (5)Åndedrætsværn (6)Velfærdsforanstaltninger på faste arbejdssteder (7)Velfærdsforanstaltninger på skiftende arbejdssteder Læs også branchearbejdsmiljørådenes vejledninger mv.:
