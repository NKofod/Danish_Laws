 Bekendtgørelse om ændring af bekendtgørelse om betaling for kontrol af fødevarer og levende dyr m.v.
§ 1 I bekendtgørelse nr. 300 af 28. marts 2012 om betaling for kontrol af fødevarer og levende dyr m.v., som ændret ved bekendtgørelse nr. 680 af 25. juni 2012, foretages følgende ændringer:
 1. Bekendtgørelsens indledning affattes således:
»I medfør af § 28, stk. 1, § 45, stk. 1-4, 6 og 8 og § 49, stk. 1, i lov om fødevarer, jf. lovbekendtgørelse nr. 820 af 1. juli 2011, § 8 b, stk. 2, og § 30, stk. 4, i lov om dyrlæger, jf. lovbekendtgørelse nr. 815 af 14. juli 2012, § 31 og § 53 i lov om hold af dyr, jf. lovbekendtgørelse nr. 814 af 14. juli 2012, § 114 a i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, som ændret ved lov nr. 604 af 14. juni 2011, og tekstanmærkning nr. 125 ad § 24 på finansloven for 2012 samt efter bemyndigelse fastsættes:« 2. I § 1 indsættes efter »kontrol«: »og bistand i forbindelse med eksport«.
 3. § 22, stk. 1, affattes således:
»For kontrol i små slagterier samt i vildtbehandlingsvirksomheder betaler virksomhederne dog, jf. § 19, et grundgebyr på 300 kr. pr. dag, hvor kødkontrol udføres, samt en afgift beregnet på grundlag af de i bilag 1 anførte satser.« 4. I § 25, stk. 1, indsættes efter »ikke«: »ud over det i § 42 a nævnte beløb«.
 5. Efter § 42 og før kapitel 10 indsættes som nyt kapitel:
»Kapitel 9 a Bistand i forbindelse med eksport § 42 a.
Til finansiering af Fødevarestyrelsens arbejde med at skabe og fastholde de bedste muligheder for eksport af fødevarer, foder og levende dyr samt animalske nonfood produkter, herunder avlsmateriale, bl.a. ved at udarbejde modeller for eksportcertifikater og forhandle udformningen af disse med aftagerlande, ved notificering af forsendelser, ved deltagelse i aftagerlandes inspektioner af danske virksomheder og ved deltagelse i møder med aftagerlandes myndigheder, betales ud over de af §4, §7 og § 25, stk. 2, omfattede beløb 50 kr. pr. udstedt eksportcertifikat eller -attest, herunder præ-eksportcertifikater m.v.
§ 42 b.
Når Fødevarestyrelsen efter anmodning yder bistand til løsning af særlige problemer i forbindelse med eksport af fødevarer, foder og levende dyr samt animalske nonfood produkter, f.eks. når varepartier på grund af afsenderens egne forhold tilbageholdes i udlandet, når en virksomhed på grund af egne forhold de-listes, eller når en virksomhed ønsker Fødevarestyrelsens deltagelse i inspektioner, den på egen foranledning har arrangeret, betaler rekvirenten herfor 735 kr. pr. time.
Stk. 2. Eventuelle afholdte udlæg i forbindelse med bistanden betales af rekvirenten.« 6. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. august 2012.
