Pressenævnets kendelse i sag nr. 11-70/80 Resumé Foreningen Fair Dog klagede over artiklen Schæferhunde dræbte flere høns på ekstrabladet.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da Foreningen Fair Dog ikke selv er direkte eller indirekte nævnt i artiklen eller den tilhørende afstemning, har foreningen ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
 Foreningen Fair Dog har ved formand [Person A] klaget til Pressenævnet over artiklen Schæferhunde dræbte flere høns og afstemningen Skal schæferhunde skrives på listen over de såkaldte kamphunde? på ekstrabladet.dk den 21. april 2011, idet foreningen mener, at god presseskik er tilsidesat.
Formand [Person A] har til støtte for klagen bl.a. anført, at begrebet kamphund ikke er anvendt korrekt.
Medierne anklager direkte hundeejerne for at overtræde hundeloven (§ 1a og § 6d i lovbekendtgørelse nr. 259 af 12. april 2005), dyreværnsloven (§ 1 i lovbekendtgørelse nr. 1343 af 4. december 2007) og straffeloven (§ 267 i lovbekendtgørelse nr. 1235 af 26. oktober 2010).
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da Foreningen Fair Dog ikke selv er direkte eller indirekte nævnt i artiklen eller den tilhørende afstemning, har foreningen ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
