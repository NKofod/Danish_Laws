Fremsat den 25. januar 2006 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om udstationering af lønmodtagere (Forlængelse  

 af revisionsfrist) § 1 I lov om udstationering af lønmodtagere, jf.  

 lovbekendtgørelse nr. 755 af 30. juni 2004, foretages følgende ændring:
 1.  

  

 I  

  

 § 11  

  

 ændres »2006« til: »2009«.
§ 2 Loven træder i kraft den 31. marts 2006.
Bemærkninger til lovforslaget Almindelige bemærkninger I den nugældende udstationeringslov er indsat en  

 revisionsbestemmelse i lovens § 11. Efter denne bestemmelse skal der  

 senest den 1. januar 2006 fremsættes forslag til revision af loven.
Udstationeringsloven implementerer direktiv 96/71/EF om  

 udstationering af arbejdstagere som led i udveksling af tjenesteydelser  

 (EF-Tidende  

 1997 L  

 18 s. 1). Direktivet har til formål at søge at forhindre såkaldt social  

 dumping, hvor virksomheder der udfører tjenesteydelser i et andet land,  

 medbringer sit eget personale, hvis løn- og ansættelsesvilkår er på et lavere  

 niveau end i det land, hvor arbejdet midlertidigt udføres.
Direktivet  

 pålægger  

 derfor medlemstaterne at sikre, at udenlandske arbejdstagere arbejder under  

 samme vilkår, som statens egne borgere har ifølge lov eller almengyldige  

 kollektive aftaler indenfor områder som bl.a. arbejdsmiljø, ligebehandling,  

 arbejdstid, ferie og mindsteløn.
 Direktivet giver mulighed for, at lande som Danmark under  

 visse betingelser kan lade deres kollektive overenskomster gælde for  

 udstationerede lønmodtagere.
Udstationeringsloven indeholder derfor i §§ 5 og 6  

 henvisning til de love og lovregler, der indeholder rettigheder indenfor  

 bl.a.  

 arbejdsmiljø, ligebehandling, arbejdstid og ferie.
Mindsteløn er ikke  

 reguleret  

 ved lov og i Danmark kendes systemet med almengyldige kollektive aftaler  

 ikke.
 Spørgsmålet, om der på det grundlag skulle fastsættes en  

 mindsteløn, blev drøftet med arbejdsmarkedets parter forud for  

 implementeringen  

 i 1999, og der var enighed om ikke at anvende muligheden på dette tidspunkt.  

 Til gengæld blev revisionsbestemmelsen i § 11 indsat, så man på baggrund  

 af senere erfaringer kunne få lejlighed til at genoverveje muligheden.
 Arbejdsmarkedets parter har både i 2002 og i 2005 haft  

 lejlighed til at genoverveje muligheden.
 I 2002 var parterne enige om, at det fortsat ikke var  

 aktuelt.
I 2005 er parterne stadig enige om, at der ikke er grund  

 til at ændre udstationeringsloven med hensyn til mindsteløn.
Men parterne har  

 samtidig givet udtryk for, at loven fortsat bør indeholde en  

 revisionsbestemmelse.
 På den baggrund foreslås det, at revisionsbestemmelsen  

 opretholdes, således at spørgsmålet tages op igen senest 1. januar 2009.
Administrative og økonomiske konsekvenser for det  

 offentlige Lovforslaget har ingen administrative eller økonomiske  

 konsekvenser for det offentlige.
Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
Administrative konsekvenser for borgerne Lovforslaget har ingen administrative konsekvenser for  

 borgerne.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget har ingen EU-retlige konsekvenser.
Høring Lovforslaget har været i høring i Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Kristelig Arbejdsgiverforening,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Kristelig Fagbevægelse, Kommunernes  

 Landsforening, Amtsrådsforeningen, Ledernes Hovedorganisation, Københavns og  

 Frederiksberg kommune, Erhvervs- og Selskabsstyrelsen.
Vurdering af  

 konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske og konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for erhvervslivet Ingen Ingen Administrative konsekvenser for borgene Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås at opretholde en revisionsbestemmelse i  

 udstationeringsloven således, at det senest den 1. januar 2009 skal  

 genovervejes, om udstationeringsloven skal indeholde et krav om mindsteløn.  

 Der  

 henvises i øvrigt til de almindelige bemærkninger.
Til § 2 Det foreslås, at lovforslaget træder i kraft den 31. marts  

 2006.
Lovforslaget  

 sammenholdt med gældende lov Lov om udstationering af  

 lønmodtagere Gældende formulering Lovforslaget § 1 I lov om udstationering af lønmodtagere, jf.  

 lovbekendtgørelse nr. 755 af 30. juni 2004, foretages følgende ændring:
 § 11.  

  

 Forslag til revision af loven fremsættes for Folketinget senest den 1. januar  

 2006.
 1.  

  

 I  

  

 § 11  

  

 ændres »2006« til: »2009«.
