Kendelse fra Pressenævnet i sag nr.  

 100/1999 Mogens  Camre har ved advokat Ole Malmqvist klaget til  

 Pressenævnet over, at Ritzaus Bureau har afvist at bringe et  

 genmæle i anledning af to telegrammer bragt den 14. juni 1999.
 Det første telegram blev udsendt kl. 03.37 og  

 lød:
"Stoftype: POLITIK Telegram: EU/ Camre-PO Forfatter: Ritzaus Bureau København, mandag/ritzau/ Den 63-årige cand.polit.  Mogens  Camre indledte sin  

 EU-valgkamp med at springe ud af de socialdemokratiske fåreklæder  

 og i armene på  Pia  Kjærsgaards Dansk Folkeparti, der kvitterede  

 med at gøre ham til spidskandidat.
 Man kan rolig betegne det nye medlem af Europa-Parlamentet  

 som en omstridt person, for i løbet af sine 19 år i Folketinget  

 (1968-1987) hos Socialdemokratiet kom han ofte i modvind.
Så sent som sidste efterår lænede han  

 sig op af en eksklusion fra partiet på grund af sine holdninger til  

 muslimske indvandrere.
Holdninger som kom klart til udtryk under  

 EU-valgkampens bedst besøgte valgmøde sammen med den radikale  

 EU-kandidat,  Naser  Khader.
Men også på andre punkter har  Mogens  Camre  

 skilt sig ud fra den socialdemokratiske mængde.
Helt tilbage i 1971  

 blev "Pistol- Camre" undsagt af den daværende statsminister,  J.O.  

  Krag, for forsøg på at indsmugle en ladt pistol i Danmark, og i  

 1980erne blev han kasseret som folketingskandidat for Valby-kredsen, fordi  

 man fandt det uspiseligt, at han havde lavet skattetænkning.
Mogens  Camre siger selv, at han altid har stemt imod EF  

 og EU, selv om han i offentligheden har sagt det modsatte.
Mere imod er han  

 dog ikke, end at han i de seneste fem år har været ansat som  

 budgetråd for Finansministeriet i EU-repræsentationen i  

 Bruxelles, hvor han har arbejdet med EU's administration og svindel  

 områder, han forsat vil fokusere på som nyvalgt medlem af  

 Europa-Parlamentet." Det andet telegram blev udsendt kl. 08.22. Heri hed det  

 bl.a.:
"Stoftype: POLITIK Telegram: EU/ Camre-PO   KORR.
Forfatter: Ritzaus Bureau ---- Fjerde afsnit rettet ---- Men også på andre punkter har  Mogens  Camre  

 skilt sig ud fra den socialdemokratiske mængde.
I 1971 blev han  

 kritiseret af daværende statsminister  Jens  O.  Krag, da han blev  

 snuppet i tolden herhjemme med en græsk flygtnings skarpladte pistol.  

  Camre slap dengang med en bøde.
Og i 1988 blev han fyret som  

 folketingskandidat for Valby-kredsen efter en omdiskuteret obligationshandel,  

 der finansierede hans valgkamp." Klagerens advokat har den 23. juni 1999 rettet henvendelse  

 til Ritzaus Bureau og har i den forbindelse bestridt en række af  

 telegrammets oplysninger, og anført, at klageren ikke har  

 indgået nogen aftale med Ritzau om, at det urigtige telegram blot  

 skulle afløses af et andet.
Klageren har samtidig anmodet Ritzaus  

 Bureau om over for samtlige redaktioner og abonnenter at beklage at have  

 bragt de urigtige oplysninger om klageren.
 Ritzaus Bureau har den 24. juni 1999 afvist, at der er  

 grund til at beklage oplysningerne.
 Klageren har herefter den 13. juli 1999 anmodet Ritzaus  

 Bureau om at bringe følgende genmæle:
 "I et Ritzau telegram, udsendt den 14. juni, 1999, kl.  

 03.37, hævdes det, at  Mogens  Camre i 1980'erne skulle have foretaget  

 skattetænkning.
 Som advokat for  Mogens  Camre skal jeg gøre  

 opmærksom på, at denne oplysning er urigtig.
 Mogens  Camre har aldrig foretaget nogen handling, der  

 kan beskrives som skattetænkning.
 I 1988 købte  Mogens  Camre realkreditobligationer,  

 og dette køb blev indberettet til skattevæsenet.
 De blev efterfølgende solgt med fortjeneste.
 Hele fortjenesten blev overført til  

 Socialdemokratiets valgfond i Valby-kredsen til brug for  Mogens  Camres valg  

 til Folketinget.
 Alt blev indberettet til skattevæsenet på  

 sædvanlig vis.
 Det hævdes også i artiklen, at  Mogens  Camre  

 har forsøgt indsmugling af en skarpladt pistol.
 Ritzau refererer til en begivenhed, som fandt sted for 28  

 år siden, og artiklens beskrivelse er urigtig.
 Pistolen var ikke ladt, og  Mogens  Camre blev hverken  

 tiltalt eller dømt for smugleri.
 Det var en pistol, som tilhørte den senere  

 græske statsminister  Andreas  Papandreou, og som  Mogens  Camre medtog  

 i et SAS-fly fra Oslo til København for at deponere den hos  

 kriminalpolitiet.
 Mogens  Camre havde undladt forlods at underrette  

 luftkaptajnen og toldvæsenet.
 Han fik i den anledning en bøde på kr.  

 1000.
 Folketingets udvalg til valgs prøvelse  

 erklærede, at:
"Udvalget finder ikke, at den begåede handling i  

 almindeligt omdømme kan gøre  Mogens  Camre uværdig til  

 at være medlem af Folketinget"." Ritzaus Bureau har afvist at bringe dette  

 genmæle.
Klageren har anført, at han gennem sin bank  

 købte og solgte en post realkreditobligationer, hvoraf overskuddet  

 på godt 50.000 kr. blev foræret til 8. kreds valgfond, som var  

 betegnelsen for den girokonto, hvor valgkredsen samlede bidrag til at  

 finansiere valgkampen.
Valgkredsens bestyrelses flertal fandt, at spekulation  

 i opnåelse af en kursgevinst på obligationer var i strid med  

 socialdemokratiske holdninger, men det er forkert at påstå, at  

 der var tale om skattetænkning, som er et ganske andet begreb.
Klageren har vedrørende omtalen af indsmuglingen af  

 en ladt pistol anført, at begivenheden fandt sted i 1971, og de  

 nærmere omstændigheder må anses for at være glemt af  

 de fleste.
Klageren har i den forbindelse anført, at pistolen  

 tilhørte den fremtrædende græsk oppositionsleder og senere  

 statsleder  Andreas  Papandreou, at pistolen skulle deponeres hos det  

 danske kriminalpoliti og at pistolen ikke var ladt.
Det er endvidere  

 ikke korrekt, at klageren blev undsagt af daværende statsminister  Jens  

  Otto  Krag.  Krag sagde derimod, at "der var tale om en idealistisk  

 handling, foretaget i lovligt øjemed".
 Klageren har endelig anført, at hele telegrammet  

 giver et billede af klageren som en moralsk og juridisk noget anløben  

 person, et billede, der er en rent politiserende og ideologiserende  

 konstruktion.
 Ritzaus Bureau har anført, at det var  

 skattetænkning, da klageren for lånte penge købte og  

 bagefter solgte obligationer til støtte for sin valgkamp, idet hele  

 ideen var, at fortjenesten ved den slags transaktioner er skattefri.
Ritzaus Bureau har vedrørende indsmuglingen  

 anført, at ordet er et helt normalt udtryk for handlinger, der har til  

 hensigt at manøvrere en vare forbi tolden.
I daglig tale skelnes ikke  

 mellem, om der er tale om en bestemt smugleri-paragraf eller ej.
 Ritzaus Bureau har vedrørende citatet fra  Jens  

  Otto  Krag anført, at citatet for fuldstændigheden skyld  

 bør gøres færdigt.  Jens  Otto  Krag sagde ganske  

 rigtigt, at våbensagen var udtryk for idealisme, men han  

 tilføjede, at "den form for idealisme, der har med våben at  

 gøre, er jeg ikke særlig varm på.". Denne bemærkning  

 blev af pressen opfattet som en kritik af klageren.
 Ritzaus Bureau har endelig anført, at man har brugt  

 almindelige, dagligdags udtryk til en sober fremstilling, og at klageren  

 forsøger at bruge telegrammet til at få en kendelse, der skal  

 forbyde medierne i fremtiden at beskrive klagerens politiske karriere med  

 relevante ordvalg.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet lægger til grund, at de  

 rettelser, der er foretaget, følger Ritzaus sædvanlige  

 retningslinier for rettelser.
Nævnet finder, at Ritzaus Bureau i telegrammet kl.  

 08.22 på fornøden måde har foretaget relevante rettelser  

 af det oprindelige telegram.
Dog er klageren   hvis han kan påvise, at  

 den pistol, som han medbragte til Danmark, ikke var ladt   berettiget til at  

 få bragt et genmæle herom.
 Klageren er herudover ikke berettiget til et  

 genmæle.
 Afsagt den 22. september 1999.
