(Til de praktiserende landinspektører,  

 kommunalbestyrelserne udenfor København og Frederiksberg, amtsrådene,  

 naturfrednings-, klit-, skov~ og jordbrugsmyndighederne.) I medfør af §§ 8 og 41 i lovbekendtgørelse nr. 6 af 7. januar 1977 om  

 udstykning og sammenlægning m.m. af faste ejendomme fastsættes følgende:
 Fælles regler.
§ 1.  Medmindre der foreligger dispensation eller  

 godkendelse fra vedkommende myndighed, kan udstykning ifølge  

 udstykningslovens § 2 ikke godkendes, når det er oplyst, at delingen eller  

 den herved tilsigtede anvendelse af arealerne vil medføre noget, som er i  

 strid med eller kræver godkendelse efter bestemmelser, som er fastsat i eller  

 i henhold til gældende love.
I cirkulæret fastsættes regler om de oplysninger  

 og erklæringer, der skal foreligge i sager om udstykning m.v. i relation til  

 overholdelse af anden lovgivning.
 § 2.  Cirkulæret gælder for sager om udstykning,  

 matrikulering, omdeling og skelforandring, jf. udstykningslovens §§ 1 og 18,  

 medmindre andet fremgår af de enkelte regler.
Stk. 2.  Reglerne gælder dog ikke for sager om § 3.  Den praktiserende landinspektør skal  

 indhente eller afgive de erklæringer og oplysninger, der er nødvendige efter  

 reglerne i §§ 5-17, inden sagen indsendes til Kort- og Matrikelstyrelsen, jf.  

 udstykningslovens § 8, stk. 4. Alle sager skal forelægges  

 kommunalbestyrelsen, jf. udstykningslovens § 8, stk. 1.
 Stk. 2.  I sager, der forelægges myndighederne efter  

 bestemmelserne i §§ 5-17, skal landinspektøren oplyse ejerens navn, stilling  

 og adresse samt den tilsigtede anvendelse af arealerne på samme måde som  

 angivet i § 24, stk. 4, i bekendtgørelse nr. 129 af 23. marts 1982 om  

 udstykningsarbejder m.v.
Stk. 3.  Når der til en myndigheds tilladelse knyttes  

 betingelser, som ikke tinglyses på myndighedens foranstaltning, skal  

 landinspektøren sørge for, at betingelserne er opfyldt, inden sagen indsendes  

 til Kort- og Matrikelstyrelsen.
Hvis det ikke af myndigheden er forudsat, at  

 betingelserne skal opfyldes eller sikres opfyldt ved tinglysning inden  

 udstykningsapprobationen, skal landinspektøren indhente en erklæring fra  

 parterne om, at de forpligter sig til at opfylde de angivne betingelser.  

 Erklæringen skal indsendes til Kort- og Matrikelstyrelsen, og en kopi af  

 erklæringen vil blive tilsendt vedkommende myndighed sammen med meddelelse om  

 approbationen.
 Stk. 4.  Når landinspektøren i en udstykningssag  

 henviser til en godkendelse eller dispensation, der er indsendt til Kort- og  

 Matrikelstyrelsen i en tidligere sag, skal der vedlægges en kopi af det  

 dokument, hvortil der henvises.
Stk. 5.  Når landinspektøren er bekendt med, at der er  

 indgivet klage over en myndigheds afgørelse i en udstykningssag, må  

 ansøgningen ikke indsendes til Kort- og Matrikelstyrelsen, før klagen er  

 endelig afgjort.
Hvis ansøgningen allerede er indsendt, skal landinspektøren  

 oplyse om klagen.
 Stk. 6.  I Sønderjylland indhenter  

 statslandinspektørerne oplysninger og erklæringer i udstykningssagerne efter  

 dette cirkulæres regler, og de påser på dette grundlag, at bestemmelserne i  

 udstykningslovens § 2 overholdes.
§ 4.  Alle sager om udstykning, matrikulering,  

 omdeling og skelforandring skal forelægges kommunalbestyrelsen til  

 erklæring.
Kommunalbestyrelsen skal ved sin behandling af sagen undersøge, om  

 der ved de ansøgte matrikulære forandringer eller ved den tilsigtede  

 anvendelse af arealerne vil opstå forhold i strid med de lovbestemmelser  

 eller forskrifter i medfør af lovgivningen, som kommunalbestyrelsen  

 administrerer.
 Stk. 2.  Kommunalbestyrelsen skal afgive erklæring over  

 de i § 2 omhandlede sager på et skema (det grønne skema), der er foreskrevet  

 af Kort- og Matrikelstyrelsen.
 Regler vedrørende de enkelte lovområder.
 Kommuneplanloven.
§ 5.  Kommunalbestyrelsen skal i forbindelse med sin  

 behandling af de i § 2 nævnte sager undersøge, om der opstår forhold, som  

 kræver godkendelse i henhold til kommuneplanloven.
Kommunalbestyrelsen skal  

 herunder påse, om sagen kræver, at der er tilvejebragt lokalplan, og om sagen  

 i så fald er i overensstemmelse med en endeligt vedtaget eller godkendt  

 lokalplan eller med en meddelt dispensation fra planen.
Kommunalbestyrelsen  

 skal endvidere påse, om der ved sagen opstår forhold i strid med et  

 offentliggjort lokalplanforslag, en gældende byplanvedtægt eller et forbud  

 efter lovens § 13, stk. 2, og § 17.
 Lov om by- og landzoner.
§ 6.  I landzone skal de i § 2 nævnte sager forelægges  

 zonelovsmyndigheden, jf. §§ 6 og 9 i lov om by- og landzoner.
Sager om  

 skelforandring omfattes dog ikke af zonelovens § 6 og skal derfor ikke  

 forelægges zonelovsmyndigheden.
Undtaget fra forelæggelse er også  

 udstykninger efter landbrugslovens § 13, hvorved det udstykkede areal  

 sammenlægges med en bestående landbrugsejendom, forudsat at der ikke skal ske  

 en anvendelse af restparcellen eller af bygninger på denne, som kræver  

 tilladelse efter zonelovens § 7 eller § 8. Fraskillelse af bygningsparcellen  

 på landbrugsejendomme efter landbrugslovens § 8, stk. 4, skal altid  

 forelægges zonelovsmyndigheden.
Erklæring fra amtsrådet som zonelovsmyndighed  

 skal vedlægges sagen ved indsendelsen til Kort~ og Matrikelstyrelsen.
 Lov om offentlige veje.
 § 7.  De i § 2 nævnte sager skal forelægges  

 vejbestyrelsen med hensyn til bestemmelserne i lov om offentlige veje om  

 adgangsforhold til offentlige veje og om sikring af vejanlæg (byggelinier),  

 jf. de følgende regler i § 8. Erklæring fra amtsrådet som vejbestyrelse skal  

 vedlægges sagen ved indsendelsen til Kort- og Matrikelstyrelsen.
 Stk. 2.  Landinspektøren skal overfor  

 kommunalbestyrelsen og Kort~ og Matrikelstyrelsen oplyse følgende for alle  

 parceller, herunder restejendommen:
 § 8.  De i § 2 nævnte sager skal forelægges amtsrådet  

 i følgende tilfælde:
 Stk. 2.  Forelæggelse efter stk. 1, nr. 1 og 2, kan  

 undlades:
 Lov om private fællesveje.
 § 9.  Kommunalbestyrelsen skal i forbindelse med sin  

 behandling af de i § 2 nævnte sager undersøge, om der opstår forhold, som  

 kræver godkendelse i henhold til lov om private fællesveje.
 Byggeloven.
 § 10.  Kommunalbestyrelsen skal i forbindelse med sin  

 behandling af de i § 2 nævnte sager undersøge, om der opstår forhold, som  

 kræver godkendelse i henhold til byggeloven eller bygningsreglementerne.
 Miljøbeskyttelsesloven.
 § 11.  Kommunalbestyrelsen skal i forbindelse med sin  

 behandling af de i § 2 nævnte sager undersøge, om der som følge af de  

 matrikulære forandringer eller den herved tilsigtede anvendelse af arealerne,  

 vil opstå forhold, som kræver godkendelse i henhold til  

 miljøbeskyttelsesloven.
 Stk. 2.  Når sagen kræver godkendelse fra amtsrådet,  

 skal amtsrådets erklæring vedlægges sagen ved indsendelsen til Kort- og  

 Matrikelstyrelsen.
 Stk. 3.  Når sagen bevirker, at et nedsivningsanlæg  

 el.lign., der betjener ejendommen, kommer til at ligge på en anden ejendom,  

 kan det gøres til en betingelse for udstykningen, at der på denne anden  

 ejendom tinglyses en deklaration til sikring af anlæggets opretholdelse m.v.
 Naturfredningsloven.
 § 12.  De i § 2 nævnte sager skal forelægges  

 naturfredningsmyndighederne efter reglerne i stk. 3-12. De indhentede  

 erklæringer skal vedlægges sagen ved indsendelsen til Kort- og  

 Matrikelstyrelsen.
Stk. 2.  Landinspektøren skal afgive erklæring overfor  

 Kort- og Matrikelstyrelsen om forholdet til bestemmelserne i  

 naturfredningsloven.
Erklæringen skal afgives på et særligt skema, der er  

 foreskrevet af Kort- og Matrikelstyrelsen, og skal indsendes med sagen til  

 Kort- og Matrikelstyrelsen.
Stk. 3.  Når der udstykkes parceller i et område, der  

 omfattes af tinglyste fredningsbestemmelser, jf. naturfredningslovens kap.  

 III, skal der foreligge erklæring fra fredningsnævnet.
Det skal fremgå af  

 erklæringen, enten at udstykningen og den tilsigtede anvendelse af  

 parcellerne ikke er i strid med fredningsbestemmelserne, eller at der er  

 meddelt dispensation fra fredningsbestemmelserne, jf. lovens §§ 34 og 34a.
 Stk. 4.  Når der for et område er udstedt foreløbigt  

 forbud efter lovens § 11, eller der i medfør af lovens § 15, stk. 1, er sket  

 bekendtgørelse om, at der er rejst sag om fredning i et område, kan  

 udstykningen kun gennemføres, såfremt fredningsnævnet erklærer, at  

 udstykningen og den tilsigtede anvendelse af parcellerne ikke vil stride imod  

 de foreslåede fredningsbestemmelser, jf. lovens § 16, stk. 1 og 2.  

 Udstykninger, hvor det udstykkede areal skal sammenlægges med en bestående  

 landbrugsejendom, skal dog kun forelægges fredningsnævnet, såfremt der  

 tilsigtes en ændret anvendelse af restparcellen eller af bygninger på denne.
 Stk. 5.  Når der udstykkes parceller til dambrug, skal  

 der foreligge tilladelse fra amtsrådet, jf. lovens § 43, stk. 1.
 Stk. 6.  Når der sker udstykning og omdeling, hvorved  

 der fastlægges skel i et område, der ligger mellem søterritoriet og den i  

 medfør af lovens § 46, stk. 1 og 3, fastsatte strandbeskyttelseslinie, skal  

 der foreligge tilladelse fra fredningsnævnet, jf. lovens § 46, stk. 6. Dette  

 gælder dog ikke tilfælde, der falder ind under undtagelserne i lovens § 46,  

 stk. 4 og 7. Sager, hvor der fra en ejendom udstykkes en særskilt beliggende  

 lod eller et særskilt beliggende matr.nr., skal forelægges, når der skal  

 foretages noget på det udstykkede areal, der kræver godkendelse efter  

 bestemmelserne i lovens § 46, stk. 1, nr. 1 og 2.
Stk. 7.  Når der udstykkes parceller inden for  

 beskyttelseslinierne omkring offentlige skove samt private skove på 20 ha  

 eller derover, skal der foreligge tilladelse fra fredningsnævnet, jf. lovens  

 § 47, stk. 1. Dette gælder dog kun, hvis det er ejerens eller parcelkøberens  

 hensigt at placere bygninger, skure, campingvogne el.lign. inden for  

 beskyttelseslinien.
Forelæggelse skal ikke ske i tilfælde, der falder ind  

 under undtagelserne i lovens § 47, stk. 2 eller 4.
 Stk. 8.  Når der udstykkes parceller inden for  

 beskyttelseslinierne omkring søer (med vandflade på mindst 3 ha) eller langs  

 offentlige vandløb (med bundbredde efter vandløbsregulativet på mindst 2 m),  

 skal der foreligge tilladelse fra fredningsnævnet, jf. lovens § 47a, stk. 1.  

 Dette gælder dog kun, hvis det er ejerens eller parcelkøberens hensigt inden  

 for beskyttelseslinien at placere bygninger, skure, campingvogne el.lign.  

 eller foretage beplantning eller andre af de foranstaltninger, der er nævnt i  

 § 47a, stk. 1. Forelæggelse skal ikke ske i tilfælde, der falder ind under  

 undtagelserne i lovens § 47a, stk. 2, nr. 4, og stk. 3.
Stk. 9.  Når der udstykkes parceller inden for  

 beskyttelseslinierne omkring kirker, der ligger i det åbne land, skal der  

 foreligge tilladelse fra fredningsnævnet, jf. lovens § 47b.
Dette gælder dog  

 kun, hvis det er hensigten, at der på parcellerne skal placeres bygninger med  

 en højde, der overstiger 8,5 m (f.eks. siloer på landbrugsejendomme).
 Stk. 10.  Når der ved udstykning m.v. sker deling af det  

 areal, hvorpå et jordfast fortidsminde ligger, skal der foreligge tilladelse  

 fra Skov- og Naturstyrelsen og fredningsnævnet, jf. lovens § 48, stk. 1.  

 Bestemmelsen omfatter gravhøje, stengrave, voldsteder, forsvarsanlæg, ruiner  

 og broanlæg, der enten er synlige i terrænet, eller hvorom der er foretaget  

 tinglysning efter lovens § 52. Endvidere omfatter bestemmelsen andre  

 fortidsminder, såsom møllekanaler og dæmninger, stenvolde, stenrækker,  

 kanaler, anlæg ved og i søer, åer og helligkilder m.v., såfremt der er  

 foretaget tinglysning efter lovens § 52.
 Stk. 11.  Når der udstykkes parceller, der helt eller  

 delvis ligger inden for en afstand af 100 m fra de jordfaste fortidsminder,  

 der er nævnt i stk. 10, eller fra bavtastene, helleristnings- og andre  

 kultstene samt runestene, skal der foreligge erklæring fra fredningsnævnet,  

 jf. lovens § 53, stk. 1. Foranstående gælder dog kun, hvis det er ejerens  

 eller parcelkøberens hensigt inden for beskyttelseslinien at placere  

 bygninger, skure, campingvogne el.lign., opstille master eller foretage  

 beplantning eller andre af de foranstaltninger, der er nævnt i § 53, stk. 1.
 Stk. 12.  Når der uden for byer og bymæssige bebyggelser  

 udstykkes parceller med henblik på opførelse af bygninger, der kun indeholder  

 udstillings- demonstrationslokaler, skal der foreligge tilladelse fra  

 fredningsnævnet, jf. lovens § 57.
 Skovloven.
 § 13.  De i § 2 nævnte sager skal forelægges for  

 statsskovdistriktet efter reglerne i stk. 3 og 4. De indhentede erklæringer  

 skal vedlægges sagen ved indsendelsen til Kort- og Matrikelstyrelsen.
 Stk. 2.  Landinspektøren skal afgive erklæring overfor  

 Kort- og Matrikelstyrelsen om forholdet til bestemmelserne i skovloven.  

 Erklæringen afgives på samme skema som erklæringen vedrørende  

 naturfredningsloven, jf. § 12, stk. 2.
Stk. 3.  Landinspektøren skal undersøge, om der er  

 fredskovspligtige arealer på ejendommen herunder egekrat.
Når der på  

 ejendommen er skovbevoksede arealer, og der er tvivl om, hvorvidt arealet er  

 fredskovspligtigt, jf. lovens § 3, må landinspektøren forelægge sagen for  

 statsskovdistriktet.
Dette gælder dog ikke, Stk. 4.  Sagen skal forelægges statsskovdistriktet, Stk. 5.  Forelæggelsen for statsskovdistriktet efter  

 reglerne i stk. 3 og 4 er ikke nødvendig, hvis landinspektøren med sikkerhed  

 kan afgøre, at ingen arealer af den angivne karakter ved udstykningen vil  

 blive delt eller inddraget til anden anvendelse end skovdrift, og dette  

 fremgår af sagen ved indsendelsen til Kort- og Matrikelstyrelsen.
 Lensafløsningsloven (Majoratsloven).
 § 14.  De i § 2 nævnte sager skal forelægges Skov- og  

 Naturstyrelsen, når der vil ske deling af en i matriklen noteret samlet  

 skovstrækning, der har hørt under de tidligere majorater, jf. lovens § 5.
 Sandflugtsloven.
 § 15.  De i § 2 nævnte sager skal forelægges  

 klitmyndighederne efter reglerne i stk. 3. De indhentede erklæringer fra  

 klitmyndighederne skal vedlægges sagen ved indsendelsen til Kort~ og  

 Matrikelstyrelsen.
Stk. 2.  Landinspektøren skal i kommuner, der grænser  

 til Skagerak og Vesterhavet i Nordjyllands, Viborg, Ringkøbing og Ribe amter,  

 samt for øen Rømø, afgive erklæring overfor Kort- og Matrikelstyrelsen om  

 forholdet til bestemmelserne i sandflugtsloven.
Erklæringen gives på samme  

 skema som erklæringen vedrørende naturfredningsloven, jf. § 12, stk. 2.
 Stk. 3.  Sagen skal forelægges klitmyndigheden:
 Landbrugsloven.
§ 16.  De i § 2 nævnte sager samt sager om  

 sammenlægning af landbrugsejendomme og sager om afståelse af  

 landbrugspligtige arealer til offentlig vej eller vandløb m.v. skal  

 forelægges jordbrugskommissionen til erklæring, jf. § 4, § 8, stk. 3 og 4, §  

 13 og § 14 i landbrugsloven.
Erklæringen skal indsendes med sagen til Kort-  

 og Matrikelstyrelsen.
Stk. 2.  Forelæggelse for jordbrugskommissionen er ikke  

 nødvendig, når landinspektøren kan afgive erklæring efter reglerne i  

 Landbrugsministeriets bekendtgørelse nr. 551 af 15. august 1989 om  

 udstykningssager m.v. vedrørende landbrugsejendomme.
Landinspektørens  

 erklæring skal afgives på et særligt skema, jf. bekendtgørelsens § 2, stk. 3,  

 og § 3, stk. 2, og indsendes med sagen til Kort- og Matrikelstyrelsen.
Stk. 3.  Sager om supplering eller nedlægning af en  

 landbrugsejendom, der er noteret som »familieejendom«, jf. § 17b i  

 landbrugsloven, skal forelægges jordbrugskommissionen.
Den indhentede  

 erklæring skal vedlægges sagen ved indsendelsen til Kort- og  

 Matrikelstyrelsen.
Stk. 4.  Sager om fraskillelse af beboelsesbygning på en  

 præstegård skal forelægges Kirkeministeriet, jf.
Kirkeministeriets cirkulære  

 nr. 13 af 15. januar 1968 om præstegårdenes opretholdelse som selvstændige  

 brug m.m.
Erklæringen skal indsendes med sagen til Kort- og  

 Matrikelstyrelsen.
 Råstofloven.
 § 17.  Sager om udstykning eller omdeling af arealer  

 med henblik på udnyttelse af forekomster i jorden skal ved sagens indsendelse  

 til Kort- og Matrikelstyrelsen vedlægges en kopi af tilladelse til  

 indvindingen fra amtsrådet i medfør af råstoflovens § 7.
 Ophævelsesbestemmelser.
§ 18.  Dette cirkulære træder i stedet for  

 Landbrugsministeriets cirkulære nr. 122 af 14. oktober 1988 om  

 udstykningskontrol.
Det grønne skema og naturfredningsskemaet er ændret og  

 kan rekvireres i Kort- og Matrikelstyrelsen.
