(Til samtlige kommuner m.fl.) Ved lov nr. 1112 af 29. december 1997 har Folketinget vedtaget en lov om  

 ændring af reglerne i bistandsloven og lov om aktiv socialpolitik om  

 rådighedsvurdering af kontanthjælpsmodtagere.
 Formålet med lovændringerne er at styrke reglerne om, at  

 kontanthjælpsmodtagere skal stå til rådighed for arbejdsmarkedet og for  

 formidling af arbejde.
 Efter de nye regler - der træder i kraft den 1. april 1998 - får  

 kommunerne en pligt til at sørge for, at kontanthjælpsmodtagere, der alene  

 har ledighed som problem, bliver tilmeldt til arbejdsformidlingen.  

 Tilsvarende skal kommunerne sørge for at afmelde kontanthjælpsmodtagere, der  

 ophører med at modtage hjælp.
 De nye regler betyder endvidere, at kommunerne får en pligt til at  

 rådighedsvurdere kontanthjælpsmodtagere, der afslår et formidlet arbejde  

 eller udebliver fra en kontaktdato på arbejdsformidlingen.
 Socialministeriet vil i samarbejde med Arbejdsministeriet,  

 Arbejdsmarkedsstyrelsen og Kommunernes Landsforening udarbejde retningslinier  

 for de administrative procedurer, der skal gælde for tilmelding og afmelding  

 af kontanthjælpsmodtagere til arbejdsformidlingen, samt den øvrige udveksling  

 af informationer.
 Socialministeriet forventer at disse retningslinier, der vil beskrive  

 arbejdsopgaverne for såvel kommunerne som arbejdsformidlingen, vil blive  

 udsendt til samtlige kommuner i slutningen af februar måned.
 De kommende retningslinier vil komme til at omhandle procedurer i  

 forbindelse med følgende hovedemner:
- Afgrænsning af personkredsen - kontanthjælpsmodtagere alene med ledighed som problem, herunder  

 kontanthjælpsmodtagere under aktivering - Tilmelding og afmelding hos AF - tilmelding ved kontanthjælpsmodtagerens henvendelse til AF - evt. anmodning fra AF til kommunen om begrundelse for til- melding - afmelding ved manglende fremmøde på kontaktdato m.v. hos AF - afmelding ved ordinært arbejde - afmelding ved formidling af arbejde - Grundregistrering hos AF - Indberetninger fra AF til kommunen - indberetning ved udeblivelse fra møder/samtaler på AF - indberetning i forbindelse med formidling af arbejde - Indberetninger fra kommunen til AF - indberetning om formidling af arbejde - tilbagemelding på AF´s indberetning om udeblivelse fra samtale eller  

 afslag på formidlet arbejde - indberetning om aktiveringsfri perioder og ferieperioder - indberetning til CRAM-statistikken - Indberetning til Socialministeriets nye rådighedsstatistik vedr.
 udfaldet af rådighedsvurderinger.
 Socialministeriet er opmærksom på de ulemper, der kan være forbundet med,  

 at det i en kortere overgangsperiode - indtil der kan udformes en ordning med  

 størst mulig elektronisk overførsel af informationerne - vil være nødvendigt  

 at basere de administrative procedurer på manuelle indberetninger mellem  

 kommunerne og AF.
