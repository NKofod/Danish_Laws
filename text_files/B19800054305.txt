 I medfør af § 10 i lov nr. 311 af 9. juni 1971 om offentlig sygesikring  

 som ændret senest ved lov nr. 240 af 12. juni 1975 fastsættes følgende:
 § 1.  Til børn under 16 år ydes tilskud til brilleglas  

 og brillestel ved første anskaffelse af briller, samt når ændrede glas eller  

 ændrede stel er nødvendige.
 Stk. 2.  Tilskud ydes til de former for brilleglas og  

 -stel og med de maksimumsbeløb, der er anført i bilaget til bekendtgørelsen.
 Stk. 3.  Er to sæt briller med forskellige glas  

 nødvendig (afstandsglas og nærglas), ydes tilskud til to par briller.
 § 2.  Tilskud er ikke betinget af lægeordination.
 Stk. 2.  Der ydes ikke tilskud til synsprøver foretaget  

 hos optiker.
 § 3.  Tilskud udbetales af det sociale udvalg på  

 amtskommunens vegne og på Københavns og Frederiksberg kommuners vegne af  

 magistraten henholdsvis kommunalbestyelsen mod aflevering af kvitteret,  

 specificeret regning, medmindre der er truffet aftale med leverandøren om  

 direkte afregning.
 § 4.  Bekendtgørelsen træder i kraft den 1. januar  

 1981. Samtidig ophæves sikringsstyrelsens bekendtgørelse nr. 110 af 15. marts  

 1976.
