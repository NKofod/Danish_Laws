Fremsat den 26. marts 2004 af  

 Elsebeth Gerner Nielsen (RV), Marianne Jelved&nbsp  

 ;(RV),  

 Martin Lidegaard (RV) og  

  

 Niels Helveg Petersen (RV) Forslag til folketingsbeslutning om en øget indsats for at undgå koncentration af sociale  

 problemer i visse boligområder Folketinget pålægger regeringen inden udgangen af 2004 at  

 fremsætte lovforslag, som begrænser den sociale opsplitning på boligområdet.  

 Der ønskes initiativer, som sikrer, 1)  

 	  

    

 at alle kommuner  

 forpligtes til at bruge deres anvisningsret i det almene boligbyggeri på en  

 sådan måde, at der sikres en jævn fordeling af boligsociale opgaver i hele  

 den  

 almene boligmasse, 2)  

 	  

    

 at alle kommuner  

 hvert år til Økonomi- og Erhvervsministeriet afleverer en redegørelse for,  

 hvilke initiativer kommunen har taget med henblik på at modvirke social  

 ghettodannelse og således sikre, at den enkelte borgers personlige  

 kompetencer  

 får de bedst tænkelige rammer at udfolde sig i til gavn for helheden og den  

 enkelte selv, og 3)  

 	  

    

 at Økonomi- og  

 Erhvervsministeriet i samarbejde med andre relevante ministerier hvert år til  

 Folketinget afleverer en redegørelse for den samlede indsats mod  

 ghettodannelse  

 baseret på kommunernes indberetninger.
Bemærkninger til forslaget Forslagets indhold Det Radikale Venstre mener, at der er behov for snarlige initiativer  

 til begrænsning af koncentrationen af sociale problemer i visse boligområder.  

 På den baggrund foreslås det, at regeringen inden udgangen af 2004 fremsætter  

 lovforslag, som sikrer, 1)  

 	  

    

 at alle kommuner  

 forpligtes til at bruge deres anvisningsret i det almene boligbyggeri på en  

 sådan måde, at der sikres en jævn fordeling af boligsociale opgaver i hele  

 den  

 almene boligmasse, 2)  

 	  

    

 at alle kommuner  

 hvert år til Økonomi- og Erhvervsministeriet afleverer en redegørelse for,  

 hvilke initiativer kommunen har taget med henblik på at modvirke social  

 ghettodannelse og således sikre, at den enkelte borgers personlige  

 kompetencer  

 får de bedst tænkelige rammer at udfolde sig i til gavn for helheden og den  

 enkelte selv, og 3)  

 	  

    

 at Økonomi- og  

 Erhvervsministeriet i samarbejde med andre relevante ministerier hvert år til  

 Folketinget afleverer en redegørelse for den samlede indsats mod  

 ghettodannelse  

 baseret på kommunernes indberetninger.
Bemærkninger til de enkelte punkter i forslaget Ad. 1:
En social opsplitning på boligområdet er alvorlig, da den  

 let fører til opsplitning i det øvrige samfund  herunder  

 daginstitutioner og  

 skoler, som er afgørende for den sociale integration.
Undersøgelser viser  

 eksempelvis, at børn, som kommer fra dårligt stillede familier, klarer sig  

 bedst, hvis de kommer i en skole med mange stærke børn fra stærke familier.  

 Derfor er det vigtigt at forebygge social opsplitning på boligområdet.
En stor del af overførselsmodtagere i den arbejdsdygtige  

 alder er i dag henvist til at bo i det almene boligbyggeri, da det øvrige  

 boligmarked er utilgængeligt for denne gruppe.
Der er flere alvorlige  

 problemer  

 i den almene sektors virkemåde.
Massiv subsidiering og balancelejeprincippet  

 betyder, at ældre almene boliger er meget billige og derfor ekstremt  

 eftertragtede.  

 Der er lange køer, og det er kun dem, som har stået længe på venteliste, der  

 har en chance for at få en god lejlighed.
Nye boliger er dyrere, har ofte  

 dårligere beliggenhed og er derfor ikke lige så attraktive.
Kommunerne har i dag anvisningsret til 25 pct. af boligerne  

 i det almene byggeri.
Dermed kan kommunerne skaffe tag over hovedet til de  

 medborgere, som ikke har andre muligheder.
Anvisningsretten er en  

 kompensation  

 over for skatteborgerne, som så at sige betaler til, at de almene selskaber  

 løser en boligsocial opgave.
I princippet gælder de 25 pct. anvisningsret i  

 hver enkelt boligafdeling.
Interne regler for oprykning af nuværende lejere samt  

 fraflytningsmønstret i de forskellige afdelinger medfører imidlertid  

 ghettodannelser i de mindst attraktive boligafdelinger, med mindre kommunerne  

 fører en meget aktiv politik for at sprede den sociale belastning.
Kommuner,  

 der ikke gør denne aktive indsats, ender derfor i praksis med fortrinsvis at  

 anvende anvisningsretten i en lille del af kommunens samlede almene  

 boligbyggeri i stedet for at bruge den i hele den almene boligmasse.
 Derfor foreslår Det Radikale Venstre, at kommunerne  

 forpligtes til fortrinsvis at bruge den kommunale anvisningsret i de  

 boligafdelinger, hvor antallet af anviste beboere er under gennemsnittet i  

 kommunens almene byggeri.
Samtidig skal kommunen forpligtes til først og fremmest at  

 anvise til boligafdelinger, hvor mere end 70 pct. af beboerne i den  

 arbejdsduelige alder er i arbejde eller under uddannelse.
Det vil skabe en  

 langt mere ligelig fordeling af ressourcestærke og mindre ressourcestærke  

 beboere og således medvirke til et mindre opsplittet samfund.
Det betyder  

 omvendt, at kommunerne helt må afstå fra at anvise til boligafdelinger, hvor  

 mindre end 70 pct. af beboerne i den arbejdsduelige alder er i arbejde eller  

 under uddannelse.
I princippet kunne dette være umuligt, hvis der i kommunen  

 ikke er en eneste almen afdeling med mere end 70 pct. beskæftigede eller  

 uddannelsessøgende.
Skulle kommuner komme i den situation, skal de i stedet  

 forpligtes til at benytte anvisningsretten i de afdelinger, hvor  

 beskæftigelsen  

 er højest.
Den enkelte arbejdsløse boligsøgende får således anvist en  

 bolig inden for samme tidshorisont som efter de gældende regler.
Boligen  

 bliver  

 imidlertid anvist enten i en boligafdeling, hvor mere end 70 pct. af beboerne  

 i  

 den arbejdsduelige alder er i arbejde eller under uddannelse, eller i den  

 afdeling med egnet ledig bolig, hvor beskæftigelsen er højest.
Solidaritet mellem stærke og mindre stærke i et samfund  

 sikres ikke alene ved, at de stærke betaler for, at de mindre stærke får tag  

 over hovedet.
Det drejer sig i lige så høj grad om at skabe forpligtende  

 fællesskaber, hvor alle tager del i ansvaret for helheden.
 Ovenstående indebærer således:
   

 	  

    

 At kommunerne fortsat  

 har anvisningsret til 25 pct. af alle almene boliger i kommunen.
  

 	  

    

 At når en eller flere  

 afdelinger lukkes for anvisning, sker der en øget anvisning til andre  

 afdelinger.
Denne anvisning får forrang for alle andre ventelister   

 såvel  

 interne som eksterne.
Det Radikale Venstre ønsker hermed at sikre, at borgere  

 uden arbejde får bedre mulighed for at komme til at bo i de attraktive  

 bebyggelser.
Det nytter nemlig ikke blot at fjerne anvisningen til socialt  

 belastede områder.
Kommunen  

  

 skal  

  

 samtidig benytte sig af sin mulighed for at anvise til de populære  

 bebyggelser  

 med mange stærke beboere.
Det Radikale Venstre vender sig mod et generelt salg af  

 almene boliger.
Det vil være de attraktive boliger, der kan sælges.
Tilbage  

 vil  

 være problemområderne, hvor det vil blive endnu vanskeligere end i dag at  

 løse  

 de sociale problemer.
Hvis der kan indgås enkeltstående aftaler om salg af et  

 begrænset antal boliger i socialt belastede områder, vil Det Radikale Venstre  

 ikke på forhånd afvise dette.
 I enkelte kommuner er der det særlige problem, at der ikke  

 er ret mange almene boliger til kommunens store antal kontanthjælpsmodtagere.  

 Derfor kan man overveje at pålægge disse kommuner  

    

  

 at opføre flere almene boliger eller på længere  

 sigt undersøge muligheder for tværkommunal anvisning (evt. med involvering af  

 det kommende regionale niveau).
I forbindelse med boligforliget i finanslov 2003 fik Det  

 Radikale Venstre indføjet en aftale om, at  

    

  

 regeringen nedsatte et udvalg, som skulle se på, hvordan anvisnings- og  

 oprykningsreglerne kunne ændres, så den almene sektor bedre kan løfte sin  

 boligsociale opgave.
Det Radikale Venstre har endnu ikke hørt fra dette  

 udvalg.  

 Der er endvidere blevet nedsat et nyt tværministerielt udvalg, som skal se på  

 området.
Det Radikale Venstre er usikker på, hvornår der kan ventes konkrete  

 forslag, idet der foreløbig ikke er sket noget siden efteråret 2002. Derfor  

 fremsættes beslutningsforslaget med Det Radikale Venstres bud på en bedre  

 løsning, men Det Radikale Venstre er åben for andre tekniske løsninger, som  

 kan  

 modvirke social opsplitning.
 Ad. 2:
Hver kommune forpligtes til at give en årlig redegørelse  

 for, hvilke tiltag der gøres for at sikre en for kommunen mere repræsentativ  

 sammensætning af beboerne i kommunens forskellige boligområder.
Redegørelsen  

 foreslås desuden at indeholde en beskrivelse af, hvordan man f.eks. gennem  

 planlægning af skoledistrikter m.v. sikrer en for kommunen mere repræsentativ  

 social sammensætning på alle kommunens forskellige skoler, daginstitutioner  

 m.v.
Kommunerne opfordres til at opstille konkrete, gerne kvantificerbare mål  

 for kommunens arbejde med at modvirke ghettodannelse og sikre et generelt  

 socialt løft i kommunen.
Hermed tænkes på: Flere borgere i arbejde, færre  

 boligområder med sociale problemer, færre børn med indlæringsproblemer osv.
 Ad. 3:
 Med henblik på at sikre, at arbejdet med at forebygge  

 ghettodannelsen ikke bliver ved ordene, og at der rent faktisk gøres noget på  

 alle niveauer for at udvikle et samfund, der hænger sammen, opfordres  

 regeringen til en gang om året at udarbejde en redegørelse for indsatsen mod  

 opsplitning og ghettodannelsen, baseret på kommunernes redegørelser.
Skriftlig fremsættelse Elsebeth Gerner Nielsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en øget indsats for at undgå koncentration af sociale  

 problemer i visse boligområder.
(Beslutningsforslag nr.
B 160).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
