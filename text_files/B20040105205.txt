Bekendtgørelse om uddannelse til vindmølletekniker I medfør af  

 § 4, stk. 2, i lov om erhvervsuddannelser. jf.  

 lovbekendtgørelse nr. 183 af 22. marts 2004, fastsættes:
Kapitel 1 Uddannelsen § 1.  

  

 Uddannelsens  

 formål er, at eleven gennem skoleundervisning og praktikuddannelse opnår  

 kompetence som vindmølletekniker.
§ 2.  

  

 Den  

 uddannede vindmølletekniker kan udføre alle arbejdsprocesser, under  

 iagttagelse  

 af gældende miljø- og sikkerhedsbestemmelser, der forekommer inden for det  

 område, uddannelsen retter sig imod.
Den uddannede kan udføre arbejdet i  

 overensstemmelse med gældende kvalitetskrav ved anvendelse af tekniske  

 specifikationer på dansk og engelsk.
 Stk. 2.  

  

 Den uddannede  

 vindmølletekniker har:
 1)  

 	  

 Kendskab til  

 samarbejds- og kommunikationsteknikker og kan indgå i samarbejdsprocesser,  

 har  

 kendskab til projektorganisation og kan indgå i projektgrupper samt har  

 forståelse for intern og ekstern kundebetjening, herunder etablering og  

 opretholdelse af faglig kommunikation på alle niveauer i virksomheden.
 2)  

 	  

 Fagligt overblik,  

 initiativ samt kendskab til vidensøgning.
 3)  

 	  

 Kvalitetsbevidsthed  

 samt kendskab til opbygning og vedligeholdelse af kvalitetsstyringssystemer,  

 kendskab til produktionsstyring og evner til at strukturere, planlægge og  

 vurdere løsningsmuligheder for egne arbejdsopgaver.
 4)  

 	  

 Miljøbevidsthed.
 Stk. 3.  

  

 Den uddannede  

 vindmølletekniker kan:
 1)  

 	  

 Planlægge og udføre  

 reparationer ved hjælp af almindeligt forekommende udstyr og værktøj samt  

 planlægge og gennemføre montage-, reparations- og forebyggende  

 vedligeholdelsesopgaver på vindmøller, assistere ved programmeret  

 vedligeholdelse af vindmølleudstyr samt andre mekaniske og tekniske systemer.
 2)  

 	  

 Planlægge og udføre  

 arbejdsopgaver, hvori indgår mekanisk sammenføjning, montage, demontage,  

 reparationsteknik, måleteknik og styringsteknik, på baggrund af normalt  

 benyttede skitser, tegninger og anvendelse af informationsteknologi samt  

 anvende informationsteknologi i forbindelse med de daglige arbejdsopgaver,  

 herunder søgning og fremskaffelse af relevant teknisk-faglig information.
 § 3.  

  

 Uddannelsen er henført til den erhvervsfaglige fællesindgang for Håndværk og  

 teknik, hvor uddannelsen indgår i Teknikfamilien.
 Stk. 2.  

  

 Det faglige  

 udvalg for uddannelsen er Det faglige Udvalg for Smede- og  

 Stålkonstruktioner.
Kapitel 2 Uddannelsesforløbet Varighed og struktur § 4.  

  

 Uddannelsen varer 2 år.
Eleven kan indlede uddannelsen på skole eller i en  

 praktikvirksomhed.
Stk. 2.  

  

 Uddannelsen  

 omfatter et grundforløb og et hovedforløb.
Hovedforløbet består af  

 praktikuddannelse og skoleundervisning.
Den obligatoriske skoleundervisning i  

 hovedforløbet varer 12 uger.
 Stk. 3.  

  

 Skoleundervisningen i hovedforløbet er opbygget af minimum 2 skoleperioder.  

 Den  

 sidste skoleperiode placeres inden for de sidste 6 måneder af  

 uddannelsestiden.  

 De bundne og valgfri specialefag gennemføres i uddannelsens sidste år.
 Stk. 4.  

  

 Skoleundervisningen  

 i hovedforløbet omfatter grundfag, områdefag, bundne specialefag, valgfag  

 samt  

 valgfri specialefag.
 Stk. 5.  

  

 Uddannelsens  

 varighed og struktur fraviges ved voksenuddannelsesforløb, jf. §§ 6 og  

 7.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af  

 grundforløbet i indgangen efter reglerne i bekendtgørelse om  

 erhvervsuddannelser (hovedbekendtgørelsen), jf. dog §§ 6-8.
 Stk. 2.  

  

 Faget i  

 § 9, stk. 1, nr. 3, skal være gennemført efter reglerne for faget.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.
Kurset kan være omfattet af uddannelsesaftale.  

 Kurset kan omfatte et forløb på indtil 2 uger, der har til formål at der kan  

 ske en vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
Kapitel 3 Skoleundervisningen og praktikuddannelsen Skoleundervisningen § 9.  

  

 Grundforløbet omfatter følgende områdefag, der er særlige for det  

 efterfølgende  

 hovedforløb og som varer i alt 8 uger:
1)  


  

 Dieselmotorlære,  

 vindmølletekniker  



  

 Niveau: Begynder  


  

 Eleven kan medvirke ved reparation og vedligeholdelse af rørsystemer,  

 pumper og ventiler.
Eleven kan ved anvendelse af gængse værktøjer foretage  

 demontage og montage af dieselmotorens hoveddele.
2)  

 	  

 Automatik, vindmølletekniker  



  

 Niveau: Begynder  


  

 Eleven kan foretage systematisk fejlfinding og reparation på enkle,  

 automatiske styringer, baseret på relæteknik.
Eleven kan medvirke ved  

 demontage  

 og montage af hydrauliske komponenter.
Eleven kan overholde kravene til  

 renlighed og sikkerhed ved arbejde på hydrauliske anlæg.
 3)  

 	  

 Arbejdsmiljø og sikkerhed ved  

 svejsning og termisk skæring  



  

 Niveau: Begynder  


  

 Eleven har kendskab til relevante arbejdsmiljøpåvirkninger, sundhedsrisici  

 og foranstaltninger ved svejsning og plasmaskæring samt slibning, herunder  

 kender kravene i Arbejdstilsynets bekendtgørelse om foranstaltninger til  

 forebyggelse af kræftrisikoen ved arbejde med stoffer og materialer.
4)  

 	  

 Termisk sammenføjning og afkortning,  

 vindmølletekniker  



  

 Niveau: Begynder  


  

 Eleven har en generel teoretisk viden om kvalitetskrav ved svejsning og kan  

 sikkerhedsmæssigt forsvarligt udføre forskellige svejsemetoder i et  

 fremstillingsforløb.
Eleven har kendskab til forskellige svejseformer og  

 svejsemetoder, betjening og vedligeholdelse af svejseudstyret, sikkerhed ved  

 arbejde med svejsning, den generelle teori ved svejsning og svejsemetoders  

 anvendelighed og udbredelse.
Eleven kan afkorte og tildanne lige-, skrå- og  

 faconsnit i plade, rør og profiler, under hensynstagen til tolerancekrav.  

 Eleven kan udføre klipning i tyndere materiale med hånd-, maskin-, profil- og  

 kurvesakse under hensynstagen til tolerancekrav.  

 Eleven kan betjene slibeværktøj og maskiner til bearbejdning af  

 overflader.  

 Eleven overholder  

 reglerne vedrørende sikkerhed og arbejdsmiljø.
5)  

 	  

 Fremstilling af emner, vindmølletekniker  



  

 Niveau: Begynder  


  

 Eleven har kendskab til udvælgelse af materialer til fremstilling af et  

 typisk emne i branchen.
Eleven kan udvælge egnet materiale og anvende det i  

 et  

 mindre og ukompliceret fremstillingsforløb og fremstille et emne fra start  

 til  

 slut under hensyntagen til gældende normer og standarder.
Eleven har kendskab  

 til relevante tekniske normer og standarder, der gælder for branchen samt  

 kendskab til elementære planlægningsteknikker.
Eleven kan detailplanlægge  

 mindre fremstillingsforløb.
Eleven har forståelse for produktion og økonomi  

 og  

 forståelse for den betydning, som overholdelse af de enkelte kvalitetskrav og  

 tidskrav har for helheden.
6)  

 	  

 Tegningsforståelse og cad-konstruktion,  

 vindmølletekniker  



  

 Niveau: Begynder  


  

 Eleven kan anvende almindeligt tegneudstyr til retvinklet  

 projektionstegning.
Eleven kan overholde tegningsregler iflg.
DS/ISO 128 og  

 DS/ISO 129, eleven kan bedømme kvaliteten af de udførte tegninger.
Eleven kan  

 fremstille og aflæse simple arbejdstegninger i retvinklet projektion, eleven  

 kan fremstille stregtykkelser og stregarter, målsætning, skravering, snit og  

 toleranceangivelser og målestoksforhold i et elektronisk cad program, eleven  

 kan anvende almindeligt tegneudstyr samt elektronisk cad program til  

 isometrisk  

 tegning.
Eleven kan overholde relevante tegneregler.
Eleven kan fremstille og  

 aflæse isometriske arbejdstegninger.
 § 10.  

  

 Undervisningen i hovedforløbet omfatter grundfaget Fremmedsprog, engelsk,  

 niveau F, der varer 2 uger.
 § 11.  

  

 Undervisningen i hovedforløbet omfatter følgende områdefag, der varer i alt 4  

 uger:
 1)  

 	  

 Sikkerhed og brandbekæmpelse  



  

 Niveau: Rutine  


  

 Eleven videreudvikler sin viden og færdigheder indenfor sikkerhed,  

 brandbekæmpelse og arbejdsmiljø.
 2)  

 	  

 Sammenføjningsteknik  



  

 Niveau: Rutine  


  

 Eleven kan, under iagttagelse af gældende sikkerheds- og miljøregler,  

 selvstændigt udføre sammenføjningsopgaver, samt betjene og vedligeholde  

 udstyr.
3)  

 	  

 Elteknik, hydraulik og gearteknik  



  

 Niveau: Begynder  


  

 Eleven kan anvende måleudstyr og assistere ved el-tekniske montage-,  

 reparations- og vedligeholdelsesopgaver.
Eleven har kendskab til opbygning og  

 funktion af filteranlæg og selvstændigt udføre mindre komplicerede montage-,  

 reparations- og vedligeholdelsesopgaver på filtersystemer.
Eleven har  

 kendskab  

 til opbygning og funktion af hydrauliske anlæg i vindmøller og udfører  

 selvstændigt mindre komplicerede montage-, reparations- og  

 vedligeholdelsesopgaver på hydrauliske systemer.
Eleven overholder reglerne  

 vedrørende arbejdsmiljø og sikkerhed ved arbejde med hydrauliske væsker.
 § 12.  

  

 Undervisningen i hovedforløbet omfatter desuden følgende bundne specialefag,  

 der varer i alt 4 uger:
1)  

 	  

 Reparations- og installationsteknik  



  

 Niveau: Rutine  


  

 Eleven kan selvstændigt tegne arbejdstegninger og samle emner i henhold til  

 gældende normer og standarder.
Eleven kan, med udgangspunkt i  

 dokumentationsmateriale, udføre mindre komplicerede montage-, reparations- og  

 vedligeholdelsesopgaver på hjælpeudstyr og tilhørende installationer.
 2)  

 	  

 Systematisk vedligehold  



  

 Niveau: Rutine  


  

 Eleven kan, med udgangspunkt i arbejdstegninger og anden dokumentation,  

 samt i overensstemmelse med gældende lovgivning, efter anvisning udføre  

 vedligeholdelsesopgaver på mekaniske vindmøllekonstruktioner og assistere ved  

 systematisk vedligehold af elektriske og hydrauliske systemer.
 § 13.  

  

 Undervisningen  

 i hovedforløbet omfatter valgfri specialefag med en varighed på 1 uge.
 Stk. 2.  

  

 Eleven og  

 virksomheden vælger valgfri specialefag efter anvisningerne i vejledningen  

 til  

 bekendtgørelsen, jf. hovedbekendtgørelsen.
Stk. 3.  

  

 Ved slutningen  

 af 1. skoleperiode i hovedforløbet orienterer skolen eleven og virksomheden  

 om  

 valgmulighederne.
Valget af valgfri specialefag meddeles skriftligt til  

 skolen  

 af eleven og virksomheden inden påbegyndelsen af 2. skoleperiode i  

 hovedforløbet, eller en af skolen fastsat tidsgrænse.
 Stk. 4.  

  

 Valget af  

 valgfri specialefag registreres i elevens personlige uddannelsesplan og  

 underskrives af elev og virksomhed.
§ 14.  

  

 Undervisningen i hovedforløbet omfatter endvidere valgfag, der varer i alt 1  

 uge.
Undervisningen følger reglerne for de pågældende fag, jf.  

 hovedbekendtgørelsen.
Praktikuddannelsen § 15.  

  

 Praktikuddannelsen omfatter følgende arbejdsområder og funktioner:
 1)  

 	  

 Medvirken ved  

 montage, vedligeholdelse og dokumentation ved samling af emner til  

 funktionelle  

 enheder.
 2)  

 	  

 Medvirken ved  

 udførelse af reparations- og vedligeholdelsesopgaver.
 3)  

 	  

 Medvirken ved  

 fastlæggelse af montage- og vedligeholdelsesmetoder i henhold til aktuelle  

 specifikationer.
 4)  

 	  

 Afprøvning og kontrol  

 af færdige konstruktioner.
 Stk. 2.  

  

 Målene med  

 praktikuddannelsen er, at vindmølleteknikeren på rutineniveau, skal kunne:
 1)  

 	  

 Montere og reparere  

 funktionelle enheder samt afprøve og indkøre disse.
 2)  

 	  

 Medvirke til  

 vedligeholdelse samt bistå ved udarbejdelse af vedligeholdelsesplaner.
 3)  

 	  

 Medvirke ved  

 udførelse af fejlfinding, reparation, og vedligeholdelse af maskiner,  

 konstruktioner og anlæg.
 Uddannelsesbog m.v.
 § 16.  

  

 Efter reglerne i hovedbekendtgørelsen  

 udsteder skolen skolevejledninger efter de enkelte skoleophold, og  

 praktikvirksomheden udsteder praktikerklæringer efter de enkelte  

 praktikperioder.
 Stk. 2.  

  

 Skolevejledninger og praktikerklæringer indgår i elevens uddannelsesbog efter  

 reglerne i hovedbekendtgørelsen.
Kapitel 4 Bedømmelse m.v.
 § 17.  

  

 Bekendtgørelsen  

 om karakterskala anvendes. 13-skalaen anvendes, jf. dog stk. 2.
 Stk. 2.  

  

 Ved valgfri  

 specialefag, der er fælles for arbejdsmarkedsuddannelser og  

 erhvervsuddannelser  

 kan anvendes andre betegnelser, hvis det fremgår af de nærmere retningslinier  

 for faget.
Skolens bedømmelse § 18.  

  

 Bedømmelse  

 af grundfag følger reglerne herom, jf. grundfagsbekendtgørelsen  

.
 Stk. 2.  

  

 Bedømmelse af  

 valgfag følgerne reglerne for de pågældende fag, jf. hovedbekendtgørelsen.
 Stk. 3.  

  

 Ved afslutningen  

 af et områdefag eller specialefag gives en standpunktskarakter, jf. dog §17,  

 stk. 2.
 Afsluttende eksamen m.v.
§ 19.  

  

 I  

 den sidste skoleperiode afholder skolen som led i undervisningen en  

 afsluttende  

 eksamen, der samtidig udgør en svendeprøve.
Bekendtgørelse om eksamen finder  

 anvendelse.
Eksamenen består af en skriftlig prøve og en praktisk prøve.  

 Svendeprøven påbegyndes normalt inden for uddannelsens sidste 3 måneder og  

 tidligst inden for uddannelsens sidste 6 måneder.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Elevernes  

 løsning af opgaverne bedømmes af en lærer (eksaminator) udpeget af skolen og  

 to  

 skuemestre (censorer) udpeget af det faglige udvalg.
§ 20.  

  

 Den skriftlige prøve består af opgaver inden for uddannelsens mål i grundfag,  

 områdefag og specialefag.
Som hjælpemidler til løsning af den skriftlige  

 prøve  

 må anvendes personlige notater samt elektronisk tilgængelig eller medbragt  

 faglitteratur.
Opgaverne skal løses inden for 2 klokketimer.
 Stk. 2.  

  

 Den praktiske  

 prøve afholdes i de sidste 2 dage og består af en kombineret opgave bestående  

 af en fremstillingsopgave og en vedligeholdelsesopgave med en varighed på 14  

 klokketimer.
 § 21.  

  

 Eksaminator og de to censorer giver samlet en karakter for henholdsvis den  

 skriftlige og den praktiske prøve.
 Stk. 2.  

  

 Ved bedømmelsen  

 af den praktiske prøve lægges vægt på:
 1)  

 	  

 Elevens  

 teknisk-faglige kompetencer inden for de områder, der er omfattet af  

 uddannelsens mål.
 2)  

 	  

 Elevens almen-faglige  

 og personlige kompetencer inden for faglig kommunikation, arbejdsplanlægning  

 og  

 -dokumentation samt miljø- og kvalitetsbevidsthed.
 Stk. 3.  

  

 Eleven har  

 bestået, hvis mindst karakteren 6,0 er opnået i hver af prøverne.
Sygeeksamen og omprøve § 22.  

  

 Sygeeksamen og ny eksamen (omprøve) følger bekendtgørelse om eksamensordning  

 på  

 erhvervsskolerne mv.
 Stk. 2.  

  

 Der aflægges kun  

 ny prøve i de delprøver, hvor karakteren i den første prøve er under 6.
Skolebevis og afsluttende praktikerklæring § 23.  

  

 Skolebevis udstedes i henhold til hovedbekendtgørelsen og  

 eksamensbekendtgørelsen når skoleundervisningen er gennemført, jf.  

 stk. 2.
 Stk. 2.  

  

 Følgende  

 betingelser skal være opfyldt, for at der kan udstedes skolebevis:
 1)  

 	  

 Eleven skal have  

 opnået karakteren 6 i grundfaget i hovedforløbet.
 2)  

 	  

 Eleven skal have  

 opnået karakteren 6 i hvert enkelt områdefag og specialefag der er gennemført  

 i  

 hovedforløbet eller have gennemført faget efter reglerne for faget, hvis en  

 anden karakterskala er anvendt, jf. §17, stk. 2.
 3)  

 	  

 Den afsluttende  

 eksamen (svendeprøven) skal være bestået.
 Stk. 3.  

  

 Hvis  

 betingelserne for udstedelse af skolebevis ikke er opfyldt, udsteder skolen  

 en  

 skolevejledning.
 § 24.  

  

 Praktikvirksomheden udsteder afsluttende praktikerklæring, når praktiktiden i  

 virksomheden er afsluttet, jf. hovedbekendtgørelsen.
Uddannelsesbevis § 25.  

  

 Ved uddannelsens afslutning udsteder det faglige udvalg et uddannelsesbevis  

 til  

 eleven som dokumentation for, at eleven har opnået kompetence inden for  

 uddannelsen, jf. § 1.
 Stk. 2.  

  

 Uddannelsesbeviset udstedes i henhold til hovedbekendtgørelsen og  

 eksamensbekendtgørelsen, når skolebevis er udstedt og afsluttende  

 praktikerklæring(er) for praktikuddannelsen er udstedt.
Kapitel 5 Ikrafttræden § 26.  

  

 Bekendtgørelsen træder i kraft den 1. januar 2005.
