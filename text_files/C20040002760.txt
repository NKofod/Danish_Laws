Vejledning om udarbejdelse  

 af kvalitetsstandard for kvindekrisecentre efter § 93 a i lov om social  

 service Indledning 1.  

  

 Med vedtagelsen af  

 lov nr. 489 af 7. juni 2001 om ændring af lov om social service og lov om  

 hjemmesygeplejerskeordninger (Indførelse af en grundtakstmodel for visse  

 sociale ydelser i stedet for delt finansiering) blev der i servicelovens  

 § 110 a, indført en hjemmel for socialministeren til at fastsætte regler  

 om, at kommunen og amtskommunen skal træffe beslutning om indhold, omfang og  

 udførelse af tilbud til voksne samt følge disse beslutninger op.
 En kvalitetsstandard er dermed en beskrivelse af den lokale  

 eller regionale målsætning for tilrettelæggelsen af serviceniveauet inden for  

 rammerne af serviceloven.
 Med kravet om kvalitetsstandarder skabes der pligt til at  

 formulere og offentliggøre målsætninger for et nærmere afgrænset område.  

 Standarderne skaber synlighed og sammenhæng for borgerne og generel  

 sammenlignelighed dels mellem lokalområderne og dels i forhold til beslægtede  

 områder.
Kvalitetsstandarder adskiller sig fra almindelig  

 serviceinformation ved, at standarden er udtryk for en politisk besluttet  

 servicestrategi eller målsætning.
Dermed er standarden som helhed udtryk for,  

 hvordan et område efter en kommunalbestyrelses eller et amtsråds opfattelse  

 bedst varetages.
 Der er i medfør af servicelovens § 110 a fastsat regler om  

 kvalitetsstandarder for botilbud efter servicelovens § 92, jf.  

 bekendtgørelse nr. 249 af 2. april 2003.
Serviceloven § 110 a.  

  

 Socialministeren fastsætter regler om, at kommunen  

 og amtskommunen skal træffe beslutninger om indhold, omfang og udførelse af  

 tilbud til voksne efter loven samt følge disse beslutninger op.
 2.  

  

 Bestemmelsen i  

 servicelovens § 110 a giver mulighed for at kommunen og amtskommunen kan  

 fastsætte retningslinier for kvalitetsstandarder for såvel typer af  

 foranstaltninger som den sagsbehandling, der er tilknyttet foranstaltningen.  

 Bestemmelsen giver desuden mulighed for at fastsætte regler om, at  

 kvalitetsstandarden skal indeholde en samlet serviceinformation og en  

 beskrivelse af formålet med hjælpen.
Formålet med kvalitetsstandarder Standarderne skal medvirke til at gøre det gennemskueligt, hvad  

 borgerne kan forvente ud fra de politiske beslutninger, amtsrådet har  

 truffet.  

 De kan desuden bruges til at fastlægge sagsbehandlingsrutiner og medvirke til  

 tværkommunal erfaringsudveksling samt til at sammenligne ydelsesniveauer og  

 typer af tilbud både indenfor det enkelte amt og mellem amterne.
Endelig  

 rummer  

 kvalitetsstandarden mulighed for at skabe sammenhæng i tilbuddet i forhold  

 til  

 den enkelte bruger, herunder eventuelle børn og pårørende, og i forhold til  

 amtskommunens, kommunens og evt. andre samarbejdspartneres indsats på  

 området.
Udarbejdelsen af kvalitetsstandarder for kvindekrisecentre skal  

 ses i sammenhæng med servicelovens formål på voksenområdet, jf. servicelovens  

 § 67, hvorefter indsatsen bør sigte mod at styrke den enkeltes  

 muligheder  

 for personlig udvikling, aktivering og social integration.
Tilbuddene skal  

 være  

 sammenhængende og helhedsorienterede og det skal tilstræbes, at det samlede  

 tilbud bidrager til at give den enkelte en mere selvstændig tilværelse med  

 respekt for den enkeltes ønsker, behov og muligheder for livsudfoldelse.
Bestemmelsen i servicelovens § 110 a er udmøntet i bekendtgørelse  

 af 31. marts 2004 om kvalitetsstandard for kvindekrisecentre efter § 93  

 a  

 i lov om social service.
Bekendtgørelsen uddybes i denne vejledning.
 Vejledningen er bygget op, så den i hovedtræk følger  

 bekendtgørelsens systematik:
 Kapitel 1 beskriver amtsrådets opgaver, jf. bekendtgørelsens  

 § 1.
 Kapitel 2 beskriver det enkelte krisecenters virksomhed og  

 opgaver, jf. bekendtgørelsens § 2.
 Kapitel 3 beskriver kvindekrisecentrets information om  

 kvalitetsstandarder.
 Kapitel 4 omhandler amtsrådets opfølgning på  

 kvindekrisecentrenes forhold, jf. bekendtgørelsens § 3.
Retssikkerhedsloven § 39.  

  

 Amtsrådet har pligt til at føre tilsyn med, hvordan de  

 amtskommunale opgaver løses, jf. § 38. Tilsynet omfatter både indholdet  

 af tilbuddene og den måde, opgaverne udføres på.
Amtsrådet har efter retssikkerhedslovens § 39 pligt til at  

 føre tilsyn med, hvordan de amtskommunale opgaver løses.
Tilsynet omfatter  

 både  

 indholdet af tilbuddene og den måde, opgaverne løses på.
 Kernen i tilsynsforpligtelsen er, at amtsrådene har pligt til at  

 holde sig informeret om indholdet og fremgangsmåden i tilbuddene samt at  

 forholde sig til denne information i forhold til hvilke opgaver, hvilke  

 formål  

 og gældende lov.
Som et led i tilsynsforpligtelsen skal amtsrådet reagere, hvis  

 dets medlemmer får informationer, der kan give anledning til kritik af den  

 måde  

 de opgaver, som amtskommunen har ansvaret for, udføres på.
Amtsrådet skal  

 også  

 påse, at opgaverne tilrettelægges og udføres på en måde, så de lever op til  

 lovens krav og til de beslutninger om standarden, som amtsrådet selv har  

 truffet.
Amtsrådet beskriver i kvalitetsstandarden serviceniveauet for  

 amtskommunen tilbud efter servicelovens § 93 a med hensyn til indhold,  

 omfang og udførelse.
Desuden sørger amtsrådet for, at hvert enkelt  

 kvindekrisecenter informerer borgerne om centrets serviceniveau, fx i form af  

 servicedeklarationer.
 Fastsættelsen af den generelle kvalitetsstandard og udmøntningen  

 heraf i de enkelte kvindekrisecentre kan således ses som et redskab,  

 amtsrådet  

 kan benytte som led i tilsynet, der gør det enklere for amtsrådet at vurdere,  

 om de enkelte tilbud lever op til det serviceniveau, amtsrådet har fastsat.  

 Arbejdet med kvalitetsstandarden kan dog ikke medføre indskrænkning eller  

 anden  

 begrænsning i tilsynet efter retssikkerhedslovens § 39.
 Derudover giver regelsættet mulighed for en åben debat om  

 serviceniveauet såvel generelt som for de enkelte kvindekrisecentre.
Kapitel 1 Kvalitetsstandardens anvendelsesområde Bekendtgørelsen § 1.  

  

 Amtsrådet fastsætter en kvalitetsstandard for amtets  

 kvindekrisecentre efter § 93a i lov om social service.
 Stk.  

 2.  

  

 Kvalitetsstandarden skal indeholde information til borgerne om  

 indhold, omfang og udførelse af de ydelser, amtskommunen tilbyder ved ophold  

 i de i stk. 1 nævnte kvindekrisecentre og dermed beskrive det serviceniveau,  

 som amtsrådet træffer beslutning om.
 Stk.  

 3.  

  

 Amtsrådets kvalitetsstandard og amtsrådets opfølgning og revision af  

 kvalitetsstandarden gøres alment tilgængelig for borgerne i amtskommunen,  

 herunder på internet.
 Stk.  

 4.  

  

 Amtsrådet reviderer kvalitetsstandarden hvert andet år.
Formålet med kvalitetsstandarden 3.  

  

 Kvalitetsstandarden  

 skal omfatte de målsætninger, som amtsrådet træffer om indhold, omfang og  

 udførelse af ydelserne efter § 93 a i serviceloven.
Standarden skal være en konkretisering af, hvad borgerne kan  

 forvente i kvindekrisecentertilbud efter § 93 a.
Den skal gøre det  

 synligt  

 og gennemskueligt, hvilken service borgerne kan forvente, og om der er  

 sammenhæng mellem det serviceniveau, som amtsrådet har besluttet, og de  

 faktiske,  

 konkrete ydelser, som borgerne modtager.
 Det forudsættes, at repræsentanter for beboere i  

 kvindekrisecentre inddrages ved udarbejdelse og opfølgning på  

 kvalitetsstandarden, jf. bekendtgørelsens § 4, stk. 2.
 Udarbejdelse og revision af kvalitetsstandarden vil fremme  

 dialogen mellem det politiske niveau og borgere/brugere med henblik på at  

 opnå  

 gennemsigtighed og forståelse for de ydelser, der tilbydes og niveauet for  

 ydelserne.
Procesforløbet 4.  



  

 Det vil være naturligt, at amtsrådet og forvaltningen under  

 arbejdet med at udvikle kvalitetsstandarder gør sig overvejelser, hvorvidt  

 serviceniveauet er passende og lever op til forudsætningerne, og om der er  

 sammenhæng mellem mål, indsats og resultater.
Amtsrådet skal første gang have udarbejdet en kvalitetsstandard  

 senest den 31. december 2004 jf. bekendtgørelsens § 5, stk. 2 og  

 herefter  

 følge op på forholdene, idet amtsrådet mindst hvert andet år skal revidere  

 den  

 generelle kvalitetsstandard.
Der vil således med 2-årige intervaller skulle  

 ske  

 en gennemgang af kvindekrisecentrenes praksis på baggrund af de indvundne  

 erfaringer.
 Amtsrådet skal herefter sørge for, at hvert enkelt  

 kvindekrisecenter informerer borgerne om serviceniveauet i det pågældende  

 center, jf. bekendtgørelsens § 3, ligesom amtsrådet skal påse, at  

 forholdene i de enkelte kvindekrisecentre er i overensstemmelse med  

 standarden,  

 jf. bekendtgørelsens § 4.
Kvalitetsstandardens tilgængelighed 5.  

  

 Kvalitetsstandarden  

 skal offentliggøres på en måde, så den er alment tilgængelig for borgerne.  

 Standarden skal som minimum være tilgængelig på internettet, fx på  

 amtskommunens hjemmeside, så den er nemt tilgængelig.
Hvis det enkelte  

 kvindekrisecenter har en hjemmeside, kan den også være tilgængelig der.  

 Herudover foreslås det at lave en pjece e.l.
Amtskommunen bør i forbindelse med offentliggørelsen på  

 internettet overveje, hvordan kvalitetsstandarden bedst muligt gøres  

 tilgængelig for mennesker med handicap.
Der henvises i den forbindelse til  

 regeringens handlingsplan for handicapområdet fra februar 2003, hvorefter  

 målsætningen er, at den offentlige forvaltning skal være kendetegnet ved, at  

 handicapegnethed og tilgængelighed er med i alle overvejelser.
 Der kan eventuelt i samarbejde med brugergrupper overvejes andre  

 former for tilgængelighed af kvalitetsstandarden end de nævnte f.eks. på  

 flere  

 sprog.
Revision af standarden 6.  

  

 Amtsrådet skal  

 hvert andet år revidere kvalitetsstandarden.
 Ved revisionen kan amtsrådet vurdere standarden på baggrund af  

 bl.a. de erfaringer, som amtsrådet har gjort i forbindelse med opfølgningen,  

 jf. bekendtgørelsens § 4. Det kan fx dreje sig om erfaringer fra  

 beboerne.
 Amtsrådet vurderer herefter, om der er grundlag for at ændre i  

 kvalitetsstandarden.
 Selvom der kun skal ske revision hvert andet år, kan det være  

 hensigtsmæssigt, at indholdet af kvalitetsstandarden løbende, målrettet og  

 systematisk vurderes og justeres i samarbejde med brugere, så arbejdet med at  

 revidere standarden bliver en dynamisk og fortløbende proces.
Kapitel 2 Indholdet af kvalitetsstandarden Bekendtgørelsen § 2.  


  

 Kvalitetsstandarden for  

 kvindekrisecentre som nævnt i § 1, skal som minimum omfatte en  

 beskrivelse af følgende områder  

  

 :
 1)  

 	  

    

 Antallet  

 af pladser i det enkelte krisecenter og de fysiske rammer.
 2)  

 	  

    

 Den  

 overordnede målsætning for kvindekrisecentrenes virksomhed.
 3)  

 	  

    

 Ydelser  

 og tilbud, der tilbydes kvinder og børn på krisecentre.
 4)  

 	  

    

 Opholds-  

 og kostbetaling for kvinder og børn, der opholder sig på krisecentre.
 5)  

 	  

    

 Procedurer  

 for henvendelse og ophold på et kvindekrisecenter.
 6)  

 	  

    

 Fællesfaciliteter  

 på krisecentrene.
 7)  

 	  

    

 Personalepolitik,  

 herunder målsætning for kompetenceniveau og efteruddannelse.
 Stk.  

 2.  

  

 Amtsrådet oplyser endvidere om den fremtidige indsats på  

 kvindekrisecenterområdet.
 Stk.  

 3.  

  

 Amtsrådet skal derudover informere om følgende forhold:
 1)  

    

 Værdier og normer.
 2)  

    

 Brugerindflydelse og eventuelle beboerråd.
3)  

    

  

 Klageadgang Der er med bekendtgørelsens § 2 fastsat en minimumsramme  

 for hvilke områder, der skal omfattes af en kvalitetsstandard.
Amtsrådet  

 fastlægger niveauet for indholdet af standarden på de enkelte punkter.
Antallet af pladser i det enkelte kvindekrisecenter og  

 d  

 e  

 fysiske rammer 7.  

  

 Amtsrådet  

 beskriver antallet af pladser i det enkelte krisecenter i amtskommunen.  

 Herudover skal amtsrådet beskrive standarden for værelser, faciliteter (fx  

 køkken og bad), beliggenhed og tilgængelighed for fysisk handicappede  

 kvinder.
 Kvinderne bør så vidt muligt tilbydes enkeltværelse med plads  

 til kvinden og hendes eventuelle børn.
Vedrørende kvindekrisecentrenes fysiske rammer bør  

 sikkerhedsforanstaltninger tænkes ind.
Tryghed er en vigtig faktor under  

 ophold  

 på kvindekrisecenter, og det er vigtigt at kvinder og børn kan opholde sig  

 indendørs på kvindekrisecentret eller på udenoms arealerne uden at frygte at  

 eksempelvis kvindens tidligere ægtefælle eller samlever kan tiltvinge sig  

 adgang.
Den overordnede målsætning for kvindekrisecentrenes  

 virksomhed 8.  

  

 Et  

 kvindekrisecenter skal tilbyde midlertidigt, sikkert ophold til voldstruede  

 og  

 voldsramte kvinder og deres børn.
Under opholdet skal kvinderne og deres børn  

 tilbydes omsorg, støtte og rådgivning.
Den overordnede angivelse af  

 krisecentrenes målsætning kan indeholde såvel beskrivelse af som formålet med  

 den omsorg, støtte og rådgivning der tilbydes i kvindekrisecentrene under  

 opholdet.
Derudover kan beskrivelsen angive, hvilken form for ambulant  

 rådgivning kvindekrisecentret yder samt beskrive hvorledes den bedst mulige  

 udslusning fra kvindekrisecentret skal foregå.
 Det kan ligeledes beskrives hvorledes opgavefordelingen mellem  

 eventuelle frivillige og ansatte er.
Ydelser og tilbud, der tilbydes kvinder og børn på  

 krisecentre 9.  

  

 Amtsrådet skal i  

 kvalitetsstandarden angive rammerne for hvilke ydelser, der tilbydes på  

 krisecentrene, herunder personalets uddannelsesmæssige baggrund.
Standarden kan indeholde retningslinjer for den støtte og  

 omsorg, der tilbydes kvinderne og deres børn.
Fx kan amtsrådet beskrive,  

 hvorledes det kan sikres at kvindekrisecentrene individualiserer hjælpen til  

 forskellige målgrupper for at tilgodese særlige behov herunder at kvinder med  

 anden etnisk baggrund end dansk modtager fornøden hjælp til deres eventuelle  

 særlige behov.
Børn, der tager ophold sammen med deres mor på et krisecenter,  

 vil næsten altid have været udsat for mere eller mindre voldsomme oplevelse  

 forud for opholdet.
Det er derfor vigtigt, at der tages selvstændigt stilling  

 til, hvordan børnene støttes i at bearbejde disse oplevelser, hvordan  

 børnenes  

 særlige behov i øvrigt varetages, og hvordan der støttes op omkring den  

 daglige  

 omsorg for børnene.
Herunder er det vigtigt, at det beskrives, om og hvordan  

 kontakten til børnenes netværk, dagtilbud, skole og kammerater kan bevares.
Der skal herunder gøres opmærksom på, at amtskommunalt ansatte  

 og private, der udfører opgaver for amtskommunen, lige som alle andre er  

 omfattet af servicelovens §§ 35 og 36 om pligt til at underrette  

 kommunen,  

 hvis de bliver opmærksomme på, at et barn eller ung under 18 år har behov for  

 særlig støtte.
Kvalitetsstandarden bør således beskrive den praktiske  

 udmøntning af denne forpligtelse.
Desuden kan amtsrådet udarbejde en målsætning og procedurer for  

 udarbejdelse af handleplaner (jf.
SEL § 111). Da handleplanen er  

 gensidigt  

 forpligtende, er det væsentligt, at det tydeligt fremgår, hvem der har  

 ansvaret  

 for handleplanens udformning og opfølgning.
 Endvidere kan amtsrådet angive procedurer for samarbejde med  

 andre amtskommunale og primærkommunale myndigheder og  

  

 institutioner.
 Endelig kan d  

  

 en personalemæssige dækning på forskellige  

 tidspunkter af døgnet beskrives.
Opholds- og kostbetaling for kvinder og børn, der opholder  

 sig på krisecentrene 10.  

  

 Amtsrådet skal  

 beskrive retningslinjerne for betaling under opholdet på krisecentret  

 herunder  

 eventuelle retningslinier for differentieret betaling for borgere udenfor  

 amtskommunen.
Procedurer for henvendelse og ophold på et krisecenter 11.  

  

 Amtsrådet skal  

 udarbejde retningslinjer for henvendelse og ophold på et krisecenter.
Det bør  

 fremgå, hvad man som borger skal gøre, hvis man har brug for at henvende sig  

 til et krisecenter og hvem, der kan opholde sig på et krisecenter.
Det bør  

 ligeledes fremgå retningslinier for, hvad man som borger skal gøre, hvis der  

 ikke er ledig plads på krisecentrene i amtskommunen.
Fællesfaciliteter 12.  

  

 Amtsrådet angiver,  

 hvilke fællesfaciliteter, der er i krisecentrene, fx lokaler til  

 fritidsaktiviteter, opholdsrum, legerum og legeplads, mødelokale og  

 faciliteter  

 til f.eks. fællesmøder, m.m.
Personalepolitik 13.  

  

 Amtsrådet skal  

 beskrive den overordnede målsætning for personalepolitikken på  

 kvindekrisecentrene, herunder kompetenceniveau og efter-/videreuddannelse af  

 personale med henblik på at udvikling og vedligeholdelse af personalets  

 faglige  

 kvalifikationer.
Den fremtidige indsats på kvindekrisecenterområdet 14.  

  

 Efter  

 bekendtgørelsens § 2 stk. 2, skal amtsrådet oplyse om den fremtidige  

 indsats på området.
Her er tale om mere overordnede politiske  

 tilkendegivelser,  

 som ikke har samme konkrete karakter som de standarder for kvalitet, der skal  

 beskrives ud fra bekendtgørelsens § 2, stk. 1.
Det foreslås, at amtsrådet med udgangspunkt i de forhold, der er  

 nævnt i bekendtgørelsens § 2, stk. 1, beskriver de mål, som amtsrådet  

 måtte have truffet om den fremtidige indsats på kvindekrisecentrene.
Det kan  

 fx  

 være beslutninger om indsatsens indhold og kvalitet, bemanding på  

 krisecentrene, krisecenterkapacitet herunder hensyntagen til særlige gruppers  

 individuelle behov, og eventuelt tidsrammer for, hvornår disse mål forventes  

 opfyldt.
Information fra amtsrådet 15.  

  

 Amtsrådet skal  

 udover de kvalitetskrav, der er nævnt i bekendtgørelsens § 2, stk. 1, og  

 den fremtidige indsats, der er omhandlet af bekendtgørelsens § 2, stk.  

 2,  

 informere om en række forhold, der har relevans for en samlet beskrivelse af  

 kvaliteten i de amtskommunale kvindekrisecentre jf. § 93 a.
Værdier og normer 16.  



  

 Amtsrådet skal informere om de  

 værdier og normer, som amtsrådet har fastsat, at indsatsen i  

 kvindekrisecentre  

 efter § 93 a skal bygge på.
Nøgleord kan være social og evt. kulturel  

 integration, helhedsorienteret indsats, tilpasning til den enkeltes særlige  

 behov, lighed og selv- og ligeværd.
 Amtsrådet kan beskrive emner som:
 -  

 	  

    

 Beboernes medvirken  

 ved beslutninger, der er af væsentlig betydning for dem.
 -  

 	  

    

 Hvordan beboernes  

 behov og muligheder for støtte tilgodeses.
 -  

 	  

    

 Hvordan beboernes  

 ønsker, behov og muligheder for livsudfoldelse tilgodeses.
 -  

 	  

    

 Retningslinier for  

 hvordan børnenes særlige behov tilgodeses.
 -  

 	  

    

 Beskrivelse af  

 husregler/husorden, fx rygepolitik.
 -  

 	  

    

 Den enkeltes  

 integritet, herunder fx andres adgang til den enkeltes værelse.
Brugerindflydelse 17.  



  

 Et af hovedformålene med kvalitetsstandarden  

 er at udbygge dialogen mellem borgere/brugere og myndighed.
Det er derfor  

 vigtigt, at der er god brugerinddragelse/-indflydelse ved udarbejdelse,  

 opfølgning og revision af kvalitetsstandarden.
Reglerne om brugerinddragelse,  

 og hvordan amtskommunen udmønter disse regler, skal derfor indgå i  

 kvalitetsstandarden.
Det foreslås, at amtsrådet ved inddragelse af brugere  

 benytter eksisterende brugergrupper eller brugerråd.
Kapitel 3 Kvindekrisecentrets information om  

 kvalitetsstandarder Bekendtgørelsen § 3.  

  

 Amtsrådet sørger for, at de enkelte kvindekrisecentre  

 informerer borgerne om serviceniveauet på kvindekrisecentre vedrørende de  

 forhold, der er nævnt i § 2, stk. 1 og stk. 3, nr. 1-3, fx i form af  

 servicedeklarationer.
 Stk.2.  

  

 Amtsrådet påser, at den i stk. 1 nævnte information revideres hvert andet år.
 Amtsrådet skal sørge for, at hvert enkelt kvindekrisecenter i  

 amtet informerer borgerne om serviceniveauet vedrørende de forhold, der er  

 nævnt i bekendtgørelsens § 2, stk. 1. Det drejer sig som minimum om:
 1)  

 	  

    

 Antallet af værelser  

 i det enkelte krisecenter og de fysiske rammer.
 2)  

 	  

    

 Fællesfaciliteter i  

 tilknytning til krisecentrene.
3)  

 	  

    

 Hvilke ydelser, der  

 tilbydes i det enkelte krisecenter 4)  

 	  

    

 Retningslinjer for  

 opholds- og kostbetaling.
 5)  

 	  

    

 Personalepolitikken i  

 arbejdet.
 Desuden drejer det sig om de forhold, der er nævnt i  

 bekendtgørelsens § 2, stk. 3, nr. 1-3:
 1)  

 	  

    

 De værdier og normer,  

 som indsatsen bygger på.
 2)  

 	  

    

 Brugerindflydelse og  

 eventuelle brugerråd.
Informationen, jf. bekendtgørelsens § 3, stk. 1, kan fx ske  

 i form af en servicedeklaration.
Informationen skal tage udgangspunkt i den  

 beskrivelse af serviceniveauet, som amtsrådet har fastsat i  

 kvalitetsstandarden  

 og være i overensstemmelse hermed.
Informationen skal være en specifik og  

 konkret beskrivelse af servicen i det enkelte krisecenter.
Der henvises i  

 øvrigt til beskrivelsen af de enkelte punker ovenfor i afsnittet om indholdet  

 af kvalitetsstandarden.
Informationen i det enkelte kvindekrisecenter skal revideres  

 hvert andet år.
Dette vil naturligt falde sammen med den revision af  

 kvalitetsstandarden, som amtsrådet foretager hvert andet år.
Formålet er at  

 skabe en dynamisk udvikling i serviceniveauet i kvindekrisecentrene med  

 respekt  

 for de erfaringer, der er gjort.
Det er et led i amtsrådets tilsyn, at  

 amtskommunen  

 påser, at denne revision finder sted.
Kapitel 4 Opfølgning på kvalitetsstandarden Bekendtgørelsen § 4.  

  

 Amtsrådet påser, at forholdene i de enkelte  

 kvindekrisecentre er i overensstemmelse med den kvalitetsstandard, som  

 amtsrådet har fastsat.
 Stk. 2  

  

 . Ved udarbejdelse og revision af kvalitetsstandarden  

 inddrages repræsentanter for beboerne.
Amtsrådet påser, at forholdene i det enkelte krisecenter, som  

 omhandlet i bekendtgørelsens § 3 er i overensstemmelse med den  

 kvalitetsstandard, som amtsrådet har fastsat.
Amtsrådet bør i forbindelse med  

 dette indhente de enkelte krisecentres informationer til beboerne, jf.  

 bekendtgørelsens § 3, stk. 1, og vurdere om de lever op til det  

 fastsatte  

 serviceniveau, eller om der er behov for ændring eller justeringer.
Ved udarbejdelse af revision af kvalitetsstandarden skal  

 amtsrådet inddrage repræsentanter for beboerne.
Formålet med at inddrage  

 brugerne er at fremme dialogen, der er et vigtigt led i udarbejdelsen af  

 kvalitetsstandarden.
Opfølgningen bør være løbende, målrettet og systematisk for at  

 sikre en fortløbende udvikling på området.
Amtsrådet skal desuden bruge  

 opfølgningen til at tage stilling til, om der er behov for ændringer i det  

 serviceniveau, der er fastlagt i amtsrådets kvalitetsstandard.
