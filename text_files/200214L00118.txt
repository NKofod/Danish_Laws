Betænkning afgivet af Kulturudvalget den  

 21. november 2002 Betænkning over Forslag til arkivlov [af kulturministeren (Brian Mikkelsen)] 1. Ændringsforslag Der er stillet 1 ændringsforslag til lovforslaget af  

 S, SF, RV, EL og KRF.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 23. oktober 2002. Lovforslaget blev efter 1. behandling  

 henvist til behandling i Kulturudvalget.
Møder Udvalget har behandlet lovforslaget i 3 møder.
Lovforslaget er en genfremsættelse af lovforslag nr.  

 L 200 fra folketingsåret 2001-02, 2. samling.
Udvalget har fået  

 omdelt det materiale, der forelå i forbindelse med behandlingen af L  

 200, dog ikke høringssvarene, som er oversendt på ny den 18.  

 oktober 2002 i forbindelse med fremsættelsen af lovforslaget, jf.  

 nedenfor.
Høring Et udkast til lovforslaget har inden fremsættelsen i  

 den foregående folketingssamling været sendt i høring, og  

 kulturministeren sendte den 5. marts 2002 dette udkast til udvalget, jf.  

 (2001-02, 2. samling) alm. del - bilag 220. Den 18. oktober 2002 fremsendte  

 kulturministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra DIS-Danmark.
Kulturministeren har over for udvalget  

 kommenteret henvendelsen.
Spørgsmål Udvalget har stillet 11 spørgsmål til  

 kulturministeren til skriftlig besvarelse, som denne har besvaret.
Nogle af  

 udvalgets spørgsmål til kulturministeren og dennes svar  

 herpå er optrykt i bilag 2 til betænkningen.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til vedtagelse med det stillede  

 ændringsforslag.
Hvis det stillede ændringsforslag ikke vedtages  

 ved 2. behandling, vil mindretallet stemme for lovforslaget ved 3.  

 behandling.
Socialdemokratiets, Socialistisk Folkepartis, Det Radikale  

 Venstres og Kristeligt Folkepartis medlemmer af udvalget beklager meget, at  

 det på trods af flere kvalificerede forslag ikke er lykkedes at  

 overbevise regeringen om, at det vil være hensigtsmæssigt og  

 korrekt at etablere et ankenævn af hensyn til borgernes retssikkerhed,  

 således som det er foreslået af et mindretal i Betænkning  

 nr. 1404 om revision af arkivloven, afgivet af Kulturministeriets  

 arbejdsgruppe om revision af arkivloven, 2001. Partierne har den opfattelse,  

 at det ikke bør være afgørende, at der ikke er  

 særlig mange klagesager.
Borgerne skal have mulighed for at få  

 afprøvet administrative afgørelser om afslag på  

 ansøgninger om adgang til arkivalier.
Socialdemokratiets, Socialistisk Folkepartis og Det  

 Radikale Venstres medlemmer af udvalget udtaler i øvrigt, at det  

 overrasker, at regeringen på nogle punkter indfører  

 bestemmelser, der potentielt modvirker den liberalisering, man i  

 øvrigt lægger op til.  Eftersom tilgængeligheds- og  

 afleveringsfristen ikke er synkroniseret, kan man frygte et efterslæb.  

 Desuden kan de upræcise undtagelsesbestemmelser potentielt  

 medføre, at nedsættelsen af tilgængelighedskriteriet ikke  

 bliver reel.
I forbindelse med oplysninger om enkeltpersoners private forhold  

 nedsættes 80-års-fristen til 75 år, men det kan undre, at  

 regeringen ikke i højere grad vil følge brugernes ønsker  

 om, at 80-års-fristen ændres til at omfatte enkeltoplysninger i  

 stedet for at omfatte hele arkivenheder.
Det er en ordning, der med held  

 praktiseres i USA.
Der er ingen tvivl om, at en sådan ændring  

 ville kræve flere ressourcer, men det ville have været et  

 betydeligt fremskridt.
Enhedslistens medlem af udvalget mener, at lovforslaget  

 kun i helt utilstrækkelig grad giver bedre adgang til de forskellige  

 arkiver.
Enhedslisten vil derfor uden for betænkningen stille  

 yderligere 2 ændringsforslag, som vil løse enkelte af de  

 udestående problemer.
Det drejer sig om et forslag, der vil betyde, at  

 kongehusets arkivalier betragtes som offentlige, for så vidt  

 angår regentens funktion som statsoverhoved, og et forslag om, at  

 afleveringsfristen nedsættes fra 30 år til 20 år.
Under  

 alle omstændigheder er der med lovforslaget tale om et    meget lille  

 skridt i den rigtige retning, og derfor stemmer Enhedslisten for  

 lovforslaget.
 Et mindretal i udvalget (V, DF og KF) indstiller  

 lovforslaget til vedtagelse uændret og vil stemme imod det  

 stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et flertal (S, SF, RV, EL og KRF):
Ny paragraf 1) Efter § 43 indsættes i kapitel 10 som ny paragraf:
 »§ 01. Afslag på ansøgning om adgang til ikke  

 umiddelbart tilgængelige arkivalier kan indbringes for et  

 ankenævn.
 Stk. 2. Nævnet udpeges af kulturministeren og  

 består af en formand, som skal være dommer, en repræsentant  

 for forvaltningen og en repræsentant for forskningen.
 Stk. 3. Nævnet træffer endelig administrativ  

 afgørelse og meddeler sin afgørelse til kulturministeren og  

 vedkommende ressortminister eller vedkommende kommunalbestyrelse.
Stk. 4. Kulturministeren kan fastsætte  

 nærmere regler om nævnets virksomhed og om myndighedernes  

 afgivelse af oplysninger til nævnet.« [Oprettelse af ankenævn] Bemærkninger Til nr. 1 Forslagsstillerne mener det er vigtigt, at der oprettes et  

 ankenævn, der giver borgerne mulighed for at få afprøvet  

 en administrativ afgørelse om afslag på ansøgning om  

 adgang til ikke umiddelbart tilgængelige arkivalier.
Det foreslås, at nævnet består af tre  

 medlemmer, en dommer som formand samt to repræsentanter for henholdsvis  

 forskningen og forvaltningen.
Nævnets medlemmer udpeges af  

 kulturministeren efter indstilling af henholdsvis Domstolsstyrelsen  

 (formanden), Statens Humanistiske og Statens Samfundsvidenskabelige  

 Forskningsråd i samråd (repræsentant for forskningen), samt  

 Udenrigsministeriet, Justitsministeriet, Forsvarsministeriet og Indenrigs- og  

 Sundhedsministeriet i samråd (repræsentant for  

 forvaltningen).
 Det fastsættes, at nævnet træffer den  

 endelige administrative afgørelse, for så vidt angår  

 afslag på arkivadgang, der er truffet af forvaltningsmyndigheder.  

 Nævnet vil således have kompetence til at omgøre en  

 afgørelse, der er truffet af vedkommende ressortminister eller  

 vedkommende kommunalbestyrelse.
Kulturministeren bemyndiges til at fastsætte  

 nærmere regler om nævnets virksomhed og om myndighedernes  

 afgivelse af oplysninger til nævnet.
Sådanne regler kan indeholde  

 nærmere bestemmelse om nævnets kompetence, sagsbehandling og  

 sekretariatsbetjening.
Det vil formentlig være nødvendigt at  

 afgrænse nævnets kompetence over for de afgørelser om  

 afslag, der måtte blive truffet af retterne, af Datatilsynet og  

 Domstolsstyrelsen som myndigheder på databeskyttelsesområdet,  

 samt af afgørelser om afslag, der er betinget af traktatmæssige  

 forpligtelser over for fremmede magter eller mellemfolkelige organisationer.  

 Der vil ligeledes skulle fastsættes nærmere regler om  

 nævnets adgang til dokumenter, der i henhold til herom fastsatte  

 særlige bestemmelser er klassificeret »fortroligt« eller  

 højere.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert (DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 18 Bilagsnr.
Titel 1 Høringssvar og høringsnotat, fra kulturministeren 2 Spm. 1 om udarbejdelse af ændringsforslag om oprettelse af et  

 ankenævn, til kulturministeren 3 Tilgængelighedsudvalgets »Beretning 7 om vurdering af praksis  

 på tilgængelighedsområdet i perioden 1.1.2001-31.12.2001« 4 Spm. 2 om ændringsforslag om kongehusets arkivalier, til  

 kulturministeren Spm. 3 om ændringsforslag, så loven også omfatter lokale  

 private arkiver, til kulturministeren Spm. 4 om bestemmelse om, at Statens Arkiver kan opkræve gebyr hos  

 brugerne, til kulturministeren Spm. 5 om ændringsforslag om afleveringsfristen, til  

 kulturministeren Spm. 6 om ændringsforslag om at opretholde den særlige  

 afleveringsordning vedrørende forsvarets klassificerede materiale, til  

 kulturministeren Spm. 7 om nedsættelse af den almindelige tilgængelighedsfrist,  

 til kulturministeren Spm. 8 om ændringsforslag om klageinstans og/eller et uvildigt  

 screeningsnævn, til kulturministeren 5 Tilgængelighedsudvalgets »Beretning 6 om vurdering af praksis på  

 tilgængelighedsområdet i perioden 1.1.2000-31.12.2000« samt orientering herom, fra  

 kulturministeren (Kopi af bilag - (2001-02, 2. samling) L 200 - bilag 3) 6 Kopi af udenrigsministerens brev af 4/1-02 til kulturministeren  

 vedrørende Udenrigsministeriets høringssvar af 20/3-02 (Kopi af  

 bilag (2001-02, 2. samling) L 200 - bilag 4) 7 Svar på spm. 1-9 til L 200 (Kopi af bilag - (2001-02, 2. samling) L  

 200 - bilag 6) fra udvalgets behandling af lovforslaget 8 Forslag til tidsplan for udvalgets behandling af lovforslaget 9 Svar på spm. 1 om udarbejdelse af ændringsforslag om  

 oprettelse af et ankenævn, fra kulturministeren 10 Spm. 9, om ministeren vil yde yderligere teknisk bistand til udarbejdelse  

 af ændringsforslag, til kulturministeren 11 Foreløbig tidsplan for udvalgets behandling af lovforslaget 12 Spørgsmålsoversigt 13 Henvendelse af 10/11-02 fra DIS-Danmark 14 Spm. 10 om kommentar til henvendelse af 10/11-02 fra DIS-Danmark, til  

 kulturministeren 15 Svar på spm. 2 om ændringsforslag om kongehusets arkivalier,  

 fra kulturministeren Svar på spm. 3 om ændringsforslag, så loven også  

 omfatter lokale private arkiver, fra kulturministeren Svar på spm. 4 om bestemmelse om, at Statens Arkiver kan  

 opkræve gebyr hos brugerne, fra kulturministeren Svar på spm. 5 om ændringsforslag om afleveringsfristen, fra  

 kulturministeren Svar på spm. 6 om ændringsforslag om at opretholde den  

 særlige afleveringsordning vedrørende forsvarets klassificerede  

 materiale, fra kulturministeren Svar på spm. 7 om nedsættelse af den almindelige  

 tilgængelighedsfrist, fra kulturministeren Svar på spm. 8 om ændringsforslag om klageinstans og/eller et  

 uvildigt screeningsnævn, fra kulturministeren 16 Svar på spm. 9, om ministeren vil yde yderligere teknisk bistand til  

 udarbejdelse af ændringsforslag, fra kulturministeren 17 Svar på spm. 10 om kommentar til henvendelse af 10/11-02 fra  

 DIS-Danmark, fra kulturministeren 18 1. udkast til betænkning 19 Spm. 11 om yderligere teknisk bistand til et ændringsforslag om  

 oprettelse af en ankeinstans, til kulturministeren 20 Svar på spm. 11 om yderligere teknisk bistand til et  

 ændringsforslag om oprettelse af en ankeinstans, fra kulturministeren 21 Spørgsmålsoversigt Bilag 2 Nogle af udvalgets spørgsmål til  

 kulturministeren og dennes svar herpå Spørgsmål 1, 8 og 11 og kulturministerens svar herpå er  

 optrykt efter ønske fra S Spørgsmål 1:
 Kulturministeriet anmodes om at udarbejde et  

 ændringsforslag om oprettelse af et ankenævn.
 Svar:
Som det fremgår af de almindelige bemærkninger  

 til L 18 har spørgsmålet om oprettelse af et ankenævn  

 været drøftet i arbejdsgruppen til revision af arkivloven.  

 Arbejdsgruppens overvejelser fremgår af Betænkning nr. 1404 om  

 revision af arkivloven.
Der blev i arbejdsgruppen ikke opnået enighed  

 om spørgsmålet.
Brugerrepræsentanterne foreslog, at der  

 etableres et uvildigt nævn, der vil kunne efterprøve og  

 eventuelt omgøre afgørelser om tilgængelighed.
Det blev  

 anført, at en række af arkivlovens bestemmelser er bredt  

 formuleret og giver en vid ramme for myndighedernes skøn.
Det er  

 derfor af betydning for borgernes retssikkerhed, at myndighedernes  

 skøn kan efterprøves.
Forvaltningens repræsentanter  

 indstillede, at der ikke indføres et særligt ankenævn, men  

 at de gældende ankemuligheder opretholdes.
Denne del af arbejdsgruppen  

 fandt ikke, at der har vist sig noget særligt behov for et  

 ankenævn, og man henholdt sig i øvrigt til den udtalelse, der i  

 1996 blev afgivet af Tilgængelighedsudvalgets flertal.
 Tilgængelighedsudvalgets flertal udtalte i  

 forbindelse med 1997-revisionen af arkivloven, at det er bedst stemmende med  

 den parlamentariske tradition, at de væsentlige afgørelser, der  

 blandt andet vedrører hensynet til rigets sikkerhed, træffes af  

 vedkommende ressortminister, der i sin administration er ansvarlig over for  

 Folketinget.
Med hensyn til omfanget af klager er der i perioden 1998  

 2001 kun givet afslag på adgang i ca. 4 pct. af samtlige adgangssager.  

 Disse sager vedrører dels det familieretlige område, dels  

 statens sikkerhed.
Det er regeringens holdning, at det politiske ansvar for  

 sådanne sager fortsat bør være gældende.
Arkivloven har nær sammenhæng med anden  

 lovgivning om adgang til offentligt sagsmateriale.
Jeg skal gøre  

 opmærksom på, at også afgørelser om aktindsigt efter  

 offentlighedsloven er underkastet sædvanlig parlamentarisk kontrol, og  

 at der således heller ikke i henhold til offentlighedsloven er oprettet  

 særligt ankenævn til behandling af klager over afslag på  

 aktindsigt.
Situationen på området for dokumenter, der er  

 omfattet af arkivloven, er således ikke anderledes end for dokumenter,  

 der er omfattet af offentlighedsloven.
 Folketinget har jævnligt taget sager om praksis for  

 arkivadgang op til debat, og den politiske opmærksomhed omkring  

 tilgængelighedsspørgsmål må antages at være  

 mere fremmende for åbenhed i arkivadgangen end den afpolitisering af  

 tilgængelighedsspørgsmål, der ville følge af en  

 henlæggelse af endelig afgørelse fra den politisk ansvarlige  

 myndighed til et uafhængigt nævn.
 På denne baggrund finder jeg ikke, at det vil  

 være hensigtsmæssigt at udarbejde et ændringsforslag om  

 oprettelse af et ankenævn.
Jeg kan tilføje, at Tilgængelighedsudvalget  

 årligt rapporterer om praksis på  

 tilgængelighedområdet, herunder om konkrete sager af principiel  

 betydning, og foretager en samlet vurdering af udviklingen på  

 området.
Det er fast praksis, at Tilgængelighedsudvalgets  

 beretninger sendes til Folketingets Kulturudvalg til orientering.
Den  

 hidtidige praksis på tilgængelighedsområdet giver ikke  

 anledning til at antage, at borgernes retsstilling på området  

 ikke varetages tilfredsstillende inden for de nuværende  

 klagemuligheder.
 Spørgsmål 8:
Vil ministeren stille et ændringsforslag, som  

 sikrer, at der oprettes en klageinstans og/eller et uvildigt  

 screeningsnævn, som kan behandle klager over afslag på  

 arkivadgang, eller at Tilgængelighedsudvalgets kompetence udvides til  

 også at omfatte behandling af klagesager, og vil ministeren i modsat  

 fald yde teknisk bistand til at udarbejde et sådant  

 ændringsforslag? Svar:
 For så vidt angår spørgsmålet om  

 etablering af en ankeinstans, der ville kunne omgøre en  

 ministerbeslutning om arkivadgang, kan jeg ikke tiltræde en sådan  

 løsning, og jeg henviser til mit svar på spørgsmål  

 nr. 1.
For så vidt angår spørgsmålet om  

 et screeningsnævn, der skal overvåge myndighedernes arbejde med  

 af- eller nedklassificering af arkivalier, skal jeg bemærke  

 følgende: Spørgsmålet har været drøftet i  

 arbejdsgruppen til revision af arkivloven.
Brugerrepræsentanterne i  

 arbejdsgruppen har foreslået oprettelse af sådanne nævn - i  

 første omgang hos Udenrigsministeriet, Forsvarsministeriet og  

 Justitsministeriet.
Forvaltningens repræsentanter i arbejdsgruppen har  

 ikke fundet, at der er behov for oprettelse af sådanne nævn.
Jeg  

 kan tilslutte mig forvaltningsrepræsentanternes indstilling og  

 lægger også vægt på, at Tilgængelighedsudvalget  

 allerede i dag i vid udstrækning udfører den overvågnings-  

 og kontrolvirksomhed, som er tiltænkt et screeningsnævn.
Hertil  

 kommer praktiske hensyn og vanskeligheder ved at sikre, at et  

 screeningsnævn ville være i besiddelse af den fornødne  

 sagkundskab, som de enkelte myndigheder har, og som er en forudsætning  

 for at kunne foretage en dækkende vurdering af de hensyn, der skal  

 afvejes ved afgørelser om af- og nedklassificering,  

 tilgængeliggørelse eller fristforlængelse af  

 arkivalier.
For så vidt angår spørgsmålet om  

 at give Tilgængelighedsudvalget kompetence til at kunne behandle  

 enkeltsager som ankeinstans, skal jeg for det første henvise til mit  

 svar på spørgsmål nr. 1. Jeg skal for det andet  

 bemærke følgende: Tilgængelighedsudvalget har vurderet  

 spørgsmålet i deres beretning nr. 5. Udvalgets flertal finder  

 det uforeneligt, at et organ, som ser på de generelle regler og  

 kontrollerer og vurderer administrationen af arkivlovgivningen, skulle kunne  

 træffe afgørelser i enkeltsager som øverste klageinstans.  

 Hertil kommer, at det ville medføre et behov for en  

 grundlæggende ændring af udvalgets arbejdsform og en  

 væsentlig øget arbejdsbyrde, hvis udvalget skulle træffe  

 afgørelse i enkeltsager.
I samme beretning udtaler  

 Tilgængelighedsudvalgets flertal sig ligeledes imod oprettelsen af et  

 ankenævn.
 Jeg skal tilføje, at jeg finder det  

 betænkeligt at ændre grundlaget for det meget værdifulde  

 arbejde, som Tilgængelighedsudvalget har udført i en  

 årrække, og som har haft stor betydning for vurderingen af  

 forvaltningens praksis på området.
 Teknisk bistand til udarbejdelse af et  

 ændringsforslag om oprettelse af en ankeinstans:
 Et ændringsforslag til en ny paragraf kunne se  

 således ud:
§ 43 a.
Afslag på ansøgning om adgang til  

 ikke umiddelbart tilgængelige arkivalier kan indbringes for et  

 ankenævn.
Stk. 2. Nævnet består af Stk. 3. Nævnet træffer endelig administrativ  

 afgørelse og meddeler sin afgørelse til kulturministeren og  

 vedkommende ressortminister eller vedkommende kommunalbestyrelse.
 Stk. 4. Kulturministeren kan fastsætte nærmere  

 regler om nævnets virksomhed og om myndighedernes afgivelse af  

 oplysninger til nævnet.
 Det tilføjes, at der i givet fald ville skulle  

 tages stilling til, hvordan der skal forholdes i relation til  

 afgørelser om arkivadgang, der er truffet af domstolene eller af  

 Datatilsynet.
 Spørgsmål 11:
I forlængelse af svar på  

 spørgsmål nr. 8, jf.
L 18   bilag 15, ønskes en  

 fyldestgørende teknisk bistand vedrørende forslag til et  

 ændringsforslag om oprettelse af en ankeinstans.
 Svar:
 I mit svar på spørgsmål nr. 8 om  

 teknisk bistand vedrørende forslag til et ændringsforslag om  

 oprettelse af en ankeinstans, havde jeg ladet nævnets  

 sammensætning stå åben med henblik på overvejelse og  

 udfyldelse af forslagsstillerne.
 Jeg kan på den givne foranledning foreslå, at  

 et eventuelt ankenævn kommer til at bestå af 3 medlemmer, heraf  

 en formand, som skal være dommer.
 § 43 a, stk. 2 i ændringsforslaget vedrørende  

 nævnets sammensætning kan herefter formuleres således:
 Stk. 2. Nævnet udpeges af kulturministeren og  

 består af en formand, som skal være dommer, en repræsentant  

 for forvaltningen og en repræsentant for forskningen.
 Forslag til bemærkninger til § 43 a, stk. 2-4:
Til stk. 2 Det foreslås, at nævnet består af tre  

 medlemmer, en dommer som formand samt to repræsentanter for hhv.  

 forskningen og forvaltningen.
Nævnets medlemmer udpeges af  

 kulturministeren efter indstilling fra hhv.
Domstolsstyrelsen (formanden),  

 Statens Humanistiske og Statens Samfundsvidenskabelige Forskningsråd i  

 samråd (repræsentant for forskningen), samt Udenrigsministeriet,  

 Justitsministeriet, Forsvarsministeriet og Indenrigsministeriet i  

 samråd (repræsentant for forvaltningen).
Til stk. 3 Det fastsættes, at nævnet træffer den  

 endelige administrative afgørelse, for så vidt angår  

 afslag på arkivadgang, der er truffet af forvaltningsmyndigheder.  

 Nævnet vil således have kompetence til at omgøre en  

 afgørelse, der er truffet af vedkommende ressortminister eller  

 vedkommende kommunalbestyrelse.
Til stk. 4 Kulturministeren bemyndiges til at fastsætte  

 nærmere regler om nævnets virksomhed og om myndighedernes  

 afgivelse af oplysninger til nævnet.
 Sådanne regler kan indeholde nærmere  

 bestemmelse om nævnets kompetence, sagsbehandling og  

 sekretariatsbetjening.
 Det vil formentlig være nødvendigt at  

 afgrænse nævnets kompetence over for de afgørelser om  

 afslag, der måtte blive truffet af retterne, af Datatilsynet og  

 Domstolsstyrelsen som myndigheder på databeskyttelsesområdet,  

 samt af afgørelser om afslag, der er betinget af traktatmæssige  

 forpligtelser over for fremmede magter eller mellemfolkelige  

 organisationer.
 Der vil ligeledes skulle fastsættes nærmere  

 regler om nævnets adgang til dokumenter, der i henhold til herom  

 fastsatte særlige bestemmelser er klassificeret »fortroligt« eller  

 højere.
