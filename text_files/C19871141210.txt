 I I forbindelse med socialcentrenes og Familieretsdirektoratets behandling  

 af nogle konkrete ansøgninger om adoption af udenlandske børn uden bistand  

 fra de formidlende organisationer har Familieretsdirektoratet fundet  

 anledning til at gennemgå og klargøre fremgangsmåden ved behandlingen af  

 disse sager.
 Ved Adoptionsnævnets cirkulærskrivelse nr. 7/77 redegjorde Nævnet nærmere  

 for betingelserne for, at der fra myndighedernes side kunne ydes ansøgere  

 bistand til at få anvist et barn, hvis ansøgerne ønsker barn hjemtaget fra  

 udlandet uden bistand fra en af de formidlende organisationer.
Ved adoptionslovsændringen i foråret 1986 blev der i lovens § 30, stk. 3,  

 skabt hjemmel for justitsministeren til at fastsætte regler om, at personer,  

 der ønsker at adoptere, pålægges at søge bistand hos en af de formidlende  

 organisationer.
Justitsministeren har endnu ikke benyttet denne bemyndigelse.
 II Det vil kun være få ansøgere, der har mulighed for at gennemføre en  

 privat adoption.
For at de danske adoptionsmyndigheder kan yde sådanne ansøgere bistand til  

 at få anvist et barn fra udlandet, er det som hidtil en betingelse, at det drejer sig om en myndighed eller institution, hvis virksomhed er  

 lovlig i hjemlandet, at myndigheden eller institutionen ikke har aftale om samarbejde med  

 Adoption Center, Danadopt eller Terre des Hommes, og at den udenlandske myndighed eller institution afgiver erklæring om, at man er indforstået med direkte til vedkommende socialcenter at sende  

 oplysninger til brug for samrådets beslutning om, hvorvidt anbringelse af  

 barnet hos ansøgerne kan godkendes, og med at barn ikke vil blive anvist til  

 adoption i Danmark, før danske myndigheder har godkendt anbringelsen.
 III Når socialcentret modtager en henvendelse om adoption af et udenlandsk  

 barn uden bistand fra en af de formidlende organisationer, undersøges det,  

 hvorvidt de generelle godkendelseskrav er opfyldt, jf. § 6 i  

 adoptionsbekendtgørelsen, Justitsministeriets bekendtgørelse nr. 597 af 5.  

 september 1986.
 Såfremt ansøgerne ikke opfylder de generelle godkendelseskrav, kan en  

 ansøgning om adoption af et udenlandsk barn uden bistand fra en af de  

 formidlende organisationer forelægges for Adoptionssamrådet til afgørelse af,  

 hvorvidt der bør iværksættes en egentlig forundersøgelse.
 Opfylder ansøgerne de generelle godkendelseskrav, eller finder samrådet i  

 de ovenfor nævnte tilfælde, at der bør iværksættes en forundersøgelse, bedes  

 følgende fremgangsmåde fulgt:
1. Socialcentret indkalder ansøgerne til en samtale,  

 hvorunder ansøgerne oplyser nærmere om den udenlandske myndighed eller  

 institution, der skal medvirke ved adoptionen, herunder a. hvorfor ansøgerne ikke ønsker at benytte sig af en af de autoriserede  

 danske adoptionsformidlende organisationer, b. hvilket nærmere kendskab ansøgerne har til den pågældende  

 kontaktperson, c. hvem - helt præcist - der har meddelt oplysningerne om kontaktpersonen, d. hvad ansøgerne eventuelt skal betale i forbindelse med adoptionen, for  

 hvilke ydelser og til hvem, e. hvorledes adoptionssagen vil blive behandlet i udlandet og af hvilke  

 myndigheder, samt f. hvem, der bringer barnet til Danmark.
 Endvidere skal ansøgerne på mødet anmodes om at fremskaffe:
g. en erklæring fra den udenlandske myndighed eller institution om, 1o at man er indforstået med direkte til vedkommende socialcenter at sende  

 oplysninger til brug for samrådets afgørelse af, hvorvidt anbringelse af  

 barnet hos ansøgerne kan godkendes, og 2o at man er indforstået med, at barn ikke vil blive anvist til adoption i  

 Danmark, før danske myndigheder har godkendt anbringelsen.
 2. Når ansøgerne har fremskaffet det udbedte materiale  

 og givet de fornødne oplysninger, forelægges sagen for  

  Familieretsdirektoratet, der undersøger, hvorvidt der er tale om en  

 myndighed eller institution, hvis virksomhed er lovlig i hjemlandet.
 Såfremt det ikke er muligt for ansøgerne at fremskaffe den under punkt 1 g  

 nævnte erklæring, kan sagen forelægges for Direktoratet uden erklæring.
 Familieretsdirektoratets undersøgelser foretages dels på grundlag af  

 oplysninger, som Familieretsdirektoratet i forvejen ligger inde med, dels ved  

 høring af myndighederne i det pågældende land via Udenrigsministeriet.
 3. Såfremt undersøgelserne viser, at den pågældende  

 myndighed eller institution er lovlig i hjemlandet, tilbagesendes sagen til  

  socialcentret med bemærkning, at Familieretsdirektoratet ikke har noget at  

 indvende imod, at ansøgerne forundersøges med henblik på godkendelse som  

 adoptivforældre.
 Såfremt ansøgerne ikke har kunnet fremskaffe den under punkt 1 g nævnte  

 erklæring, kan forundersøgelse kun indledes, såfremt ansøgerne er indforstået  

 med, at de fornødne dokumenter fremsendes direkte af socialcentret gennem  

 Familieretsdirektoratet til den udenlandske myndighed eller institution med  

 bemærkning om, at adoptionen kun gyldigt kan ske i Danmark, hvis barnet -  

 forinden det anvises til ansøgerne - tillige godkendes af de danske  

 adoptionsmyndigheder til adoption hos ansøgerne på grundlag af oplysninger om  

 barnet fremsendt fra den udenlandske myndighed eller institution.
 4. Ansøgerne skal tilbydes, at oversættelse af  

 dokumenterne vil kunne ske ved socialcentrets foranstaltning, men for  

 ansøgernes regning.
 Om ansøgernes mulighed for aktindsigt henvises til  

 Familieretsdirektoratets cirkulærskrivelse A4/1987.
IV Familieretsdirektoratet skal tilføje, at det ikke altid vil være muligt  

 at følge den under punkt III anviste fremgangsmåde i sager om adoption uden  

 bistand af de formidlende organisationer.
Der kan således i visse konkrete  

 sager være grundlag for fravigelser.
 Socialcentrene kan derfor rette henvendelse til Familieretsdirektoratet om  

 en eventuel anden fremgangsmåde, såfremt socialcentret i den konkrete sag  

 skønner, at der er behov herfor.
 P.M.V.
Christian Trønning /H.
Skouenborg Til samtlige adoptionssamråd og socialcentre.
