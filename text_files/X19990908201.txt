Patent på fremgangsmåde til  

 formindskelse af svovldioxidindholdet i røggas stammende fra  

 forbrænding af svovlholdigt brændsel havde tilstrækkelig  

 opfindelseshøjde År 1996, den 19. december afsagde  

 Patentankenævnet (Grønning-Nielsen, A.
Holm, Lindberg Møller,  

 Terndrup Pedersen) følgende KENDELSE i sagen j.nr.
P 12/93:	Klage fra Fläkt AB, Sverige, v/Dansk Patent Kontor A/S over Patentdirektoratets afgørelse af 17. maj 1991 og 4. maj 1993 af patentansøgning nr. 2051 1979 for A/S Niro Atomizer, Søborg, v/Internationalt Patent-Bureau.
 Den 6. juni 1988 fremlagdes under nr. 152970 B en den 18.  

 maj 1979 indleveret ansøgning om patent på fremgangsmåde  

 til formindskelse af svovldioxidindholdet i røggas stammende fra  

 forbrænding af svovlholdigt brændsel.
 De fremlagte krav lød således:
"P A T E N T K R A V 1.	Fremgangsmåde til formindskelse af  

 svovldioxidindholdet i røggas stammende fra forbrænding af  

 svovlholdigt brænsel, ved hvilken en vandig calciumhydroxidholdig  

 suspension forstøves i en strøm af den varme røggas,  

 hvorved de dannede dråber af suspensionen tørres til et pulver,  

 samtidig med at en del af svovldioxidet absorberes, og ved hvilken en del af  

 det resulterende pulver tilbageføres til fremstilling af den  

 calciumhydroxidholdige suspension, kendetegnet ved, at i  

 røggassen værende flyveaske først fjernes fra denne efter  

 tørrings- og absorptionsprocessen og sammen med det ved denne dannede  

 pulver, og for en dels vedkommende sammen med en del af nævnte pulver  

 tilbageføres til fremstilling af den calciumhydroxidholdige  

 suspension, samt ved at forholdet mellem på den ene side den  

 calciumhydroxidholdige suspensions mængde og tørstofindhold og  

 på den anden side røggassens mængde, temperatur og  

 fugtighedsindhold afpasses således, at røggassen efter  

 behandlingen har en temperatur, som ligger 8-40? C over dens dugpunkt.
 2.	Fremgangsmåde ifølge krav 1,  

kendetegnet ved, at den fra røggassen efter tørrings- og  

 absorptionsprocessen fjernede blanding af flyveaske og ved processen  dannet  

 pulver ved blandingens anvendelse til fremstilling af den  

 calciumhydroxidholdige suspension, suspenderes med vand og først  

 derefter bringes i kontakt med suppleringscalciumhydroxid  i form af en ved  

 læskning af brændt kalk dannet vandig Ca(OH)2  

-masse.
 3.	Fremgangsmåde ifølge krav 1 eller 2,  

kendetegnet ved, at man tilpasser sammensætningen og  

 mængden af den calciumhydroxid og svovldioxid, som pr. tidsenhed  

 indføres i forstøvningstørreren, andrager 0,3-2,0.
 4.	Fremgangsmåde ifølge krav 1, 2 eller  

 3, kendetegnet ved, at man tilbagefører en så stor  

 mængde blanding af flyveaske og ved processen dannet pulver, at der  

 opnås en suspension, som efter tilsætning af  

 suppleringscalciumhydroxid har et tørstofindhold på 30-55  

 vægt%.
 5.	Fremgangsmåde ifølge et  

 vilkårligt af de foregående krav, kendetegnet ved, at  

 røggassen, hvis svovldioxidindhold skal formindskes, på  

 regulerbar måde deles i to strømme, at hvilke den ene ledes til  

 luftfordelingsorganer anbragt i den øverste del af et  

 forstøvningsanlægs tørringskammer og fordeles omkring et  

 i tørringskammeret nedhængende roterende forstøverhjul,  

 medens den anden gennem en kanal føres ind i tørrekammerets  

 centrale del og fordeles under forstøverhjulet.
6.	Fremgangsmåde ifølge et  

 vilkårligt af de foregående krav, kendetegnet ved, at den  

 calciumhydroxidholdige suspension indeholder et middel til forøgelse  

 af calciumhydroxidets opløselighed i vand, fortrinsvis  

 natriumchlorid." Klageren nedlagde ved skrivelse af 2. september 1988  

 indsigelse mod udstedelse af patent under henvisning til, at "....den i fremlæggelsesskriftets krav beskrevne  

 fremgangsmåde i hovedsagen kun udgør en nærliggende og  

 rent additivt virkende sammenstilling af træk fra den kendte  

 teknik...." I skrivelse af 4. november 1988 har klageren nærmere  

 begrundet indsigelsen som følger:
 "1. Vi skal i det følgende søge at vise, at  

 de foranstaltninger, som i kravene til patentansøgning nr. 2051/79,  

 fremlagt under nr. 152.970B, er angivet som en patenterbar opfindelse, ikke  

 opfylder de betingelser, der er fastlagt i patentloven og med hjemmel heri  

 udfærdigede bestemmelser for at en opfindelse skal kunne betragtes som  

 patenterbar.
 2. Vi vil i det følgende henvise til forskellige  

 bilag, der vil kunne identificeres som følger:
A.
GB-patentskrift nr.	374.467 B. 	US-patentskrift nr.	3.784.389 C.
US-patentskrift nr.  	3.929.968 D. 	US-patentskrift nr.  	3.932.587 E. 	US-patentskrift nr.  	3.933.978 F. 	US-patentskrift nr.  	4.081.513 G.
US-patentskrift nr.  	4.150.096 som alle allerede er blevet indsendt i tre eksemplarer,  

 samt H. 	JP-offentliggørelsesskrift nr.  

 	49-8458 I. 	JP-offentliggørelsesskrift nr.  

 	51-112777 J. 	JP-offentliggørelsesskrift nr.  

 	49-24342 K.	en skitse med sammenligning af materialevejene  

 ifølge fremlæggelsesskriftets krav 1 og ifølge  

 ovennævnte bilag H og E, vist som henholdsvis fig. 1, 2 og 3, hvilke  

 bilag H-K vedlægges i tre kopier, for bilag H-J's vedkommende inklusive  

 en engelsksproget oversættelse af de relevante dele af den japanske  

 originaltekst.
3. Som det vil kunne ses af bilag K, fig. 1 og 2, omfatter  

 bilag H de samme materialeveje som fremlægggelsesskrif-tets krav 1  

 definerer, og hvad materialevejene angår, er indholdet af dette krav 1  

 således kendt.
Denne kendsgerning ændres ikke af, at  

 materialevejene ifølge bilag H yderligere omfatter visse indskudte og  

 tilføjede del-veje, der skyldes den våde behandling af det ved  

 den tørre støvudskillelse fremkomne støv, hvorved der  

 ved en art flotationsproces opnås en mulighed for en mere effektiv  

 adskillelse af det ved absorptions- og tørringsprocessen dannede  

 calciumsulfit og -sulfat fra den andel af det tilførte og til dels  

 allerede recirkulerede calciumhydroxid, der endnu ikke har reageret med  

 S-oxiderne i gassen.
Desuden kan sod og lignende fjernes, dersom dette  

 ønskes.
 4. Som det vil kunne ses ved at sammenligne fig. 1 og fig.  

 3 i bilag K, omfatter også bilag E praktisk taget de samme  

 materialeveje som defineret af fremlæggelsesskriftets krav 1, idet der  

 kun er den lille forskel, at der til den 1. del af det støv, der  

 fremkommer ved udskillelsen af støvet fra gassen, og som i begge  

 tilfælde indeholder både recirkuleret støv (herunder  

 flyveaske) fra indløbet til processen og recirkuleret  

 Ca-holdigt støv, der skriver sig fra tilsætningen, ifølge  

 bilag E tilsættes Ca-holdigt materiale, mens dette støv  

 ifølge fremlæggelsesskriftets krav 1 "tilbageføres til  

 fremstilling af den calciumhydroxidholdige suspension".
5. Det er således fra ovennævnte bilag H, og  

 desuden også fra ovennævnte bilag I, kendt at føre  

 afgasserne fra en forbrændingsproces direkte til en absorptions- og  

 tørringsproces uden først at lade dem passere gennem  

 støvudskillere eller andet forbehandlingsudstyr, og at det med  

 gasserne følgende støv - herunder selvsagt også eventuel  

 flyveaske - sammen med det pulver, der dannes i absorption- og  

 tørringsprocessen, recirkuleres til det sted i procesforløbet,  

 hvor calciumhydroxidet gøres klar til at tilføres de  

 indstrømmende afgasser.
Desuden er det fra ovennævnte bilag H,  

 og også fra ovennævnte bilag J, kendt at indstille forholdet  

 mellem det samlede faststofindhold i den vandinge suspension indeholdende det  

 nævnte calciumhydroxid plus de recirkulerede stoffer - herunder  

 uundgåeligt en del af flyveasken - og afgassens mængde,  

 temperatur efter behandlingen vil ligge et bestemt stykke over  

 dugpunktet.
 6. Konklusionen af indholdet af ovenstående afsnit  

 3-5 kan således kun være, at fremlæggelsesskriftets krav 1  

 ikke indeholder noget nyt af betydning, og derfor heller ikke noget  

 patenterbart.
 7. Hvad de øvrige krav, dvs. krav 2-6, angår,  

 skal vi for det første bemærke, at indholdet af krav 2 ikke  

 synes at kunne udledes af prioritetsansøgningen nr. 2237/78, og for  

 det andet - og ikke af mindst betydning - at disse krav 2-6 angår lige  

 så mange foranstaltninger, som ved bortfaldet af krav 1 vil miste deres  

 indbyrdes tilknytning og således vil være opfinderisk  

 uafhængige af hinanden.
8. På baggrund af den teknik, der kendes fra  

 samtlige bilag A-J, synes de i krav 2-6 omhandlede foranstaltninger  

 imidlertid ikke at udgøre noget opfinderisk ejendommeligt, hvorfor  

 heller ikke krav 2-6 kan siges at indeholde noget patenterbart.
Da  

 således ingen af fremlæggelsesskriftets krav 1-6 indeholder noget  

 patenterbart, må vi henstille til Patentdirektoratet, at  

patentansøgning nr. 2051/79 afslås i sin helhed.
9. Til sagsbehandlerens orientering kan vi meddele, at  

 den til fremlæggelsesskriftet svarende JP-patentansøgning nr.  

 54-61404 er blevet afslået den 14. juli 1987, idet afslaget var baseret  

 på de til ovennævnte bilag H, I og J svarende skrifter." Ansøgeren imødegik indsigelsen i skrivelse  

 af 16. maj 1989 og udtalte:
 "I indsigelsesbegrundelsen hævdes det, at den i  

 nærværende ansøgning omhandlede opfindelse ikke skulle  

 være patenterbar på baggrund af, hvad der kendes fra ialt ti  

 skrifter.
 Vi er ikke enige med indsigerne i dette synspunkt.
 Inden vi nærmere forklarer, hvorfor vi ikke finder  

 at de fremdragne skrifter, vurderet enkeltvis eller i kombination, foregriber  

 den i ansøgningen definerede opfindelse, skal vi kort angive de  

 væsentlige træk ved denne.
Ved fremgangsmåden ifølge opfindelsen  

 afsvovles røggas ved en  

 forstøvningstørrings-absorptionsproces.
Røggassens  

 indhold af flyveaske fjernes ikke forud for processen, men opsamles i  

 blanding med processens reaktionsprodukt og ikke omsat  

 calciumhydroxidabsorbent.
En del af denne flyveaskeholdige blanding benyttes  

 sammen med frisk calciumhydroxid til fremstilling af fødesuspensionen  

 til forstøvningstørrings-absorptionstrinnet.
 Som det er uførligt forklaret i ansøgningens  

 beskriv- else bevirker den således opnåede tilstedeværelse  

 af flyveaske i absobentsuspensionen, som forstøves, en forbedret  

 absorbentudnyttelse.
 Denne forbedrede absorbentudnyttelse kunne ikke på  

 forhånd forventes, og på basis af den i  

 fremlæggelsesskriftet side 4, linie 13 - side 5, linie 24 givne  

 forklaring af denne overraskende virkning er det indlysende, at effekten er  

 knyttet til processer som benytter  

 forstøvningstørrings-absorptionsprincippet, da det er  

 tilstedeværelsen af flyveasken i de forstøvede dråber  

 under disses tørring og den samtidig hermed og umiddelbart herefter  

 forløbende absorption, der betinger den forbedrede virkning.
 Af denne årsag er det ganske irrelevant, når  

 Indsigeren henviser til skrifter, som omhandler rene  

 vådskrubningsprocesser eller tørre absorptionsprocesser for at  

 understøtte sin påstand om nærliggenhed for  

 fremgangsmåden ifølge opfindelsen.
Et væsentligt træk, som betinger en effektiv  

 udnyttelse af calciumhydroxid- absorbenten ved fremgangsmåden  

 ifølge opfindelsen er endvidere, at røggassen efter  

 behandlingen har en temperatur, som ligger 8-40?C over dens dugpunkt.
En forklaring af  

 betydningen af disse grænser findes i fremlæggelsesskriftet side  

 5, linie 25 - side 6, linie 13.
 Til de enkelte skrifter, som Indsigeren henviser til, har  

 vi følgende bemærkninger:
A.
GB-patentskrift nr. 374 467 angår  

 en vådskrubningsproces, dvs. en proces, hvor absorbentsuspensionen  

 forbliver i væskefase.
Hvis røgen, som afsvovles, indeholder  

 flyveaske, fjernes denne fra den brugte absorbent ved afsætning sammen  

 med uopløselige calciumsalte, før den brugte  

 absorbentopløsning tilbageføres.
Da skriftet ikke  

 vedrører en forstøvningstørrings-absorption, er det i  

 sig selv irrelevant for vurdering af den til grund for nærværende  

 ansøgning liggende opfindelse, men skriftets angivelse af, at  

 flyveaske (hvor det på baggrund af beskrivelsens øvrige  

 oplysninger må sluttes, at der især tænkes på  

 flyveaske fra kulfyring) ved gravitationsseparering ("settling") af en vandig  

 suspension, hvori det findes sammen med brugt calciumbaseret  

 afsvovlingsabsorbent, vil blive fjernet sammen med de uopløselige  

 calciumsalte, kan være af interesse i forbindelse med fortolkningen af  

 Indsigerens bilag H, som vi vender tilbage til nedenfor.
B.
US-patentskrift nr. 3 784 389  

 vedrører fremstilling af portland-cement.
Formålet er at bryde  

 alkalicyklus.
Dette sker ved at forstøve vand eller en vandig  

 suspension ind i en delstrøm af den varme afgangsgas fra cementovnen,  

 idet den herved fremkaldte afkøling bevirker, at alkaliforbindelserne  

 kondenseres.
De kondenserede alkaliforbindelser falder enten ud som  

 støv eller de afsættes på bærestoffer, inkorporeret  

 i den suspension, som forstøves.
Tilstedeværelse af  

 sådanne bærestoffer letter opsamlingen af alkaliforbindelserne.  

 Som bærestoffer nævnes fortrinsvis stoffer, egnede som  

 bestanddele af gødning.
Formål og foranstaltninger afviger  

 så meget fra det i nærværende ansøgning omhandlede,  

 at skriftet er ganske irrelevant.
C.
US-patentskrift nr. 3 929 968 angår  

 en afsvovlingsproces, hvor røggassen først underkastes en  

 forstøvningstørrings-absorptionsrensning, derpå ledes  

 gennem et støvfjerningsorgan og til slut underkastes en  

 vådskrubning.
Den brugte vaskevæske fra  

 vådskrubningstrinnet benyttes som fødeopløsning i  

 forstøvningstørrings-absorptionstrinnet.
Hvis gassen, som  

 behandles, indeholder flyveaske, vil den fjernes senest i  

 støvfjerningsorganet, og den vil ikke være til stede i  

 fødevæsken for  

 forstøvningstørrings-absorptionsprocessen.
Ved at foreskrive,  

 at der skal ske en støvfjernelse på det pågældende  

 sted, må skriftet nærmest siges at lede bort fra den til grund  

 for nærværende ansøgning liggende opfindelse.
D.
US-patentskrift nr. 3 932 587 beskriver  

 en afsvovlingsproces, hvor der som absorbent anvendes alkalimetalcarbonat  

 eller -bicarbonat.
Flyveasken fjernes før absorptionsprocessen, og en  

 væsentlig del af skriftet vedrører kemisk regenerering af den  

 brugte alkalimetalabsorbent.
Bortset fra at der benyttes en  

 forstøvningstørrings-absorption som led i processen, synes  

 skriftet ikke at have nogen som helst relevans.
E.
US-patentskrift nr. 3 933 978 beskriver  

 en fremgangsmåde til filtrering af støvholdig gas gennem et  

 posefilter, ved hvilken der anvendes en meget vidtgående  

 tilbageførelse af frafiltrerede partikler.
Med henblik på  

 absorption af svovl- eller chlorholdige forbindelser tilsættes et  

 kemisk stof, som kan reagere med disse forbindelser til dannelse af  

 frafiltrerbare produkter, til støvet, som skal tilbageføres,  

 før dette indføres i den forurenede gas.
Dette kemiske stof,  

 som tilsættes, angives at kunne være et pulver eller en  

 suspension.
Beskrivelsen af den praktiske udførelse er noget  

 mangelfuld og uklar, specielt i forbindelse med den alternative  

 udførelsesform, som har interesse ved vurdering af patentskriftets  

 relevans i nærværende forbindelse.
 Når det således spalte 2, linie 25-27  

 anføres: "the water from the suspension can then be condensed in the  

 filter while the additive remains behind as powder", må det vil  

 antages, at det er det modsatte, der ønskes udtrykt, nemlig at vandet  

 fordamper i filteret.
Det eneste apparatur, som beskrives til udøvelse af  

 fremgangsmåden, er et posefilter.
Det anføres i beskrivelsens  

 sidste afsnit, at fremgangsmåden udøves under anvendelse af "a  

 particularly simple apparatus". Der ses således ikke at være  

 beskrevet nogen forstøvningstørrings-absorption.
 Patentskriftet angiver, at det kemiske stof, der skal  

 virke som absorbent, kan sættes til støvet enten som et pulver  

 (krav 4) eller i form af en suspension (krav 5). Der er således ikke  

 givet nogen preference til den sidste udførelsesform.
 Ved beskrivelsen af opfindelsens formål (spalte 1,  

 linie 62 - spalte 2, linie 22) lægges der vægt på, dels at  

 der skal opnås en tilstrækkelig lang kontakttid mellem absorbent  

 og de svovl- eller chlorholdige forbindelser, som skal fjernes, dels at man  

 ved at anvende et posefilter kan opnå, at gassen som skal renses,  

 opspaltes i et stort antal mindre partialstrømme.
 Disse oplysninger giver ikke fagmanden nogen tilskyndelse  

 til, i forbindelse med en  

 forstøvningstørrings-absorptionsproces med tilbageføring  

 som den i nærværende ansøgnings krav 1's indledning  

 beskrevne, at foretage de i dette krav 1's kendetegnende del anførte  

 foranstaltninger.
 Tilstedeværelse af flyveaske i den  

 absorbentsuspension, som forstøves, har ingen betydning for  

 kontakttiden mellem gas og absorbent, men bestemmes af andelen af brugt  

 absorbent, som tilbageføres samt af opholdstiden på filtret,  

 hvor et sådant benyttes.
 Patentskriftet giver ingen antydning af, at  

 tilstedeværelse af flyveaske i dråberne, som forstøves,  

 muliggør opnåelse af den særlige bæreeffekt, som  

 betinges af, at de små partikler af frisk calciumhydroxid sætter  

 sig på overfladen af flyveaskepartiklerne og derved har særligt  

 gode muligheder for at komme i kontakt med gasserne, som skal fjernes.  

 Endvidere nævner skriftet intet som helst om de særlige  

 betingelser med hensyn til røggassens temperatur i forhold til dens  

 dugpunkt, som må overholdes ved den specielle calciumhydroxid-baserede  

 forstøvningstørrings-absorption, som omhandles i  

 ansøgningen.
 I forbindelse med patentskriftets noget uklare og  

 mangelfulde oplysninger skal vi tillade os at bemærke, at uklare eller  

 mangelfulde oplysninger i skrifter omhandlende kendt teknik, aldrig kan  

 retfærdiggøre en udvidende fortolkning af sådanne skrifter  

 ved deres anvendelse som modholdsmateriale.
 Konkluderende skal vi om bilag E. anføre, at det  

 ikke beskriver en forstøvningstørrings-absorptionsproces, og at  

 det ikke indeholder noget, som har gjort det muligt at forudse de  

 særlige fordele, som opnås ved de træk som karakteriserer  

 fremgangsmåden ifølge nærværende  

 ansøgning.
F.
US-patentskrift nr. 4 081 513  

  angår en fremgangsmåde, hvor gassen først renses ved  

 passage gennem et fluidiseret leje og derpå i en vådskrubber.  

 Slam fra vårdskrubberen tørres i det fluidiserede leje.
Der ses  

 ikke at være anført noget om, at gassen som behandles,indeholder  

 flyveaske.
Ved særlige tilsætninger søger man at holde  

 mængden af partikler, som medrives fra det fluidiserede leje til  

 vådskrubberen, så lille som muligt.
Hvis flyveaske var til stede  

 i gasstrømmen før behandlingen, må det antages, at  

 også flyveasken ville blive tilbageholdt af sådanne  

 foranstaltninger.
Nogen egentlig forstøvningstørring ses ikke  

 at være beskrevet.
Med sine forskrifter om at holde mængden af  

 medrevne partikler så lille som mulig i gassen, som afgår fra det  

 fluidiserede leje, ved tilsætning af agglomereringsfremmende stoffer  

 til dette, leder skriftet væk fra den til grund for ansøgningen  

 liggende opfindelse.
G.
US-patentskrift nr. 4 150 096 er, som  

 påpeget af Indsigerne, offentliggjort efter ansøgningens  

 prioritetsdato.
Dertil kommer, at det mangler relevans som følge af,  

 at det udelukkende vedrører en vådskrubningsproces.
Indsigerne  

 har formentlig medtaget dette skrift, fordi det beskriver, at flyveaske kan  

 udøve en gavnlig virkning som kim for krystallisation af calciumsulfit  

 og calciumsulfat i skrubberens sump, således at væskefasen  

 hér ikke overmættes med calciumsulfat med resulterende  

 belægningsproblemer.
Den co-precipitation af calciumsulfat og  

 calciumsulfit, som opnås som følge af flyveaskens  

 tilstedeværelse, letter disse komponenters fjernelse fra den brugte  

 absorbenssuspension før dennes tilbageførelse.
Det vil  

 således være klart, at dette skrift vedrører  

 løsning af ganske andre problemer, end hvad der omhandles i  

 nærværende ansøgning.
H.
JP-offentliggørelsesskrift nr.  

 49-8458. Indsigerne har kun leveret en partieloversættelse af  

 dette skrift, hvilket ikke forekommer tilfredsstillende.
Hvis indsigerne  

 mener, at skriftet har nogen relevans, må det være rimeligt, at  

 der leveres en fuldstændig oversættelse.
 De dele, som er oversat, indeholder imidlertid intet, som  

 foregriber den til grund for nærværende ansøgning liggende  

 opfindelse.
 Indsigerne har som figur 2 i bilag K opstillet en  

 principskitse for fremgangsmåden ifølge bilag H.
 Denne gengivelse rummer fejl, som gør den uegnet  

 til anvendelse ved sammenligning af fremgangsmåden med den i  

 nærværende ansøgning omhandlede fremgangsmåde.
Indledningsvis skal vi bemærke, at det for fagmanden  

 er indlysende, at fremgangsmåden ifølge det japanske skrift er  

 udviklet og beskrevet i forbindelse med rensning af røggas, stammende  

 fra forbrænding af olie, hvilket vil være i overensstemmelse med,  

 at oliefyring er helt dominerende i japanske kraftværker.
Den manglende  

 redegørelse for den del af gassens støvindhold, som ikke er  

 sod, bekræfter en sådan antagelse.
 Som det vil fremgå af nedenstående forklaring,  

 nødvendiggør dette japanske patentskriftt ikke nogen  

 begrænsning af nærværende ansøgning, men vi  

 foreslår dog, at krav 1 præciseres til angivelse af, at  

 røggassen, som renses, stammer fra forbrænding af svovlholdigt  

kul, idet der med dette brændsel sikres, at røggassen  

 indeholder flyveaske i en sådan mængde og art, at den tilsigtede  

 effekt opnås.
Med hensyn til det japanske skrift bemærkes for det  

 første, at oplysningerne om gassen, der skal renses, ikke  

 éntydigt angiver, at "i røggassen værende flyveaske  

 først fjernes fra denne efter tørrings- og  

 absorptionsprocessen". Det anføres, at der er tale om gas med  

 SO2 og støv.
En partiel støvfjernelse er ikke  

 udelukket.
Reaktionsproduktet suspenderes i vand og oxideres.
Ifølge  

 den fra Indsigerne modtagne oversættelse side 3, sker der derefter  

 følgende med suspensionen: "Next the mixed liquid with  

 CaSO4, unreacted Ca(OH)2, soot and smut particles is  

 led into the flotation basin (8), where soot, smut particles etc. rise to the  

 surface and are thus removed by the scraper (17). If the amount of this is  

 small, this apparatus may also be omitted".
 Denne angivelse rummer sprogligt kun mulighed for to  

 antagelser, nemlig enten:
 (i)	ordene "soot and smut" particles indbefatter flyve-  

  aske der i så fald fjernes ved flotationen, eller:
 (ii)	"soot and smut" betegner blot sodpartikler, som er  

 de eneste faste partikler, der har været til stede i gassen før  

 behandlingen, svarende til at gassen stammer fra oliefyring.
 Som det fremgår af det ovenstående, må  

 fortolkningen (ii) betragtes som den mest sandsynlige.
 Hvilken fortolkning der end anlægges, angiver  

 skriftet, at de pågældende partikler fjernes ved flotationen og  

 så-  ledes ikke er til stede i den suspension, som føres til  

 separeringstrinnet 10.
Det anføres i sidste linie af den af Indsigerne  

 indleverede oversættelse, at flotationstrinnet kan udelades, hvis  

 mængden af soot, smut particles ets. er lille.
Ved kulfyring vil dette  

 kun være tilfældet, hvis der er sket en forudgående  

 flyve-askefjernelse.
Skriftets generelle lære er i alle tilfælde,  

 at tilstedeværelse af partikelformet materiale fra røggassen er  

 uønsket i suspensionen, som føres til 10.
Hvis man hypotetisk antog, at flyveaske af den fra  

 kulforbrænding sædvanlige kvalitet var til stede i suspensionen,  

 som førtes til 10, ville denne flyveaske iøvrigt blive  

 separeret fra suspensionen sammen med gipsen (CaSO4,  

 2H2O) og ikke sammen med calciumhydroxid.
Denne flyveaske har  

 nemlig en densitet på 2,35, medens densiteten for calciumsulfatdihydrat  

 er 2,32, og for calciumhydroxid 2,24 g/cm3. (Se i denne  

 forbindelse bilag A, kommenteret ovenfor).
 På trods af de forskellige fortolkninger, som kan  

 falde under dette japanske skrifts forskellige angivelser, er der  

 således ingen som helst basis for at antage, at  

 calciumhydroxid-suspensionen, som føres fra separeringen 10 til  

 trinnet 14, skulle indeholde flyveaske, og bilag H udgør således  

  ingen hindring for, at nærværende ansøgning fremmes til  

 patent.
Ovenstående argumentation er udarbejdet under den  

 forudsætning, at angivelsen i den modtagne oversættelse af bilag  

 H er korrekte.
For fagmanden vil det imidlertid være indlysende, at det  

 ikke er muligt ved oparbejdningen af den brugte absorbent at opnå en  

 væsentlig adskillelse af fast  Ca(OH)2 fra fast  

 Ca(SO)X i den foreslåede "wet type classifier (10)". Kun den  

 i opløsning værende Ca(OH) 2 kan på denne  

 måde adskilles fra det faste Ca(SO)X, hvilket er i  

 overensstemmelse med, at der i det gengivne sammendrag fra World Patents  

 Index linie 3 f.n. anføres, at hvad der tilbageføres er  

 "supernatant soln. mixed with powd. lime".
I.
JP-offentliggørelsesskrift nr.  

 51-112777  beskriver ikke en  

 forstøvningstørrings-absorptionsproces og angiver ej heller det  

 kritiske temperaturområde.
J.
JP-fremlæggelsesskrift nr. 49-24342  

 synes hverken  at nævne anvendelse af calciumhydroxid som absorbent,  

 tilstedeværelse af flyveaske i gassen eller tilbageførelse af  

 brugt absorbent eller det kritiske temperaturområde.  

 Afgangstemperaturen skal blot være over dugpunktet.
Vi vedlægger  

 en fuldstændig oversættelse.
Den eneste konkrete temperatur, som  

 nævnes, er i eksemplet, hvor afgangstemperaturen for gassen er 105?C og dens dugpunkt 55?C.
Det vil sige, at differencen er 50?C, hvilket er 10 ?C over maksimalværdien i  

 ansøgningens krav 1. Vi finder det derfor ikke nødvendigt at  

 kommentere dette skrift nærmere.
 På baggrund af ovenstående gennemgang af  

 Indsigerens bilag finder vi ikke, at disse indeholder noget, som foregriber  

 den til grund for ansøgningen liggende opfindelse, og vi anmoder  

 derfor om patentudstedelse, idet de tre første linier i krav 1  

 ændres til følgende:
"1. Fremgangsmåde til formindskelse af svovldioxid-  

 indholdet i røggas stammende fra forbrænding af svovlholdigt  

 kul, ved hvilken en vandig calcium-" Med hensyn til det i indsigelsesbegrundelsen om den  

 tilsvarende japanske ansøgning anførte bemærkes, at  

 årsagen til at denne ikke blev videreført var manglende  

 kommerciel interesse for opfindelsen i dette land, hvor kraftværker  

 ikke i væsentligt omfang er kulfyrede, som nævnt ovenfor.
Bortset  

 fra nærværende ansøgning og nævnte japanske  

 ansøgning har alle ansøgninger i denne serie (omfattende ialt  

 20 ansøgninger) ført til patent..." Hertil bemærkede klageren i skrivelse af 20.  

 september 1989 følgende:
"1. Som svar på ansøgerens  

 imødegåelse vil vi i det følgende påvise 1a)	at de i ansøgningen omhandlede  

 foranstaltninger, således som de er karakteriseret i  

 fremlæggelsesskriftets krav, ikke udgør nogen opfindelse i dette  

 ords patentmæssige betydning, jf. nedenstående afsnit 3-13,  

 og 1b)	at de i ansøgningen omhandlede  

 foranstaltninger, således som de er karakteriseret i  

 fremlæggelsesskriftets krav, ikke adskiller sig væsentligt fra,  

 hvad der var kendt på ansøgningens effektive indleveringsdag,  

 jf. nedenstående afsnit 14-33, og at de nævnte foranstaltninger derfor ikke  

 opfylder de to væsentligste betingelser for at kunne beskyttes ved  

 patent.
2. Inden vi påbegynder de afsnit, hvor  

 ovenstående udsagn underbygges nærmere, skal vi for god ordens  

 skyld gøre opmærksom på, at i den udstrækning vi  

 ikke har fremført specifikke mod-argumenter mod samtlige argumenter i  

 ansøgerens ovennævnte mødegåelse, skal dette ikke  

 forstås som et stiltiende samtykke, men blot som tegn på, at vi  

 ikke mener, at sådanne mod-argumenter vil tilføre sagen nye  

 momenter af betydning.
Således fremgår indsigerens opfattelse af  

 sagen tydeligt og vel underbygget i indsigelsesbegrundelsen, men for at  

 sikre, at sagen er fuldt oplyst, vil vi i det følgende belyse sagen  

 under til dels andre vinkler end i indsigelsesbegrundelsen.
 3. I imødegåelsen på side 2, sidste  

 afsnit, og side 2, første afsnit, omtaler ansøgeren den  

 fordelagtige virkning, der menes opnået ved tilstedeværelse af  

 flyveaske i den recirkulerede suspension.
4. Imidlertid består fordelen ved at lade inaktiv  

 eller lavalkalisk flyveaske forblive i gasstrømmen og blive blandet  

 med suspensionen i, at det er muligt at udelade en eventuel forudskiller, der  

 repræsenterer en ekstra investeringsomkostning og gør  

 anlægget mere kompliceret.
Afgørelsen af, hvorvidt en  

 forudskiller skal installeres eller ej, afhænger af lokale forhold,  

 såsom flyveaskens eventuelle høje alkalinitet eller dens  

 slibende egenskaber.
I USA vil man i de fleste tilfælde undlade at  

 installere en for-udskiller, dels fordi asken her er mindre slibende, dels af  

 hensyn til omkostnings- og pladsforholdene, mens en forudgående  

 udskillelse af flyveasken ofte anbefales ved europæiske projekter.  

 Ingen af disse to muligheder kan siges at udgøre nogen forbedring i  

 forhold til den tidligere teknik.
5. Vi finder det påfaldende, at i sin oprindelige  

 udformning nævner den ansøgning, som ansøgerens  

 prioritetspåstand er baseret på, nemlig nr. 2237/78 indleveret  

 den 19. maj 1978, intet om den senere fremsatte påstand, at  

 tilstedeværelsen af flyveaske ville have en gunstig indflydelse  

 på processen.
I det tidligere tjekkoslovakiske patent nr. 96.138  

 udstedt den 6. oktober 1958 foreslås en fremgangsmåde, der er  

 identisk med den af ansøgeren beskrevne, men omfatter anvendelsen af  

 en for-udskiller i form af en cyklon med lav virkningsgrad, hvis  

 hovedformål var at opsamle uforbrændte og grove partikler.  

 Ansøgerens oversættelse af det tjekkoslovakiske patentskrift er  

 dateret den 10. oktober 1978. Efter denne dato ændredes  

 ansøgerens krav, og tilstedeværelsen af flyveasken i  

 suspensionen kom nu til at udgøre den mest betydningsfulde del af de  

 foranstaltninger, der blev gjort til genstand for den fornyede  

 ansøgning nr. 2051/79 indleveret den 18. maj 1979.
 6. Vi finder det ligeledes påfaldende, at  

 ansøgeren herefter betragter det som en forbedring i forhold til den  

 tidligere teknik - og dermed implicit som en patenterbar opfindelse - blot at  

 udelade den for-udskiller med lav virkningsgrad, der er vist og omtalt i det  

 tjekkoslovakiske patentskrift, og således tillade ikke alene en del af  

 flyveasken, men al tilstedeværende flyveaske at forblive i  

 gasstrømmen og blive indblandet i suspensionstilførslen.
7. Eksempel 1 som i ansøgning nr. 2051/79 er  

 ændret i forhold til prioritetsansøgningen  nr. 2237/78, samt  

 det ny-indførte Sammenligningseksempel 3 har åbenbart til  

 formål at belyse forskellen mellem to tilfælde, nemlig 7a)	udskillelse af flyveaske sammen med det dannede  

 pulver (eksempel 1) og 7b)	udskillelse af flyveaske opstrøms for  

 forstøvnings- og absorptions-udstyret (Sammenligningseksempel  

 3).
 8. Ifølge eksempel 1 havde pulveret et indhold af  

 ikke-reageret Ca(OH)2 på 4 vægt-%, og molforholdet  

 mellem den samlede til forstøvningstørringsudstyret  

 tilførte Ca(OH)2 -mængde og den tilførte  

 SO2-mængde var 1,4. Under de angivne driftsbetingelser  

 opnåedes en absorption af SO2 i røggassen på  

 84%.
 9. Ifølge Sammenligningseksempel 3 udskiltes flyve-  

  asken med det resultat, at Ca(OH)2-indholdet i det  

 tilbageførte pulver steg til 7 vægt-%. Denne stigning skulle -  

 logisk set - have resulteret i en højere udskillelsesgrad end den, der  

 opnåedes ifølge Eksempel 1.
 10. Imidlertid angives det i Sammenligningseksempel 3, at  

 mængden af tilbageført pulver blev formindsket,  

 således at den samlede mængde Ca(OH)2, der blev  

 ført tilbage, blev den samme som i Eksempel 1.
11. Formindskelsen af mængden af tilbageført  

 pulver er propotional med pulverets Ca(OH)2-indhold, dvs.  

 mængden af tilbageført pulver ifølge eksempel 1, 210  

 kg/h, er ifølge Sammenligningseksempel 3 drastisk formindsket til  

 (4/7) x 210 = 120 kg/h.
De drifsbetingelser, der hersker ifølge  

 Sammenligningseksempel 3, er således ikke relevante med henblik  

 på en sammenligning mellem de to i afsnit 7a og 7b ovenfor angivne  

 tilfælde.
12. Ud fra sammenligningen mellem Sammenligningseksempel  

 3, som med en smule ond vilje kunne betragtes som "manipuleret" i forhold til  

 Eksempel 1, og Eksempel 1, drager ansøgeren den fejlagtige konklusion,  

 at udskillelsen af flyveaske sammen med det dannede pulver har en positiv  

 teknisk effekt.
Dette er imidlertid en forhastet slutning, eftersom det vil  

 være indlysende, at en retfærdig sammenligning mellem eksempler  

 svarende til Eksempel 1 og Sammenligningseksempel 3 må være  

 baseret på en uændret tilførsel af absorbent til processen  

 (fig. 1, ledningen 9 fra læskebeholderen), og ikke som i  

 sammenligningen ifølge ansøgning nr. 2051/79, hvor en intern  

 proces-strøm (fig. 1, ledningen 10 til  

 forstøvningstørringsanlægget) er blevet kraftigt  

 reduceret; som nævnt i afsnit 11 ovenfor fra 210 til 120 kg/h.
 13. Flyveaskens udeblivelse fra det udskilte pulver  

 bevirker en berigelse af suspensionen med hensyn til alkali; i  

 ansøgning nr. 2051/79 fra 4 til 7%. Denne kendsgerning er blevet  

 bekræftet af ansøgerfirmaet og tydeligt forklaret af firmaets  

 SO2-specialister så tidligt som ved et seminar ved Wiens  

 universitet 25. - 26. november 1981, med følgende udtalelse (oversat  

 af os efter de fremhævede linier på side D 110 i vedlagte nye  

 bilag L "Sprühabsorption REA Endprodukt, Deponie und  

 Verwendung"):
"Fjernelsen af ikke-alkalisk flyveaske fra  

 recirkulationsmaterialet medfører en højere alkalinitet i  

 tilførslen og dermed en formindskelse af det fornødne  

 støkiometriske forhold for en given afsvovlingsgrad.
For-udskillelse  

 af asken formindsker mængden af røggasafsvovlingsanlæggets  

 slutprodukt til en tredjedel.
Fjernelsen af 80% af flyveasken i den  

 indkommende røggas kan f.eks. opnås ved hjælp af et  

 enkelt-felts elektrofilter".
 Vi kan kun erklære os helt enige i den konklusion,  

 som ansøgeren her er kommet til, og herefter vil det være endnu  

 mere tydeligt, at sammenligningen mellem Eksempel 1 og Sammenligningseksempel  

 3 under de angivne forskellige driftsbetingelser som nævnt i  

 afsnit 11 ovenfor må betegnes som irrelevant, idet den snarere peger  

 bort fra det af ansøgeren selv erkendte forhold, at udskillelse af  

 flyveaske opstrøms for absorptionstørringsanlægget giver  

 et lavere forbrug af absorbent for en given udskillelsesgrad.
14. Det tredje afsnit på  

 imødegåelsesskrivelsens side 2 omhandler den temperatur, som  

 røggassen ifølge en angivelse i fremlæggelsesskriftets  

 krav 1 skal have efter absorptionsprocessen, nemlig 8-40? over dens dugpunkt.
Dette interval adskiller sig  

 ikke væsentligt fra de temperaturer, der anbefales i flere  

 publikationer om den tidligere teknik, jf. f.eks.  

 JP-offentliggørelsesskriftets nr. 49-8458 fra 1974, vedlagt  

 indsigelsesbegrundelsen som bilag H.
Desuden foreslår Botts m.fl., jf.  

 vedlagte nye bilag M, i et skrift fra foråret 1978 en temperatur af  

 størrelsesordenen 50 ?F  

 (28?C), og i vedlagte nye bilag N,  

 US-patentskrift nr. 4.208.381 fra 1971, erklæres det, at temperaturen  

 til stadighed bør holdes over dugpunktet.
15. Det er desuden almindeligt kendt inden for den kemiske  

 procesteknologi, at det ved udskillelse af tørre faste stoffer fra  

 vandholdige gasser er uomgængeligt nødvendigt at holde  

 temperaturen over dugpunktet.
Ved temperaturer under denne  

 grænseværdi ville der optræde kondensation, der forhindrer  

 dannelsen af det ønskede tørre produkt.
Den numeriske  

 værdi af sikkerhedsmarginen over dugpunktet vil selvsagt i det enkelte  

 tilfælde bestemmes af fagfolk på området med henblik  

 på at undgå dannelse af isolerede kondensationslommer i et  

 anlæg, hvor det ikke er muligt at undgå visse mindre variationer  

 i gassens temperatur.
 16. I ansøgningen påstås det, at en  

 gastemperatur på mindst 8?C  

 over dugpunktet kræves for at forhindre dannelse af CaCO3,  

 og dette omtales i ansøgningen som en opfinderisk erkend- else.  

 Imidlertid ville ingen, der anvender et vådt-tørt anlæg,  

 nogensinde tillade anlægget at arbejde ved en lavere temperatur,  

 eftersom der i så fald ville være risiko for kondensdannelse,  

 tilstopning m.m..
 17. De faktiske forhold er også endegyldigt  

 beskrevet af ansøgerfirmaets specialister i deres skrift fra 1981 ved  

 et symposium i Minneapolis (vedlagt som nyt bilag O) som  

 følger:
 17a)	For at opnå en høj absorptionsgrad og  

 et lavt reagensforbrug, skal sprøjtetørringsudstyret arbejde  

 ved en sikker temperatur tæt ved afgassernes adisbatiske  

 mætningstemperatur.
 17b) 	Den nedre grænse bestemmes af den samlede  

 styring af forholdene i absorptionsudstyret og det nedstrøms derfra  

 beliggende udstyr med henblik på undgåelse af for lave  

 temperaturer, hvor kondensdannelse, tilstopning og tæring kan  

 medføre problemer.
 Ganske vist er dette skrift først udgivet efter  

 ansøgningens indleveringsdato, men det drejer sig om principper, som i  

 lang tid har været alment kendte inden for den kemiske procesteknologi,  

 og vi citerer dette skrift også for at vise, at ansøgerfirmaets  

 specialister også har haft kendskab til disse principper - formentlig  

 også før nævnte dato.
18. I det sidste afsnit på  

 imødegåelsesskrivelsens side 2 og på de  

 efterfølgende sider kommenterer ansøgeren de patentskrifter  

 vedrørende den tidligere teknik, der er omtalt i  

 indsigelsesbegrundelsen.
Disse patentskrifter omfatter blandt andet  

 beskrivelser af forskellige anlæg til afsvovling af røggasser,  

 hvori reaktionsprodukter og flyveaske recirkuleres med henblik  

 på at forbedre processens virkningsgrad.
19. Det har længe været almindeligt kendt, at  

 recirkulering af absorptionsmidlet forbedrer afsvovlingsprocessens  

 virkningsgrad.
De såkaldte "våd-våde" processer eller  

 vådskrubningsprocesser, der var i brug længe før de  

 "våd-tørre" processer optrådte på markedet, var  

 baseret på recirkulering af reaktionsprodukterne, herunder flyveasken.  

 Der kendes også "tør-tørre" afsvovlingsprocesser, der  

 omfatter reaktant-recirkulering.
Således er der i US-patentskrift nr.  

 4.178.349 fra 1977, vedlagt som det nye bilag P, beskrevet en proces, hvori  

 en del af det faste materiale, herunder reaktionsprodukterne, primært  

 CaCO3, og flyveaske recirkuleres gennem reaktor kammeret sammen  

 med frisk reaktant, CaO.
Ligeledes kendes fra den tidligere teknik  

 "våd-tørre" processer med recirkulation.
I afsnit 5 ovenfor er  

 det tidligere CS-patentskrift nr. 96.138 allerede blevet omtalt.
Også i  

 US-patentskrift nr. 3.933.978 fra 1976, der var vedlagt den oprindelige  

 indsigelsesskrivelse som bilag E, er der beskrevet en proces, hvori en vandig  

 suspension af Ca(OH)2 blandes med røgholdige gasser,  

 såsom røggasser fra fyringsanlæg og med et indhold af  

 støvpartikler og SO2 under sådanne temperaturforhold,  

 at vandet fordamper og efterlader et tørt pulver efter reaktionen.
En  

 del af pulveret blandes med Ca(OH)2 og tilbageføres til  

 reaktionsprocessen. (M.h.t. de i imødegåelsesskrivelsen  

 påpegede uklarheder i dette patentskrift henvises til afsnit 24  

 nedenfor).
20. Det må efter vor mening betragtes som  

 selvindlysende, at fagfolk på dette område ville benytte sig af  

 de oplysninger, der står til rådighed i ovennævnte  

 publikationer, når de skal tilrettelægge en hvilken som helst af  

 de ovenfor omtalte processer til afsvovling af røggasser.
En  

 sådan tilrettelæggelse ville komme til at omfatte recirkulering  

 af reaktionsprodukter, herunder den flyveaske, der opsamles sammen med  

 reaktionsprodukterne.
21. Det kan her være på sin plads at indskyde  

 følgende: Det vil kunne indses, at i "våd-tørre"  

 processer til afsvovling af røggasser uden forud-udskillelse af  

 flyveaske udskilles reaktionsprodukterne og flyveasken samtidigt, og de  

 recirkuleres derfor fortrinsvis også samtidigt.
Flyveaskens egenskaber  

 kan variere inden for vide grænser.
Hvorvidt tilstedeværelsen af  

 inaktiv eller lav-alkalisk flyveaske er gunstig (hvad der selv for  

 ansøgerfirmaets SO2-specialister er højst tvivlsomt,  

 jf. afsnit 13 ovenfor) eller ugunstig for processen, er i virkeligheden af  

 mindre betydning for konstruktøren af et "våd-tørt"  

 afsvovlingsanlæg, eftersom de høje investeringsomkostninger og  

 det store pladsbehov i mange tilfælde - i USA i reglen -  

 vil forbyde brugen af en for-udskiller.
22. Således som forklaret og karakteriseret i  

 fremlæggelsesskriftet, synes ansøgningen af omhandle en  

 forstøvnings- og absorptionsproces, hvori det nye i hovedsagen  

 består i 22a)	at der før processen ikke udtages nogen  

 flyveaske, idet denne opsamles blandet med reaktionsprodukter, og 22b)	at en del af denne flyveaske-holdige blanding  

 anvendes sammen med frisk Ca(OH)2 til fremstilling af en  

 absorbentsuspension ti anvendelse i absorptionstrinet.
23. På imødegåelsesskrivelsens side 2,  

 linie 3, angiver ansøgeren, at "effekten er knyttet til processer, som  

 benytter forstøvningstørrings-absorptionsprincippet...".  

 Eftersom de foranstaltninger, som ansøgeren betragter som  

 nødvendige for at opnå den ønskede effekt, er almindeligt  

 kendte og ret nærliggende for fagfolk på området, er det i  

 høj grad relevant at henvise til både våde, tørre  

 og "våd-tørre" processer, som alle må forudsættes  

 kendt af fagfolk på dette område.
Således er  

 tilbageføring (recirkulering) af absorbent en velkendt foranstaltning  

 til forbedring af ydelsen ved både våde (jf. de i  

 indsigelsesbegrundelsen omtalte bilag A og C), tørre (bilag E) og  

 "våd-tørre" (bilag F, H og I samt ovennævnte  

 CS-patentskrift nr. 96138 m.fl.) processer.
Ligeledes er den foranstaltning  

 at holde temperaturen ved en værdi over dugpunktet kendt fra tidligere  

 fremgangsmåder (jf. bilag B, C, D og J). Der henvises også til  

 ovennævnte nye bilag M fra marts 1978, hvori 50 ?F er foreslået.
24. Hvad angår US-patentskrift nr. 3.933.978 (bilag  

 E) anfører ansøgeren på side 6 i  

 imødegåelsesskrivelsen, at beskrivelsen er noget uklar og  

 mangelfuld.
Uheldigvis er der sket en fejl i oversættelsen fra den  

 tyske originaldokument, der svarer til DE-offentliggørelsesskrift nr.  

 2.215.065, vedlagt som det nye bilag R.
Heraf fremgår, se side 4, linie  

 4-8: "Dabei können die Additive auch als Suspension dem Gasstrom  

 zugesetzt werden, wenn das zu reinigende Gas höhere Temperatur besitzt,  

 da dann das Wasser der Suspension verdampfen kann, während das Additiv  

 als Pulver zurückbleibt". Dette skrift beskriver således en  

 proces, som i væsentlige træk falder sammen med den, der er  

 omhandlet i ansøgningen:
24a)	udskillelse af alt støv (flyveaske)  

 fra røggassen efter tørrings- og absorptionsprocessen og sammen  

 med dette det derved dannede pulver (skriftets krav 1), 24b)	tilbageføring af en del af det dannede  

 pulver til fremstilling af den Ca(OH)2-holdige suspension  

 (skriftets krav 1 og 2, beskrivelsens s. 4 og 5), og 24c)	afkøling af røggassen ved  

 tilsætning af en suspension bestående af tilbageført  

 pulver og Ca(OH)2 (skriftets krav 1 og 2, beskrivelsens s. 4,  

 linie 4-8), så at det i filteret opsamlede produkt bliver et  

 tørt pulver.
Af skriftets krav 1 fremgår, at denne suspension  

 skal tilføres den u-rensede gas, inden denne føres til  

 eller gennem filteret (skriftets krav 1, linie 7-8: "dem abzureinigenden  

 Staubgas vor oder im Filter ständig wieder zugeführt  

 wird").
25. Bemærkningen vedrørende ovennævnte  

 bilag E øverst på imødegåelsesskrivelsens side 5:  

 "Det eneste apparatur, som beskrives til udøvelse af  

 fremgangsmåden, er et posefilter"  må betragtes som irrelevant,  

 eftersom den nøjagtige udformning af området opstrøms for  

 posefilteret selvsagt er af underordnet betydning.
Endvidere fremgår af  

 ovennævnte nye bilag R (skriftets krav 1, beskrivelsen s. 4), at  

 temperaturen efter processen skal indstilles til en over dugpunktet liggende  

 værdi, da produktet er et tørt pulver.
26. Antagelsen af, at den proces, der er beskrevet i  

 ovennævnte bilag H, nemlig JP-offentliggørelsesskrift nr.  

 49-8458, er udviklet og beskrevet i forbindelse med rensning af røggas  

 fra forbrænding af olie, er ikke underbygget.
Krav 1 i dette skrift  

 angiver afsvovling af røggasser "from boiler and the like", hvorfra  

 det selvsagt ikke kan sluttes, at valget af brændsel er begrænset  

 til olie.
Vi skal også påpege, at figur 1 angiver "gas with  

 SO2 and dust", hvad der stemmer overens med krav 1's angivelse  

 "waste gas from boiler and the like". Angivelsen i  

 imødegåelsesskrivelsen på side 8, linie 24-25 "En partiel  

 støvfjernelse er ikke udelukket" mangler således grundlag i  

 nævnte bilag h.
27. Med hensyn til det som bilag I med  

 indsigelsesbegrundelsen indsendte JP-offentliggørelsesskrift nr.  

 51-112777 skal vi påpege, at også dette skrift omhandler de  

 væsentlige ejendommeligheder ved de i ansøgningen omhandlede  

 foranstaltninger, således 27a)	udskilles flyveasken efter tørrings- og  

 absorptionsprocessen, og 27b)	det udskilte pulver tilbageføres til  

 fremstilling fra absorptionsmiddel (tilsætningen af vand er forudsat  

 ifølge beskrivelsen og tegningen). Et temperaturområde efter  

 rensningen svarende til området ifølge ansøgningen kan  

 ikke udelukkes, men i alle tilfælde må det som anført  

 ovenfor betragtes som en selvfølge, at temperaturen skal holdes over  

 dugpunktet, for at det udskilte pulver skal blive tørt.
28. Påstanden om, at det japanske marked for  

 røggas-afsvovling skulle være kommercielt uinteressant på  

 grund af, at kraftværkerne i væsentlig grad ikke er kulfyrede,  

 må på det bestemmeste afvises.
Som det vil kunne ses af den som  

 nyt bilag S vedlagte statistik fra International Coal Report 179/15, 14.  

 august 1987, der viser situationen i marts 1987, fandtes der på  

 nævnte tidspunkt i Japan 51 anlæg i drift med en samlet effekt  

 på 11.694,5 MW, mens ikke mindre end 19 kulfyrede anlæg med en  

 samlet effekt på 14.600 MW var under bygning eller projektering.
29. Af fremlæggelsesskriftets krav 1 fremgår  

 det, at den pågældende "våd-tørre" proces som  

 væsentligste kendetegn har 29a)	at i røggassen værende flyveaske  

 først udskilles efter tørrings- og absorptionsprocessen  

 sammen med det herved dannede pulver (kravets linie 10-12), 29b)	at en del af det dannede pulver  

 tilbageføres til dannelse af Ca(OH)2-suspension (linie  

 12-15), og 29c)	at diverse parametre tilpasses således, at  

 røggassen efter behandlingen har en temperatur, som ligger 8-40?C over dens dugpunkt (kravets linie  

 15-20).
30. Til forskel herfra beskriver DK-patentansøgning  

 nr. 2237/78, hvorfra der kræves prioritet, en proces, hvis  

 væ- sentligste ejendommeligheder, jf. krav 1 og beskrivelsens  

 side 4, linie 29-36, er 30a)	at der anvendes en Ca(OH)2-holdig  

 vandsuspension, hvortil sættes tilbageførte partikler fra det  

 ved tørringen dannede pulver, og 30b)	at diverse parametre tilpasses således, at  

 røggassen efter behandlingen har en temperatur, der ligger 8-40?C over dens dugpunkt.
 31. I krav 1 i fremlæggelsesskriftet angives, at "i  

 røggassen værende flyveaske først fjernes fra denne efter  

 tørrings- og absorptionsprocessen og sammen med det ved denne dannede  

 pulver ---". Af beskrivelsen fremgår det, at der med udtrykket "i  

 røggassen værende flyveaske" menes den samlede
mængde flyve-  aske, der er fremkommet ved forbrændingen i  

 kedlen; nogen udskillelse af flyveaske, således som det f.eks. er  

 beskrevet i ovennævnte CS-patentskrift nr. 96.138 med prioritet fra  

 1958, kan der således ikke være tale om.
32. Om nævnte DK-patentansøgning nr. 2237/78,  

 hvorfra der kræves prioritet, kan det endvidere bemærkes 32a)	at det i denne ansøgnings krav 1 ikke er  

 nævnt, at flyveaske behøver at være til stede, hvad der  

 stemmer overens med hvad der er angivet i beskrivelse på side 4, linie  

 29-36, 32b)	at det på side 5 i linie 4 er angivet, at  

 det tilbageførte tørre pulver blandt andet indeholder  

varierende mængder flyveaske, og 32c)	at det på side 7, linie 36-40 er angivet, at  

 mængden af det pulver, der føres tilbage, kan variere inden for  

 vide grænser, 10-90%, samt at det tilbageførte pulver indeholder  

 flyveaske.
 den nævnte ansøgning nr. 2237/78, hvorfra der  

 kræves prioritet, omhandler således en proces, der ikke  

 indeholder grundlag for den ejendommelighed ved processen ifølge  

 fremlæggelsesskrift nr. 152970, der består i, at al
den flyveaske, der findes i røggassen, udskilles fra  

 denne efter tørrings- og absorptionsprocessen sammen med det dannede  

 pulver.
 33. På baggrund af det, der er anført i  

 afsnit 29-32 ovenfor, vil vi fremdrage følgende, som nye bilag T-Z  

 vedlagte skrifter, hvori fremgangsmåden ifølge  

 fremlæggelsesskrift nr. 152970 er beskrevet før den 18. maj  

 1979:
T.
Meyler, J.A.:
 Flue gas desulfurization utilizing dry scrubbing.
Joint Power Generation Conference, Sept. 11, 1978, Dallas, Texas.
U.	"The dry scrubber for flue gas desulfurization and  

 particulate control". Brochure fra Joy Manuf.
Co 1978.
 V.	"Spray-dryer systems scrubs SO2", Power,  

 January 1979.
X.
Kent E.
Janssen og Robert L.
Eriksson:
Basin Electric's Involvement with Dry Flue Gas Desulfurization.
 EPA Symposium on Flue Gas Desulfurization, Las Vegas,  

 Nevada, March 5--8, 1979.
Y.
Steven M.
Kaplan og Karsten Felsvang:
 Spray Dryer Absorption of SO2 From  

 Industrial Boiler Fllue Gas.
American Institute of Chemical Engineers, 86th National  

 Meeting, Houston, Texas.
April 1--5, 1979.
Z.
R.A.
Davis, J.A.
Meyler og K.E.
Gude:
 Dry SO2 Scrubbing With Special Reference to the  

 Antelope Valley Station Project, American Power Conference, April 23--25,  

 1979.
34. Det skulle af indsigelsesbegrundelsen samt af  

 ovenstående afsnit 3-33 og de bilag, hvortil de henviser, tydeligt  

 fremgå 34a)	at den i afsnit 1a ovenfor fremsatte påstand  

 er korrekt, og 34b)	at den i afsnit 1b ovenfor fremsatte påstand  

 ligeledes er korrekt, hvorfor vi kun kan gentage vor henstilling i  

 indsigelsesbegrundelsens afsnit 8, at patentansøgning nr. 2051/79 afslås i sin  

 helhed." I skrivelse af 26. marts 1990 imødegik  

 ansøgeren indsigers ovennævnte bemærkninger og  

 udtalte:
 "I første afsnit af Indsigernes ovennævnte  

 Bemærkninger anføres, at hensigten med disse er at  

 påvise:
"1a)	at de i ansøgningen omhandlede  

 foranstaltninger, således som de er karakteriseret i  

 fremlæggelsesskriftets krav, ikke udgør nogen opfindelsen i  

 dette ords patentmæssige betydning, jvf. nedenstående afsnit  

 3-13, og 1b)	at de i ansøgningen omhandlede  

 foranstaltninger, således som de er karakteriseret i  

 fremlæggelsesskriftets krav, ikke adskiller sig væsentligt fra,  

 hvad der var kendt på ansøgningens effektive indleveringsdag,  

 jvf. nedenstående de afsnit 14-33" Vi skal i det følgende imødegå disse  

 påstande, idet vi kommenterer det af Indsigerne anførte i det  

 væsentlige i den rækkefølge, og under anvendelse af den  

 afsnitsnummerering, som er anvendt i Bemærkningerne.
 Ad 1a og de der tilhørende afsnit 3-13.
Udtalelsen, at ansøgningens foranstaltninger  

 "ikke udgør nogen opfindelse i dette ords patentmæssige  

 betydning" er meget generel og kan dække næsten enhver  

 påstand om manglende patenterbarhed.
Udtalelsen motiveres imidlertid  

 med en henvisning til afsnittene 3-13 og synes på denne baggrund kun at  

 kunne opfattes som et forsøg på at bestride  

 tilstedeværelsen af teknisk effekt eller fremskridt ved det træk  

 ved opfindelsen, som vedrører flyveaskens tilbageførelse til  

 fødesuspensionen.
Denne pågældende tekniske effekt viser sig ved  

 den uforudsigelige kendsgerning, at tilstedeværelse af flyveaske i  

 fødesuspensionen giver en bedre udnyttelse af den til  

 forstøvningsabsorberen tilførte alkalinitet, end hvis der,  

 under iøvrigt uændrede betingelser, ikke føres flyveaske  

 til fødesuspensionen.
Effekten er forklaret nærmere i  

 ansøgningens beskrivelse, fremlæggelsesskriftets side 4, 1. 13-  

 side 5, 1.24, hvor flere årsager anføres.
Til forenkling af  

 argumentationen betegnes den i det følgende "bæreeffekten".
 Det er os ikke klart, om Indsigeren med det i afsnittene  

 4-13 anførte vil hævde, at denne bærereffekt ikke findes.  

 Hvis dette er hensigten, er der tale om en påstand, som ikke er bevist  

 og end ikke sandsynliggjort.
 Indsigeren angriber den dokumentation for effektens  

 tilstedeværelse, som i fremlæggelsesskriftet gives ved  

 sammenligning mellem eksempler og sammenligningseksempler.
Det må dog imidlertid være korrekt, når  

 det, som tilfældet er her, drejer sig om sammenligning af  

 omsætningsgrader ved en kemisk reaktion, ved uændret  

 SO2-tilførsel at arbejde med samme tilførsel af  

 alkali til reaktionszonen, d.v.s. at holde det støkiometriske forhold  

 konstant.
Dette forekommer at være den naturlige og eneste rimelige  

 forsøgsprocedure at benytte ved eksperimentel undersøgelse af  

 "bæreeffekten".
 At sammenligne afsvovlingsgraderne ved forsøg, hvor  

 der benyttes helt forskellige støkiometriske forhold i absorberen, som  

 Indsigeren synes at foreslå, forekommer absurd når formålet  

 er at konstatere, om "bæreeffekten" er til stede eller ej.
 Et kvantitativt mål for bæreeffekten er  

 forbedringen i reaktivitet af tilbageført alkalinitet som følge  

 af tilstedeværelse af flyveaske i det tilbageførte  

 materiale.
Den totale mængde alkalinitet, som tilføres  

 røggassen, er summen af friskt tilført alkalinitet og  

 alkalinitet fra det tilbageførte materiale.
Når  

 ansøgernes specialister, f.eks. i forbindelse med beregninger, som  

 skal danne grundlag for kon-  struktion af afsvovlingsanlæg,  

 ønsker ud fra denne sum at beregne den aktive alkalinitet,  

 multipliceres alkaliniteten fra det tilbageførte materiale med en  

 faktor, som betegnes F, og som er udtryk for forholdet mellem aktiv  

 alkalinitet i det tilbageførte materiale og den totale alkalinitet i  

 det tilbageførte materiale.
Det er eksperimentelt påvist, at  

 denne faktor er større for tilbageført materiale, som  

 indeholder flyveaske, end for tilbageført materiale uden  

 flyveaske.
 Det er eksperimentelt vanskeligt at måle  

 størrelsen af den pågældende faktor, da dette kræver  

 fastholdelse af kon-  stante betingelser i røggasafsvovlingssystemet.  

 Det til kommer, at effektens størrelse synes at afhænge af typen  

 af flyveaske.
 I ansøgernes forsøgsanlæg i  

 Søborg er man imidlertid i stand til at arbejde under sådanne  

 betingelser, som muliggør en kvantitativ bestemmelse af faktoren  

 F.
 Faktoren F anvendes som nævnt i forbindelse med  

 konstruktion af røgrensningsanlæg.
 I fremlæggelsesskriftets forklaring af effekten,  

 hvortil der er henvist ovenfor, angives denne at være af en fysisk  

 natur, idet det antages, at tilstedeværelse af flyveaske  

 medfører, at alkaliniteten i højere grad udsættes for  

 kontakt med røggassen, da man undgår dannelse af tætte  

 partikler med stort alkaliindhold i de indre dele, hvor mulighederne for  

 kontakt med røggassens SO2 er ringe.
 Denne forklaring understøttes af mikroskopiske  

 undersøgelser, som viser calciumhydroxidpartikler (hovedkilden til  

 alkaliniteten) på overfladen af flyveaskepartiklerne.
 Bæreeffektens tilstedeværelse blev  

 iøvrigt hurtigt anerkendt af fagverdenen, se f.eks. indledningen til  

 US patentbeskrivelse nr. 4 804 521 (kopi vedlagt).
 Den praktiske betydning af bærereffekten er  

 selvsagt, at den gør det mere attraktivt, end det ellers ville have  

 været at undlade en flyveaskeudskillelse forud for  

 røggasafsvovlingen.
 Undladelse af fjernelse af flyveaske forud for  

 afsvovlingen har et antal mere indlysende konsekvenser, herunder  

 følgende:
 -	Flyveasken kan indeholde alkalinitet, som kan bidrage  

 til røggasrensningen og medfører en formindskelse i forbruget  

 af friskt alkali.
-	Hvis flyveaskealkaliniteten er lavere end  

 alkaliniteten af det tilbageførte materiale, fraregnet flyveaske, vil  

 flyveasken have en fortyndende virkning i det totale tilbageførte  

 materiale og således kræve en større mængde friskt  

 alkali i fødesuspensionen.
Samtidig må mængden af  

 tilbageført materiale formindskes, da tørstofindholdet i  

 fødesuspensionen ikke kan overstige en vis maksimumsværdi.
Denne ulempe, som skyldes den fortyndende effekt,  

 modvirkes imidlertid delvis af den kendsgerning, at fødesuspensionen  

 kan have et større tørstofindhold, når der er flyveaske  

 til stede, end når dette ikke er tilfældet.
Dette  

 muliggør, at der kan anvendes en større mængde  

 tilbageført materiale i fødesuspension- en.
 -	Levetiden for slidplader og dyser i  

 forstøveren vil i visse tilfælde formindskes, hvis der er  

 flyveaske til stede.
 -	Endelig vil udgiften til en partikeludskiller spares,  

 hvis flyveasken først fjernes efter  

 afsvovlingsanlægget.
Alle disse mere indlysende konsekvenser af at lade  

 flyveasken blive i gasstrømmen, tages selvsagt i betragtning,  

 når der skal træffes beslutning om, hvor vidt et  

 partikeludskillelsesorgan skal anvendes ovenstrøms for  

 absoptionsanlægget.
Den optimale beslutning vil imidlertid ofte ikke  

 kunne træffes, uden at der tages højde for den positive virkning  

 af flyveaskens bærereffekt.
Indsigerne henviser til materiale fra et seminar i Wien  

 (Indsigernes bilag L), forfattet af to af Ansøgerens medarbejdere, som  

 dog ikke er opfindere i nærværende ansøgning.
Indholdet af  

 dette materiale er ikke i modstrid med den ovenfor forklarede  

 opfindelsesvirkning.
Som nævnt ovenfor har flyveaske naturligvis en  

 fortyndende effekt, men denne er ikke så stor, som man skulle forvente,  

 fordi der også er en positiv virkning, ud over effekten fra flyveaskens  

 eventuelle alkaliindhold.
 Summen af de ovenfor anførte ulemper ved at lade  

 flyveasken forblive i røggassen kan i visse tilfælde overstige  

 summen af fordelene derved (inkl. den fordelagtige bærereffekt), og  

 dette afspejles i, at i nogle af de anlæg, som Ansøgeren har  

 projekteret efter tilvejebringelsen af den omhandlede opfindelse, er der  

 benyttet forud fraskillelse af flyveaske, medens denne ikke finder sted i  

 andre tilfælde. i sidstnævnte tilfælde bidrager  

 "bæreeffekten" til, at de øvrige fordele som udladelse af  

 forud-fraskillelsen medfører, kan opnås på  

 økonomisk forsvarlig måde.
Indsigerens redegørelse i afsnit 4. er for  

 forenklet til at give et korrekt billede af de ovenfor omtalte  

 omstændigheder.
Den omstændighed, at et vist  

 fremgangsmådetræk (i nærværende forbindelse  

 undladelse af fjernelse af flyveaske før afsvovling), foruden en  

 gavnlig virkning også har en uønsket virkning, som i visse  

 tilfælde kan være dominerende, hindrer ikke patenterbarheden.  

 Hvis dette var tilfældet, ville vel de fleste patenter være  

 udstedet med urette.
 Til Indsigerens bemærkninger i afsnit 5. og  

 6. skal vi anføre, at det af den først indleverede  

 ansøgning nr. 2237/78 fremgår, at flyveasken fraskilles efter  

 absorptionstrinnet (som det vil blive berørt nærmere neden for i  

 forbindelse med diskussion af prioritetspåstanden). At en nærmere  

 forklaring af betydningen af at have flyveaske i fødesuspensionen ikke  

 findes i nævnte første ansøgning, finder vi ikke har  

 nogen relevans for vurdering at patenterbarheden.
 Indsigerens bemærkninger i afsnittende 7.-13. om  

 eksemplifikationen er kommenteret ovenfor.
 Ad 1b) og de hertil hørende afsnit 14-22.
I forsøg på at vise, at de i  

 ansøgningen omhandlede foranstaltninger ikke skulle adskille sig  

 væsentligt fra kendt teknik, angriber Indsigeren i afsnittene 14-17  

 specificeringen af røggassens afgangstemperatur i krav 1 som  

 værende 8-40?C over dens  

 dugpunkt.
Indsigererne hævder, at dette interval ikke ad-  skiller sig  

 væsentligt fra de temperaturer, der anbefales i flere publikatoner om  

 den tidligere teknik.
Det må medgives, at der findes enkelte ældre  

 skrifter, som foreskriver temperaturer, som ved visse fugtighedsindhold af  

 den afgående gas, kan ligge inden for eller tæt ved det  

 anførte interval for temperaturen over dugpunktet.
Indsigeren henviser  

 til japansk offentliggørelsesskrift nr. 49-8458, som foreslår en  

 temperatur på 100?C og til en  

 artikel af Botts et al., som nævner en temperatur af  

 størrelsesordenen 50?F  

 (28?C) over dugpunktet, medens der  

 i Indsigerens nye bilag N) som eneste temperatur for den rensede gas synes at  

 være angivet ca. 105?C, dvs.  

 50?C over dugpunktet, som var ca.  

 55?C.
Der findes dog talrige skrifter, som anbefaler  

 temperaturer uden for det nævnte interval og i visse tilfælde  

 endda meget langt fra dette.
Se f.eks.
Indsigernes bilag F) (Moss), som  

 angiver en temperatur på f.eks. 250-350?C (spalte 5, linie 16) for gassen, som forlader  

 det af rensningstrinnene som nærmest kan sidestilles med en  

 forstøvningstørringsabsorption.
Denne temperatur må  

 antages at være langt over temperaturintervallet i  

 nærværende ansøgning.
 Det anførte interval kan betragtes som en  

 udvælgelse, som sikrer at de fordele, som opnås ved de andre  

 fremgangsmådetræk med hensyn til opnåelse af en stor  

 afsvovlingsgrad for et givet støkiometrisk forhold i  

 absoptionskammeret, opnås fuldt ud.
Indsigernes påstand i afsnit 16, at "ingen, der  

 anvender et vådt-tørt anlæg, nogen sinde (vil) tillade  

 anlægget at arbejde ved en lavere temperatur" er ikke rigtig.
Den  

 minimale afstand på 8 ?C fra  

 gassens dugpunkt er specificeret i patentkravet, ikke i første  

 række af hensyn til forhindring af kondensation, men af hensyn til  

 undgåelse af carbonatdannelse.
Calciumcarbonat har ganske vist  

 også en SO2-bindende evne, men reaktiviteten er principielt  

 lavere end reaktiviteten for calciumhydroxid, og carbonatdannelse  

 søges derfor undgået.
For at forhindre kondensation på de indre overlader  

 af reaktionskammeret og kanalerne derfra, specielt hvor der er fare for  

 dannelse af kuldebroer, anvendes isolation således, at der faktisk i  

 ansøgerens industrielle anlæg kan anvendes en afgangstemperatur,  

 der ligger mindre end 8?C fra  

 dugpunktet.
Heller ikke calciumhydroxid's (hydratkalks)  

 tørringsegenskaber nødvendiggør en så stor afstand  

 fra dugpunktet som 8?C.
Den nedre grænse, 8?C, blev fastlagt af ansøgeren på  

 basis af iagttagelser af carbonatdannelse ved forsøg ved forskellige  

 afgangstemperaturer.
Det er således ansøgerens fortjeneste at  

 have erkendt, at carbonatdannelsen øges kraftigt ved temperaturer  

 under 8?C.
Indholdet af afsnittene 18-23 er enten kommenteret  

 ovenfor eller i vor tidligere imødegåelse.
Det undrer os, at  

 Indsigeren efter den i nævnte imødegåelse givne og efter  

 vor mening uomtvistelige forklaring på irrelevansen af våde og  

 tørre processer i nærværende diskussion fortsat finder, at  

 disse kan have relevans i nærværende forbindelse.
 I afsnit 24 indfører Indsigeren tysk  

 offentliggørelsesskrift 22 15 065 som erstatning for det tidligere  

 påberåbte US patentskrift 3 933 978.
Vi ser dog ikke, at indholdet af det tyske  

 offentliggørelsesskrift skulle foregribe opfindelsen ifølge  

 nærværende ansøgning.
Offentliggørelsesskriftet  

 beskriver ikke en forstøvningstørringsproces, og enhver  

 yderligere kommentar burde derfor være overflødig.
I betragtning  

 af den vægt Indsigeren lægger på skriftet, skal vi dog  

 bemærke, at vi finder Indsigerens fortolkning af skriftet vildledende  

 og til dels urigtig.
Således kan de tre træk, som er betegnet  

 24a), 24b) og 24c) ikke udledes af skriftet.
 :Ad 24a).	Absorptionsprocessen og den eventuelle  

 tørringsproces sker efter, at støvet er udskilt fra  

 røggassen og befinder sig på filteret, hvilket fremgår  

 éntydigt af beskrivelsen side 2, linie 12- side 4, linie 8.
Ad 24b).	Tilbageføring af en del af det  

 dannede pulver til fremstilling af en Ca(OH)2-holdig suspension  

 nævnes intetsteds i offentliggørelsesskriftet.
Den manglende  

 omtale af en suspension af flyveaske (eller støv) og den  

 omstændighed, at de store støvmængder som recirkuleres til  

 filtret, ville kræve større vandmængder til deres  

 suspension, end hvad der kan fordampes af røggassen, hvis der er tale  

 om en sådan, som kommer i betragtning ved fremgangsmåden  

 ifølge opfindelsen, sandsynliggør, at der faktisk ikke  

 fremstilles en flyveaskeholdig suspension.
 I offentliggørelsesskriftet side 4, 1. 4-8  

 anføres:
 "Dabei können die Additive auch als Suspension dem  

 Gasstrom zugesetzt werden, wenn das zu reinigende Gas höher Temperaturen  

 besitzt, da dann das Wasser der Suspension im Filter verdampfen kann,  

 während das Additiv als Pulver zurückbleibt".
Den mest nærliggende fortolkning for fagmanden er  

 nok, at denne suspension kun indeholder additivet og ikke tilbageført  

 støv.
Offentliggørelsesskriftets krav 1 er ikke i modstrid med  

 en sådan fortolkning.
Dette synes imidlertid at være  

 tilfældet for krav 1's vedkommende i US patentskriftet,  

 næstsidste linie, der angiver, at additivet tilsættes til  

 "recycled dust prior to its introduction into the contaminated gas". Den  

 sandsynligste forklaring herpå er vel, at nævnte linie af krav 1  

 kun er udformet under hensyntagen til den foretrukne udførelsesform,  

 hvor additivet tilføres som pulver.
Denne antagelse bekræftes af  

 ordlyden af krav 5, hvor det, i modsætning til, hvad der gælder  

 for krav 4, anføres, at "said substance is introduced in the  

 form of a suspension.". Denne "in-troduction" er nok tænkt som  

 indførelse i røggassen i filteret eller umiddelbart før  

 dette, således at tørringen sker på filteret.
Det er  

 således, som nævnt, ikke sandsynligt, at der fremstilles en  

 flyveaskeholdig Ca(OH)2suspension.
Ad 24c).	Det væsentligste af det om afsnit  

 24b) anførte gælder også for 24c). Vi forstår ikke  

 hensigten med det i sidste afsnit anførte.
Det væsentlige er  

 dog, at skriftet klart angiver, at fordampningen af suspensionen sker  

 på filteret.
Med hensyn til det i afsnit 25 anførte  

 bemærkes, at det undrer os, at Indsigeren kan hævde, at  

 udformningen af området opstrøms for posefilteret (i det ovenfor  

 diskuterede DE-OS og US patentskrift 3 933 978) skulle være af  

 underordnet betydning.
Som anført i vor første  

 imødegåelse, er det vor opfattelse, at er slet ikke findes noget  

 egentligt apparat i det pågældende område.
Det  

 tilbageførte støv og pulverformigt eller som vandig suspension  

 foreliggende additiv tilføres umiddelbart før filterhuset eller  

 i dette.
Den manglende nævnelse af en  

 forstøvnings-tørrings-absoptionszone, sammenholdt med angivelse  

 af at tørring- en og absorptionen sker på filteret, viser at  

 skriftet er irrelevant.
Angivelsen i Indsigernes afsnit 25's sidste del om,  

 at temperaturen efter processen skal ligge over dugpunktet, er iøvrigt  

 ikke nødvendigvis korrekt, idet der ved en intermitterende  

 additivtilsætning (jfr. side 5, 1. 3-4) udmærket kan arbejdes med  

 afgangstemperaturer under dugpunktet, analogt med hvad der anbefales i  

 Indsigerens svenske patentskrift 429 008 (hvoraf vi vedlægger  

 kopi).
Som kommentar til afsnit 26 bemærkes, at  

 når vi i den tidligere imødegåelse anførte, at  

 bilag H formodentligt angår rensning af røggas fra  

 forbrænding af olie, skyldes dette et ønske om at få en  

 vis mening ud af dette skrift.
Selv om Indsigerne ikke vil medgive, at denne  

 forklaring (at røggassen stammer fra olieforbrænding) er den  

 mest sandsynlige, ændrer dette dog intet ved den kendsgerning, at  

 skriftet er irrelelvant, som forklaret i imødegåelsen.
I afsnit 27 vender I Indsigeren tilbage til sit  

 bilag I.
Som vi tidligere har anført, ses dette bilag ikke at  

 beskrive en forstøvningstørrings-absorption.
Kontakt mellem  

 absorbent og gas sker i et mekanisk blandeapparat.
Gassen, som renses,  

 stammer ikke fra forbrænding af svovlholdigt brændsel, men fra et  

 affaldsforbrændingsanlæg, og temperaturerne er derfor  

 højere.
Indsigernes bemærkning, at et temperaturområde  

 efter rensningen svarende til området ifølge opfindelsen ikke  

 kan udelukkes, synes besynderlig, når der som hér diskuteres,  

 hvad der skal betragtes som kendt teknik.
I afsnit 28 har Indsigeren ikke refereret vor  

 påstand om japanske forhold korrekt.
Vi har ikke hævdet, at det  

 japanske marked for røggas-afsvovling er kommercielt uinteressant; vi  

 hævder at der er manglende interesse for opfindelsen.
 Som allerede anført ovenfor i vore kommentarer til  

 Indsigerens afsnit 26 er spørgsmålet om størrelse af  

 andelen af kulfyrede anlæg i Japan uden nogen som helst betydning for  

 nærværende Indsigelsessag.
 Teorien om oliefyring i forbindelse med bilag H skal, som  

 nævnt, blot opfattes som en velvillig fortolkning af skriftet.
 Afsnittene 29-32 vedrører alle  

 spørgsmålet om, hvorvidt ansøgningens prioritetskrav fra  

 18. maj 1978, indleveringsdatoen for danske patentansøgning nr.  

 2237/78, er gyldigt.
Pariserkonventionens regler for, hvilke fordringer der kan  

 stilles til identiteten mellem genstanden for en prioritetsgivende  

 patentansøgning og genstanden for en prioritetskrævende  

 patentansøgning, er nedfældet i Artikel 4, paragrafferne F, G og  

 H.
Af disse Paragraffer synes følgende at være mest relevante i  

 nærværende forbindelse:
Artikel 4, F, 1. punktum: "No country of the Union may  

 refuse a priotity or a patent application on the ground that the applicant  

 claims multiple priorities, even if they originate in different countries, or  

 on the ground than an application claiming one or more priorities contains  

 one or more elements that were not included in the application or  

 applications whose priority is claimed, provided that, in both cases there is  

 unity of invention within the meaning of the law of the country." og Article 4, H): Priority may not be refused on the  

 ground that certain elements of the invention for which priority is claimed  

 do not appear among the claims formulated in the application in the country  

 of origin, provided that the application documents as a whole specifically  

 disclose such elements." Det vil på denne baggrund være indlysende, at  

 den sammenligning, der øjensynligt lægges op til i Indsigerens  

afsnit 29 og 30, er uden relevans.
Det er ikke nødvendigt for  

 prioritetens gyldighed, at de elementer, som i ansøgningens krav  

 anføres som opfindelsens karakteristika, også i den  

 prioritetsgivende ansøgning er præsenteret som sådanne,  

 når blot de fremgår af prioritetsansøgningens dokumenter  

 som helhed.
 Der kan ikke herske tvivl om, at sidstnævnte  

 betingelse er opfyldt i nærværende tilfælde.
 De tre kendetegn, som Indsigeren opremser i afsnit 29,  

 genfindes alle klart i prioritetsdokumentet:
Side 5, første afsnit anføres, at man ved at  

 tilbageføre det ved forstøvningstørringen fremkomne  

 pulver, som indeholder varierende mængder flyveaske, opnår en  

 forøgelse af svovldioxid-absorptionen, som er væsentlig  

 større, end hvad der kan tilskrives syreneutralisationsevnen af det  

 tilbageførte materiale.
Når der anføres "varierende  

 mængder flyveaske" skyldes dette, at flyveaskemængden i  

 røggas kan variere betydeligt, afhængigt af keddelkonstruktion,  

 trækforhold, brændsel etc.
Der er ingen som helst basis for, hvad  

 Indsigeren synes at antyde, nemlig at der foretages en mere eller mindre  

 vidtgående forudfraskillese af flyveaske.
Side 7, sidste afsnit anføres ligeledes, at  

 pulveret, som tilbageføres, indeholder flyveaske.
Indsigerne  

 fremhæver, at det i det pågældende afsnit af  

 prioritetsdokumentet anføres, at mængden af pulver, der  

 føres tilbage, kan variere inden for vide grænser og andrager  

 mellem 10 og 90%. Vi ser ikke, at denne oplysning på nogen måde  

 skulle kunne tages som udtryk for, at det ikke er den totale mængde  

 flyveaske i gassen, som udskilles fra denne efter tørrings- og  

 absorptionsprocessen.
 I prioritetsdokumentet side 9, 2. afsnit nævnes det  

 atter, at det ved forstøvningstørringsabsorptionen fremkomne  

 pulver omfatter flyveaske, og en ganske lignende oplysning findes side 10, 2.  

 afsnit.
 Prioritetsdokumentets oplysninger om  

 tilstedeværelsen af flyveaske i reaktionsproduktet, og det  

 fuldstændige fravær af selv den svageste antydning af, at en  

 flyveaskefraskillelse forud for  

 forstøvningstørringsabsorptionskammeret kommer i betragtning,  

 gør det klart, at en fremgangsmåde uden forudskillelse er  

 omhandlet, og at prioritetsdokumentet derfor giver basis for  

 prioritetskrævning for en fremgangsmåde, som bl.a.  

 indebærer, at en for fraskillelse ikke benyttes.
 Da det efter vor mening er utvivlsomt, at prioriteten  

 derfor er krævet med rette, har vi ikke fundet anledning til at  

 kommentere de af Indsigeren i afsnit 33 fremdragne skrifter.
Sammenfattende skal vi anføre, at vi ikke finder,  

 at Indsigeren er fremkommet med noget, som kan hindre, at  

 nærværende ansøgning fremmes til patent, eventuelt med den  

 i vor tidligere imødegåelse foreslåede kravændring,  

 og vi anmoder er for høfligst om en sådan  

 patentudstedelse...." Patentdirektoratet besluttede ved skrivelse af 17. maj  

 1991 at afvise indsigelsen og udstede patent på grundlag af den  

 ændrede beskrivelse og de ændrede krav, som var skitseret i  

 ansøgerens brev af 16. maj 1989. Direktoratet udtalte endvidere:
"....Vi mener, at opfindelsen i denne form er patenterbar  

 af de af ansøgeren fremførte grunde, idet det specielt ikke ses  

 at være foregrebet i de fremdragne skrifter, hverken enkeltvis eller i  

 kombination, at undlade at fraskille flyveasken inden tilbageføring  

 til fødeopslemningen til spraytørreren...." Direktoratet skrev samme dato bl.a. følgende til  

 ansøgeren:
"....Forinden patentet kan udfærdiges må De  

 dog fremsende en rettet beskrivelse og krav, hvori krav 1 er ændret,  

 jfr.
Deres forslag af 16. maj 1989, samt beskrivelsen er tilpasset  

 herefter.
De er velkommen til at indsende kommentarer, som skal  

 indgå i den videre sagsbehandling.
Hvis vi hverken modtager kommentarer  

 eller nye bilag til ansøgningen inden udløbet af den frist ,  

 der er nævnt ovenfor, henlægge vi ansøgningen, dvs. vi  

 indstiller behandlingen indtil videre...." Ved skrivelse af 5. december 1991 til ansøgeren  

 meddelte Patentdirektoratet, at ansøgningen var henlagt.
 Ansøgeren anmodede i skrivelse af 16. marts 1992 om  

 genoptagelse af sagen og fremkom i anledning af direktoratets skrivelse af  

 17. maj 1991 med følgende bemærkninger:
 "I anledning af Direktoratets skrivelse af 17. maj 1991 i  

 sagen A/S NIRO ATOMIZER, ans. nr. 2051/79 skal vi på  

 ansøgernes vegne fremkomme med nedenstående  

 bemærkninger.
 I Direktoratets skrivelse udbedes en rettet beskriv- else  

 og krav, hvori krav 1 er ændret jvf. vort forslag af 16. maj 1989, og  

 beskrivelsen er tilpasset derefter.
 I vort indlæg af 16. maj 1989 foreslog vi en  

 ændring af krav 1 gående ud på, at den røggas, som  

 behandles ved fremgangsmåden, stammer fra forbrænding af  

 svovlholdigt kul.
 I forbindelse med den verserende indsigelsessag mod det  

 tyske patent, som svarer til nærværende ansøgning, har  

 indsigerne hævdet, at en sådan begrænsning rejser tvivl om  

 prioritetskravets gyldighed.
 Selv om vi ikke mener, at det med rette kan hævdes,  

 at begrænsningen ville medføre prioritetsrettens bortfald, vil  

 vi dog på denne baggrund, og i betragtning af at begrænsningen  

 ikke er nødvendig, frafalde vort forslag om at indføre den.
 Vort tilbud om indførelse af begrænsningen  

 fremkom i forbindelse med diskussionen (vort indlæg af 16. maj 1989) af  

 japansk offentliggørelsesskrift nr. 49-8458. Dette japanske skrift er  

 meget uklart, men det synes dog at kunne udledes, at det specielt tager  

 henblik på behandling af røggas stammende fra  

 olieforbrænding.
 På denne basis fandt vi, at det kunne være  

 hensigtsmæssigt at begrænse nærværende  

 ansøgning til behandling af røg fra kulafbrænding for at  

 overflødiggøre nærmere diskussion af det uklare japanske  

 skrift.
 Som anført i vort indlæg side 8, 4. afsnit  

nødvendiggør det pågældende japanske skrift  

 imidlertid ikke nogen begrænsning, og gyldigheden af vor argumentation  

 side 8, linie 9 fra neden - side 10, linie 11 forudsætter ikke, at  

 begrænsningen indføres.
En lige så effektiv (men ikke nødvendig)  

 afgrænsning overfor det japanske skrift kunne opnås ved, i krav  

 1's indledning af angive, at røggassen skal være  

 flyveaskeholdig.
Principielt kan vi acceptere en sådan ændring,  

 men i betragtning af at det af krav 1's kendetegnende del klart  

 fremgår, at røggassen skal være flyveaskeholdig, finder vi  

 dog ikke, at det kan være rimeligt at bringe ændringen til  

 udførelse nu, hvor er foreligger et trykt skrift.
 Til supplering af ovenstående skal vi bemærke,  

 at fremgangsmåden ifølge ansøgningen også kan  

 udøves med godt resultat, selv om røggassen ikke stammer fra  

 afbrænding af kul (omend den kommercielle interesse for  

 nærværende er knyttet til kulrøggas). Også  

 røg stammende fra fyring med forskellige former med biobrændsel  

 kam med fordel behandles efter fremgangsmåden ifølge  

 opfindelsen.
Vi anmoder således principielt om, at patentet  

 udstedes med beskrivelse og krav svarende til fremlæggelsesskriftes.  

 Subsidiært vil det, hvis Direktoratet insisterer herpå, kunne  

 accepteres at krav 1's første linier ændres til:  

 Fremgangsmåde til formindskelse af svovldioxidindholdet i  

 flyveaskeholdig røggas stammende fra forbrænding af svovlholdigt  

 brændsel...."." Patentdirektoratet besluttede ved skrivelse af 4. maj 1993  

 at meddele patent med følgende begrundelse:
"Vi har vedtaget at meddele patent på uændret  

 i forhold til fremlæggelsesskrift nr. 152970, jfr. bl.a.  

 ansøgerens forklaring af 15 mar. 1992, idet vi dels er enige med  

 ansøgeren i de fremsatte betragtninger og dels fortsat ikke mener at  

 opfindelsen er foregrebet, således som vi har forklaret det i vores  

 brev til Dem af 17. maj 1991." Denne afgørelse har klageren ved skrivelse af 2.  

 juli 1993 indbragt for Patentankenævnet med påstand om, at  

 direktoratets afgørelse omstødes, da den i ansøgningen  

 omhandlede opfind- else ikke adskiller sig væsentligt fra den kendte  

 teknik.
 Klageren har i ankebegrundelse af 5. oktober 1993  

 anført følgende:
 "1.	Vi tillader os indledningsvis at henvise til den  

 under indsigelsesproceduren førte korrespondance, hvor vi i vor  

 indsigelsesbegrundelse af 4. november 1988 og i vore bemærkninger af  

 20. september 1989 til ansøgerens imødegåelse af 16. maj  

 1989 har gjort udførligt rede for hvorfor vi mener, at  

 ansøgningen ikke bør føre til patent.
 2.	Ansøgeren har i sin imødegåelse  

 af 26. marts 1990 fremført et stort antal argumenter, som vi eventuelt  

 senere kan vende tilbage til, men vi vil i det følgende først  

 på baggrund af tildels ny-tilkommet materiale ud fra endnu en ny  

 synsvinkel vise, at de i ansøgningen omhandlede foranstaltninger ikke  

 kan betragtes som repræsenterende en patenterbar opfindelse.
 3.	Til dette formål vil inddrage følgende  

 publikationer, hvoraf vi vedlægger kopi:
M.	"Dry SO2 Scrubber Systems" af W.B.
Botts  

 m.fl., fremlagt ved "American Public Power Association Engineering and  

 Operations Workshop" i febr.(marts 1978, San Francisco, California  

 (også vedlagt som bilag M til vore ovennævnte bemærkninger  

 af 20. september 1989), AA.
Tjekkoslovakisk patentskrift nr. 96138 (inddraget  

 af ansøgeren under ansøgningens behandling), AB.
Engelsk oversættelse af bilag AA,  

 tilsyneladende udført af eller på opdrag af  

 ansøgeren, AC.
USA-patentskrift nr. 4.002.724, AD.
Tysk patentskrift nr. 2159186 (svarer til  

 USA-patentskrift nr. 4.208.381, vedlagt som nyt bilag N til vore  

 ovennævnte bemærkninger af 20. september 1989), og AE.	"Tests of a two-stage combined dry  

 scrubber/SO2 absorber using sodium or calcium" af V.F.Estcourt  

 m.fl., fremlagt ved the 40th Annual Meeting American Power Conference  

 Illinois Institute of Technology, Chicago, Illinois, april 26, 1978.
 4.	For at gøre det lettere at analysere og tage  

 stilling til de foranstaltninger, der er omhandlet i  

 fremlæggelsesskriftets krav 1, har vi opdelt kravet i seks punkter,  

 således:
I	1. Fremgangsmåde til formindskelse af  

 svovldioxidindholdet i røggas stammende fra forbrænding af  

 svovlholdigt brændsel, II	ved hvilken en vandig calciumhydroxidholdig  

 suspension forstøves i en strøm af den varme røggas,  

 hvorved de dannede dråber af suspensionen tørres til et pulver,  

 samtidig med at en del af svovldioxidet absorberes, III	og vi hvilken en del af det resulterende pulver  

 tilbageføres til fremstilling af den calciumhydroxidholdige  

 suspension, kendetegnet ved, at IV	i røggassen værende flyveaske  

 først fjernes fra denne efter tørrings- og absorptionsprocessen  

 og sammen med det ved denne dannede pulver, V	og for en dels vedkommende sammen med en del af  

 nævnte pulver tilbageføres til fremstilling af den  

 calciumhydroxidholdige suspension, VI	samt ved at forholdet mellem på den ene side  

 den calciumhydroxidholdige suspensions mængde og tørstofindhold  

 og på den anden side røggassens mængde, temperatur og  

 fugtighedsindhold afpases således, at røggassen efter  

 behandlingen har en temperatur, som ligger 8-40?C over dens dugpunkt.
 5.	Vi skal allerede på dette sted bemærke,  

 at det er langt fra indlysende, at samtlige foranstaltninger svarende til  

 punkterne I-VI i afsnit 4 ovenfor er opfinderisk sammenhørende, dvs.  

 at de samvirker til opnåelse af en fælles teknisk virkning, som  

 kun kan opnås ved tilstedeværelse af samtlige foranstaltninger.  

 Således kan vi f.eks. nævne, at virkningen af foranstaltningen i  

 punkt VI ikke synes at afhænge af tilstedeværelsen af  

 foranstaltningerne ifølge punkt III, IV og V.
 6.	Fra bilag M er det kendt, se især side 1,  

 sidste 3 linier i 2. afsnit, side 2 sidste 2 linier, side 4 7-11 linie ("In  

 June .......SO2 reactants"), side 4, 2. afsnit, første 3  

 linier, side 7, hele 3. afsnit, kendt at behandle røggas på en  

 måde, som med en enkelt undtagelse er identisk med fremgangsmåden  

 ifølge fremlæggelsesskriftets krav 1. Undtagelsen består  

 i, at man i denne rapport ikke nævner muligheden af at recirkulere  

 absorbenten, men dette er kendt fra ovennævnte bilag AA, hvori man  

 omtaler muligheden af at recirkulere absorbenten, men dette er kendt fra  

 ovennævnte bilag AA, hvori man omtaler muligheden af at lade i det  

 mindste en del af flyveasken passere gennem anlæggets  

 forstøvnings- og tørringretning 2,3 til partikeludskilleren 4,  

 hvorfra det tørrede aktive produkt, åbenbart bestående af  

 calciumsulfat og -sulfit, ikke-reageret calciumhydroxid  og den nævnte  

 del af flyveasken, kan føres tilbage til den friske opløsning  

 (af calciumhydroxid), indtil "den maksimalt mulige svovlmætning er  

 opnået". Desuden repræsenterer denne recirkulation et princip,  

 der er almindeligt kendt inden for procesteknikken, og det må derfor  

 betragtes som særdeles nærliggende at recirkulere absorbenten i  

 de anlæg, der er omtalt i bilag M, for derved på kendt måde  

 at opnå en bedre udnyttelse af absorbenten.
 7.	Fra bilag AC er det, jf. især spalte 1, linie  

 44-66, kendt at anvende den flyveaske, der dannes ved forbrænding af  

 kul -navnlig brunkul og kul med højst alkaliindhold - i  

 vaskeopløsninger til fjernelse af SO2 fra  

 røggasser.
8.	Endvidere er det fra bilag AD, jf. især spalte  

 3, linie 38-48, spalte 4, linie 19-23, spalte 5, line 21-26, og spalte 6,  

 linie 4-22, kendt at indstille forskellige driftsparametre for at holde  

 temperaturen over dugpunktet.
I spalte 5, linie 25 og 26 nævnes en  

 temperatur ca. 50?C over  

 dugpunktet.
Dette er ganske vist 10?C mere end den maksimale temperaturforskel  

 på 40?C ifølge pkt.
VI  

 i fremlæggelsesskriftets krav 1, men ved de temperaturer, det her  

 drejer sig om, nemlig omkring 105?C, må en afvigelse på 10?C ved et interval på op til  

 40?C betegnes som ret  

 ubetydelig.
 9.	Endelig er det fra bilag AE, jf. især fig. 4  

 på side 18 og teksten på side 17-19, kendt at føre  

 røggas direkte (dvs. uden udskillelse af flyveaske) fra  

 ildstedet til sprøjte-tørre-udstyret, og som absorbent at  

 anvende kalkmælk.
 10.	For at gøre det lettere at få et  

 overblik over på den ene side foranstaltningerne ifølge  

 fremlæggelsesskriftets krav 1, opdelt som nævnt i afsnit 4  

 ovenfor, og på den anden side de fremdragne publikationer, vedlagt som  

 bilag M og AA-AE, vedlægger vi også som bilag AF et  

 korrelationsskema, hvoraf det fremgår, hvor og i hvilke publikationer  

 de enkelte foranstaltninger I-VI eller beslægtede foranstaltninger er  

 omtalt og/eller vist.
11.	Ved i bilag AF at gå mod højre fra de  

 enkelte foranstaltninger, vil man kunne konstatere, -	at I kendes fra samtlige bilag M og AA-AE, -	at II kendes fra bilag M, AA(AB), AD og AE, -	at III kendes fra bilag AA(AB) og AD, -	at IV kendes fra bilag M og AE, måske  

 også bilag AA(AB) og AD, -	at V kendes fra bilag AA(AB), måske også  

 bilag AD, og -	at VI kendes fra bilag M, og - med en ubetydelig  

 afvigelse - fra bilag AD.
12.	Uanset hvorvidt de nævnte foranstaltninger  

 kan betragtes som opfinderisk sammenhørende eller ej, må vi  

 på baggrund af de vedlagte publikationer og hvad der er anført i  

 ovenstående afsnit 6-11 vedblivende mene, at  

 fremlæggelsesskriftets krav 1 ikke omhandler en patenterbar opfindelse,  

 men højst en additiv sammenstilling af kendte foranstaltninger uden  

 nogen kombinationsvirkning.
Hvad underkravene angår, omhandler disse  

 åbenbart kun nærliggende foranstaltninger, blandt andet i form af  

 driftsbetingelser, som enhver fagmand vil kunne finde frem til ved passende  

 forsøg eller ved at slå op i den proceskemiske litteratur, dvs.  

 intet patenterbart.
13.	Som konklusion på ovenstående må  

 vi derfor anmode Nævnet om at omstøde Patentdirektoratets  

 beslutning om at meddele patent ifølge fremlæggelsesskrift nr.  

 152.970." Ansøgeren har i skrivelse af 13. december 1993  

 nedlagt påstand om stadfæstelse og har anført  

 følgende:
 "Klagerens påstand er, jf. klageskrivelsen af 2.  

 juni 1993, at den i ansøgningen omhandlede opfindelse ikke adskiller  

 sig væsentligt fra den kendte teknik, og i klagebegrundelsen af 5.  

 oktober 1993 har man argumenteret for, at de i ansøgningen omhandlede  

 foranstaltninger ikke kan betragtes som repræsenterende en patenterbar  

 opfindelse.
 I klagebegrundelsen forklares, at de enkelte træk  

 eller foranstaltninger, som indgår i ansøgningens krav 1, hver  

 for sig genfindes i forskellige offentliggørelser, som er ældre  

 end ansøgningens prioritetsdato.
 Afgørende for om de pågældende  

 offentliggørelser er patenthindrende, er imidlertid, om fagmanden  

 på prioritetstidspunktet ville kombinere disse til opnåelse af  

 det i krav 1 definerede i forventning om herved at opnå et  

 forbedret resultat.
 Den blotte mulighed af at fagmanden kunne have  

 udtænkt de pågældende kombinationer, er efter dansk praksis  

 ikke tilstrækkeligt til at gøre publikationerne foregribende.  

 Forventningen om et bedre resultat er i denne henseende afgørende.  

 Tilsvarende gælder ved den europæiske patentmyndighed, og vi  

 tillader os i denne forbindelse a henvise til to afgørelser fra den  

 europæiske patentmyndigheds Board of Appeal, nemlig T2/83 og T392/86,  

 af hvilke vi vedlægger partielkopier, hvor de i nærværende  

 forbindelse relevante passager er markeret.
 Vi skal i det følgende argumentere for, at  

 fagmanden ikke kan have haft den forventning om opnåelse af et  

 forbedret resultat, som er forudsætningen for, at publikationerne er  

 foregribende, men skal som baggrund for denne argumentation først give  

 en kort forklaring af opfindelsen.
Opfindelsen Hvad angår selve karakteriseringen af  

 fremgangsmåden ifølge opfindelsen tillader vi os, for at  

 undgå gentagelser, at henvise til fremlæggelsesskriftet eller  

 klagebegrundelsen.
 Anvendelse af den i fremgangsmåden indgående  

 kombination af foranstaltninger medfører en forbedring af  

 betingelserne for omsætning mellem den i røggassen værende  

 svovldioxid og den som absorptionsmiddel tjenende kalk.
 Der er flere, til dels forudsigelige, årsager til  

 denne forbedring.
I fremlæggelsesskriftet side 4 og 5 forklares bl.a.,  

 at tilstedeværelsen af flyveasken sammen med det ved absorptions- og  

 forstøvningstørringsprocessen dannede pulver i suspensionen af  

 calciumhyydroxid, der skal forstøves, udøver en suspenderende  

 virkning på calciumhydroxidpartiklerne, således at man i  

 høj grad undgår den flokkulering, som ville fremkomme af  

 sidstnævnte, såfremt man uden tilbageførelse af flyveaske  

 fortyndede calciumhydroxidsuspensionen til opnåelse af en  

 tilstrækkelig lav viskositet til muliggørelse af  

 forstøvningen.
Herudover udøver flyve-asken en  

 bærevirkning for de kemisk aktive calciumhydroxidpartikler, idet  

 sidstnævnte ved indtørring af de forstøvede dråber  

 i betydeligt omfang vil placere sig på overfladen af de kugleformede  

 flyveaskepartikler, hvor de har bedre mulighed for reaktion med  

 svovldioxiden, end hvis flyveaskepatiklerne ikke havde været til  

 stede.
 Denne forbedring af reaktionsbetingelserne, i det  

 følgende blot betegnet "bæreeffekten", har været  

 indgående dis-kuteret i forbindelse med indsigelsessagen for  

 Patentdirektoratet, hvor indsigerne betvivlede effektens eksistens.
 Det fremgår ikke af klagebegrundelsen, om klageren  

 efter vor argumentation i imødegåelsen dateret 26. marts 1990  

 fortsat betvivler bæreeffektens tilstedeværelse, og vi skal  

 derfor bemærke, at det i fagkredse efter nærværende  

 ansøgnings offentliggørelse er blevet almindeligt anerkendt, at  

 flyveasken har en fremmende virkning på reaktionen mellem svovldioxid  

 og kalkabsorbenten.
Vi vedlægger kopi af et indlæg fra et  

 EPA-symposium fra november 1983, idet vi bemærker, at forfatterne er  

 uden tilknytning til ansøgerne bag nærværende  

 patentansøgning.
Af dette indlæg fremgår, se specielt de  

 markerede linier, side 16, at forbedringen ved "wet recycle", dvs.  

 tilbageførelse til absorbentvæsken, der skal forstøves,  

 er "dramatisk" ved tilstedeværelse af flyveaske.
Da flyveasken er sur,  

 kan forbedringen ikke skyldes en i selve flyveasken iboende  

 neutralisationsevne, men er udtryk for et uforudsigeligt overraskende  

 resultat af tilbageførelse af flyveasken.
Bæreeffekten gør sig ikke alene  

 gældende i forhold til den aktive absorbent (kalkpartiklerne), men  

 også i forhold til den i absorbentsuspensionen værende  

 vandmængde, således at det større tørstofindhold i  

 suspensionen ikke alene medfører, at vandmængden, der skal  

 fordampes, nedsættes, men også at vandet befinder sig som et  

 overtræk på bærepartiklerne med en større overlade,  

 end hvis disse partikler ikke havde været til stede.
Dette  

 medfører, at kravets betingelser, om at røggassen efter  

 behandlingen skal have en temperatur, som ligger 8-40?C over dens dugpunkt, kan opfyldes uden risiko  

 for afsætninger i apparaturet som følge af ufuldstændig  

 tørring.
 Opretholdelse af denne, i forhold til dugpunktet, lave  

 temperatur er i høj grad fremmende for omsætningen mellem  

 svovldioxidet og kalken og muliggøres af den nævnte  

 bæreeffekt.
 Der hersker således ikke tvivl om, at samtlige de i  

 krav 1 indeholdte foranstaltninger samvirker til opnåelse af et  

 fæles resultat, og det i klagebegrundelsen under punkterne 5 og 12 om  

 eventuel manglende opfinderisk samhørighed anførte, må  

 derfor tilbagevises.
 Det skal bemærkes, at det efter udarbejdelsen af  

 nærværende ansøgning har vist sig, at der i vandigt medium  

 kan ske reaktioner mellem calciumhydroxid og flyveaskens silikater under  

 dannelse af forbindelser, der bl.a. som følge af deres større  

 overflade har større svovldioxidabsorberende evne end calciumhydroxid  

 før reaktionen. (Se vedlagte partielkopi af et indlæg ved "The  

 1990 SO2 Control Symposium, New Orleans, May 8-11, 1990").
 At sådanne kemiske reaktioner bidrager til den ved  

 tilbageførelse af flyveaske opnåelige forbedring af  

 SO2-absorption svækker på ingen måde  

 opfindelsen, da denne effekt var ukendt og uforudsigelig på  

 ansøgningens prioritetsdato.
 Vi skal herefter gennemgå klagebegrundelsens punkter  

 6-12.
 Klagebegrundelsens punkt 6:
 I dette punkt kombinerer klagerne Bilag M og  

Bilag AA.
 Klagerne hævder, at det fra Bilag M skulle  

 være kendt at behandle røggas på en måde, som kun  

 med en enkelt undtagelse er identisk med fremgangsmåden ifølge  

 fremlæggelsesskriftets krav 1. Ifølge klagerne består  

 denne ene undtagelse i, at man i dette bilag ikke nævner muligheden af  

 at recirkulere absorbenten.
Vi skal i den forbindelse bemærke, at vi ikke  

 finder, at dette bilag klart angiver den foranstaltning, som klagerne  

 betegner VI, nemlig at i røggassen værende flyveaske  

 først fjernes efter tørrings- og absorptionsprocessen.
Den  

 omstændighed at der er partikler i den røggas, der behandles,  

 udelukker ikke en forudgående partiel partikel partikelfjernelse.
Dette spørgsmål er måske ikke så  

 væsentligt.
Mere væsentligt er, at bilaget klart leder bort  

 fra at foretage en tilbageførelse, se side 3, de sidste linier af  

 andet afsnit "since the process does not require recirculation of the  

 alkaline." Endvidere fremgår det af de linier klagerne har  

 fremhævet side 4, første afsnit, at man har gjort forsøg  

 med at anvende soda, kalk, flyveaske og flyveaske-kalkblandinger som  

 SO2-reaktanter, men af bilagets næste afsnit fremgår,  

 at det var resultaterne med kalkopslæmninger, der var så lovende,  

 at man ved de videre forsøg valgte denne absorbent.
Disse resultater  

 må betragtes som visende bort fra  

 forstøvnings-absorptionsprocesser, hvor flyveaske anvendes sammen med  

 kalk i absorbenten.
Bilag AA er det tjekkoslovakiske patent, som nævnes  

 i fremlæggelsesskriftets beskrivelse, og som har været grundigt  

 diskuteret i indsigelsessagen.
Afgørende er, at dette bilag fjerner  

 flyveaske før absorptionsprocessen.
Klagerne anfører, at recirkulation er et princip,  

 der er almindeligt kendt inden for procesteknikkken.
Dette skal ikke  

 bestrides, men der er en række årsager til, at det ikke har  

 været nærliggende at anvende det i forbindelse med en  

 fremgangsmåde som den i nærværende ansøgning  

 omhandlede.
Disse årsager er udførligt forklaret i  

 forbindelse med indsigelsessagen.
Mest afgørende er det måske,  

 at fagmanden måtte forvente, at tilstedeværelse af flyveaske i  

 den brugte absorbent, som tilbageføres, ville være uheldig, da  

 en given vægtmængde af blandingen af brugt absorbent og flyveaske  

 kun vil være i stand til at neutralisere en mindre mængde syre  

 (svovldioxid), end den samme mængde brugt absorbent uden flyveaske  

 ville kunne.
Dette skyldes, at den brugte absorbent indeholder en betydelig  

 mængde ikke omsat kalk med stor neutralisationspotentiale, medens  

 flyveasken enten kun har en ganske ringe syreneutraliserende evne eller er  

 neutral eller endda sur og dermed må forventes at være  

 kalkforbrugende.
 Da det er begrænset, hvor stor procentdel af den  

 brugte absorbent, der kan tilbageføres, ville det for fagmanden  

 selvsagt være naturligt at undgå den "fortynding" af den brugte  

 absorbent, som fremkommer, hvis man lader flyveasken forblive i  

 røggassen og først opsamle brugt absorbent og flyveaske  

 samtidigt.
Til klagernes udtalelse i slutningen af punkt 6 om, at det  

 må betragtes som særdeles nærliggende at recirkulere  

 absorbenten, skal vi derfor bemærke, at dette er muligt, men i så  

 fald ville man fjerne flyveasken før absorptionstrinnet.
Tilsvarende,  

 hvis man antager, at Bilag M beskriver en  

 forstøvningstørrings-absorption uden forudgående  

 flyveaskefjernelse, vil vi hævde, at det ikke ville være  

 nærliggende at tilføje en recirkulering til den i Bilag M  

 beskrevne proces, og dette er da også i overensstemmelse med, at der i  

 Bilag M tages afstand fra en sådan recirkulering, jf. det ovenfor  

 forklarede.
 Klagebegrundelsens punkt 7:
Her henvises til Bilag AC, der er US  

 patentskritt 4.002.724. Dette skrift er ganske irrelevant, idet det  

 udelukkende vedrører vådskrubningsprocesser.
Dette bilag giver  

 intet grundlag for en antagelse om, at den alkalinitet, som findes i visse  

 typer flyveaske kan udnyttes i forbindelse med et  

 forstøvningstørringssystem, hvor reaktionen sker under  

 stærkt basiske betingelser som følge af det  

 tilstedeværende overskud af kalk, Ca(OH)2 og med en  

 reaktionstid på kun få sekunder.
Af bilaget fremgår, se  

 specielt eksemplet, at flyveaske, der ikke er formalet i øvrigt  

 reagerer langsomt med svovldioxid, og dette endda ved meget lave  

 pH-værdier.
I nærværende ansøgning benyttes ingen  

 formaling af flyveasken.
 Af bilagets spalte 5 fremgår det således, at  

 omsætningen tidligst er afsluttet efter 90 minutters forløb, og  

 at der derved kun er opnået en neutralisationsvirkning fra pH 2,5 til  

 pH-værdierne henholdsvis 4,9, 6,1 og 4,1. Bilaget giver ingen basis for  

 at forvente, at flyveaske ved en  

 forstøvningstørrings-absorption i praksis ville medføre  

 en syreneutralisation af betydning (hvilket det heller ikke gør, hvis  

 det anvendes alene), og den fordel ved anvendelse af flyveaske, som  

 nævnes i bilaget, nemlig opnåelse af en lettere håndterbar  

 slam synes at være knyttet specifikt til  

 vådskrubningsmetoden.
 Bilag AC har således ikke på nogen måde  

 kunnet in-   spirere fagmanden til at undlade at fraskille flyveaske  

 før absorptionstrinnet i en  

 forstøvningstørrings-absorptionsproces.
Klagebegrundelsens punkt 8 Her omtales Bilag AD, der er rettet på en  

 forstøvningstørrings-absorptionsproces, hvor der som absorbent  

 anvendes en vandig opløsning fortrinsvis af natriumhydroxid, idet det  

 dog i beskrivelsens slutning bemærkes, at også kalkmælk kan  

 anvendes.
Som nævnt af klagerne er den eneste temperatur for gassen  

 efter rensning 10?C over  

 maksimaltemperaturen ifølge nærværende ansøgnings  

 krav 1. Bilaget ses derfor ikke at have væsentlig relevans.
 Klagebegrundelsens punkt 9:
Her henvises til Bilag AE, idet der i denne  

 artikel skematisk vises at  

 forstøvningstørrings-absorptionsanlæg, hvortil der ledes  

 røggas fra en kedel uden mellemliggende støvfjernelse.
Artiklen  

 ses ikke at indeholde nogen som helst antydning af, at den brugte absorbent  

 tilbageføres til væsken, som forstøves.
Oplysningen side  

 17, tredje afsnit, at "The absorbing fluid resulting from the use of soda ash  

 is a true solution" viser, at man ikke har foretaget nogen  

 tilbageførelse, idet der i den pågældende væske i  

 så fald havde været flyveaske, og den derfor ikke havde  

 været en ægte opløsning.
De ovenfor anførte  

 kommentarer til Bilag M er derfor til dels også gyldige i forbindelse  

 med Bilag AE.
 Klagebegrundelsens punkter 10 og 11:
 Disse punkter vedrører det af klageren  

 udarbejdede skema AF.
 Ved gennemgang af dette skema har vi konstateret et  

 par fejl eller unøjagtigheder:
 Bilag M - Foranstaltning IV: Fortolkningen er  

 tvivlsom, jf. det ovenfor anførte.
Bilag AB - Foranstaltning IV: Angivelsen "TILDELS"  

 er måske ikke helt velvalgt.
Røggassen, som føres til  

 forstøvningskammeret, er i det væsentlige befriet for  

 flyveaske.
Bilag AD - Foranstaltning II: Der beskrives ikke  

 specifikt anvendelse af calciumhydroxid til svovldioxidfjernelse.
Hele  

 skriftet er baseret på anvendelse af natriumhydroxid som absorbent,  

 kalkmælk nævnes kun hypotetisk og kun "selektiv abhängig vom  

 Typ und den Eigenschaften des zu entfernenden toxisches Gases". For fagmanden  

 er den mest nærliggende fortolkning heraf, at kalkmælk kan  

 erstatte natriumhydroxid, når der skal fjernes meget reaktionsdygtige  

 forureninger såsom HF eller andre hydrogenhalogenider.
Om en anbefaling  

 af kalk til SO2-fjernelse er der ikke tale.
Bilag AD - Foranstaltning III: Det er vildledende,  

 at klagerne i skemaet her anfører et "Ja". På de linier i spalte  

 3, hvortil der refereres, anføres, at den brugte absorbent kan  

regenereres til ætsnatron, der kan genanvendes i anlægget.  

 En sådan regenerering vil omfatte en række kemiske procestrin,  

 under hvilke eventuelt tilstedeværende flyveaske vil blive fjernet, men  

 i øvrigt kommer regenerering næppe på tale, når  

 absorbenten er kalk.
Om en tilbageførelse af flyveaske er der i hvert  

 tilfælde ikke tale.
Bilag AD - Foranstaltning IV: Forklaringen, som  

 motiverer det i tabellen anførte "Ja", kan ikke accepteres.
I  

 figurforklaringen, spalte 2, linie 43, angives "1" som en strøm af  

 forbrændingsgas.
Bilag AD - Foranstaltning V: Det vil fremgå  

 af ovenstående forklaring, at tabellen også her er forkert.
Hvis  

 det antages, at flyveaske er til stede i den brugte absorbent, vil den  

 fjernes ved regenereringen.
Regenerering vil i praksis ikke komme på  

 tale med kalkbaseret absorbent.
Bilag AD antyder intet om  

 tilbageførelse af en ikke-regenereret brugt absorbent.
 Bilag AD - Foranstaltning VI: Det undrer, at der  

 her er anført "Ja", når det klart at klagerens egen forklaring  

 fremgår, at der burde have stået "nej".
Efter ovenstående påpegning af fejl og  

 unøjagtigheder i klagernes skema AF, skal vi bemærke, at vi  

 principielt ikke ser, at et sådant skema kan bidrage til at skabe  

 baggrund for en vurdering af patenterbarheden af den til grund for  

 nærværende ansøgning liggende opfindelse.
En mosaikagtig  

 sammenstilling af til formålet udvalgte oplysninger fra flere  

 publikationer er som bekendt ikke tilladelig ved argumentation for  

 nærliggenhed.
 Klagernes punkt 12:
Det påstås her, at krav 1 højst  

 omhandler en additiv sammenstilling af kendt foranstaltninger uden nogen  

 kombinationsvirkning.
Det vil af vor tidligere forklaring fremgå, at vi  

 ikke er enige i dette synspunkt, idet den omstændighed, at flyveasken  

 først fjernes fra røggassen efter tørrings- og  

 absorptionsprocessen og derved tilbageføres partielt sammen med brugt  

 absorbent, medfører en udnyttelse af den forklarede bæreeffekt  

 ikke alene for så vidt angår absorbentkalken, men også for  

 absorbentsuspensionens vandinghold, således at det bliver muligt at  

 gennemføre processen med en afgangstemperatur på kun 8-40 ?C over dugpunktet.
Dette sidste  

 medfører atter en forbedring af reaktionen mellem kalk og svovldioxid  

 i forhold til, hvad der gælder ved temperaturer, som ligger fjernere  

 fra dugpunktet.
 Afsluttende skal vi, under henvisning til det i  

 indledningen til nærværende indlæg anførte,  

 fremhæve, at intet af det af klagerne anførte  

 sandsynliggør, at en fagmand på prioritetsdatoen for  

 ansøgningen ville foretage den i krav 1 definerede kombination i  

 forventning om herved at opnå et forbedret resultat.
 Da der i indsigelsessagen for Patentdirektoratet har  

 været indbragt oplysninger om tilsvarende udenlandske  

 ansøgningers behandling, skal vi supplere disse med at tilføje,  

 at det til nærværende ansøgning svarende patent i USA har  

 været genstand for en særdeles omfattende retssag med  

 påstand om ugyldighed, og at modpartens (dvs. klagerne i  

 nærværende sag) ugyldighedsanbringender alle blev afvist af  

 retten.
Vor påstand er, at Patentdirektoratets  

 afgørelse om patentudstedelse på basis af  

 fremlæggelsesskriftet skal stå ved magt." Ankenævnet har behandlet sagen på sit  

 møde den 15. august 1996.
 For klageren mødte civilingeniør Leif  

 Rørbøl og civilingeniør Torsten Persson.
For ansøgeren mødte civilingeniør  

 Steen Holck og civilingeniør Chr.
Simonsen.
 Klageren anførte, at ansøgningen burde  

 afslås, subsidiært tilbagesendes til Direktoratet til  

 præcisering over for kendt teknik.
Klageren anførte herved, at der vel er tale om  

 formel nyhed, men at ansøgningen savner opfindelseshøjde.  

 Klageren gennemgik fremlæggelsesskriftets kendetegnende del og det  

 tek- niske modhold, hvoraf fremgik, at tilbageføring af  

 flyveaske er kendt.
Temperaturforhøjelsen er en selvfølgelig  

 foranstaltning og kendt fra en artikel, hvis forfatter er en af opfinderne.  

 Artiklen beskriver en tilsvarende proces - dog uden genanvendelsesprincippet,  

 men dette må anses som nærliggende.
Ansøgeren har navnlig anført, at det af det  

 tjekkiske modhold må følge, at mindst mulig flyveaske bør  

 tilbageføres, men at dette netop har medført en  

 væsentlig, ikke tidligere erkendt fordel med tilvejebringelse af  

 større tørstofindhold, således at  

 temperaturforhøjelsen kan holdes så nær dugpunktet som  

 muligt.
Dette medfører en effektivisering af  

 forstøvningsprocessen.
Den ansøgte fremgangsmåde  

 medfører også en betydelig besparelse i kalkforbruget.
 Ankenævnet skal udtale:
Nævnet finder, at det ansøgte er udtryk for  

 en industriel teknisk metode, som ikke findes foregrebet af kendt teknik.
Det  

 bemærkes herved særligt, at det ikke af det tjekkiske modhold kan  

 udledes, at det er en fordel at tilbageholde flyve- asken, og at den af klageren fremdragne artikel ikke  

 beskriver en sådan proces, at den er nyhedsskadelig i forhold til det  

 ansøgte.
 Herefter bestemmes:
 Den påklagede afgørelse stadfæstes.
