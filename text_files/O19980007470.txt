Resumé  



  

 Arbejdsmarkedets Ankenævn fastholdt en afgørelse om at slette et medlem af  

 en a-kasse på grund af svig.
Anklagemyndigheden havde besluttet at opgive  

 påtale mod A for bedrageri fordi der ikke kunne føres det tilstrækkelige  

 bevis for forsæt.
Ombudsmanden lagde til grund at forsætsbegrebet i  

 arbejdsløshedsforsikringslovens svigsbestemmelse og strafferetten principielt  

 er det samme, men at der er forskel i henseende til beviskravet.
Det var  

 derfor ikke en nødvendig følge af en påtaleopgivelse efter straffeloven at  

 svigsslettelsen efter arbejdsløshedsforsikringsloven skulle ophæves.
 Af myndighedernes udtalelser fremgik imidlertid at de tillagde  

 anklagemyndighedens påtaleopgivelse mindre vægt end en frifindende dom.  

 Ombudsmanden mente at de to reaktionsformer i overensstemmelse med de  

 almindelige principper for strafforfølgning måtte sidestilles i den her  

 omhandlede sammenhæng og henstillede at ankenævnet genoptog sagen. (J.nr.  

 1997-2580-019).
Slettelse som medlem af arbejdsløshedskasse.
Svigsbegrebet.  

 Forsætskrav.
Beviskrav.
Anklageprincippet En advokat, B, klagede på  

 vegne af A over en afgørelse truffet af Arbejdsmarkedets Ankenævn.
Ankenævnet  

 fastholdt i denne afgørelse at A skulle slettes som medlem af  

 arbejdsløshedskassen  

 på grund af svig.
 Det fremgik af sagen at A den  

 1. august 1982 indmeldte sig i arbejdsløshedskasse 1 og at han blev  

 overflyttet  

 til arbejdsløshedskasse 2 den 1. juli 1992.
 I 1994 anmodede Direktoratet  

 for Arbejdsløshedsforsikringen arbejdsløshedskasse 1 og arbejdsløshedskasse 2  

 om at undersøge hvorvidt A havde drevet selvstændig virksomhed samtidig med  

 at  

 han havde modtage arbejdsløshedsdagpenge.
Disse undersøgelser endte med  

 at arbejdsløshedskasse 1 traf afgørelse om at A med urette havde modtaget  

 9.755  

 kr. i dagpenge.
Arbejdsløshedskasse 2 traf afgørelse at han havde modtaget  

 8.561 kr. med urette fra denne kasse.
Advokat B accepterede på vegne af A at  

 disse beløb skulle tilbagebetales.
Direktoratet for  

 Arbejdsløshedsforsikringen meddelte i brev af 20. juli 1995 at A skulle  

 slettes  

 som medlem af kassen på grund af svig.
Direktoratet fastholdt denne afgørelse  

 i  

 brev af 9. maj 1996.
Arbejdsmarkedets Ankenævn  

 stadfæstede ved brev af 3. juli 1996 Direktoratet for  

 Arbejdsløshedsforsikringens  

 afgørelser om at A skulle slettes som medlem på grund af svig.
I  

 Arbejdsmarkedets Ankenævns brev af 3. juli 1996 var der bl.a. anført:
 "...
 Ankenævnet finder, at (A)  

 skal slettes som medlem af (arbejdsløshedskasse 2) for svigagtigt forhold  

 over  

 for denne kasse og (arbejdsløshedskasse 1).
Ankenævnet henviser til  

 arbejdsløshedsforsikringslovens § 87, stk. 1, samt til punkt II.
A. i  

 direktoratets cirkulære af 19. februar 1987 vedrørende retningslinier for  

 idømmelse af sanktion i henhold til arbejdsløshedsforsikringslovens § 87,  

 stk.  

 1 og 3.
 Ankenævnet lægger vægt på, at  

 (A)'s virksomhed ikke havde karakter af en hobbyvirksomhed, men at den var  

 omfattet af reglerne om selvstændig bibeskæftigelse, jf.  

 arbejdsløshedsforsikringslovens § 58, stk. 1, nr. 1, litra b, og § 1, stk. 1,  

 §  

 2 og § 5 i dagældende bekendtgørelse nr. 260 af 28. april 1998 om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig erhvervsvirksomhed med vejledning.
 Ankenævnet henviser herved  

 til den store omsætning og de store momsbevægelser, der var i (A)'s  

 virksomhed.
Ankenævnet lægger endvidere  

 vægt på, at (A) efter en forespørgsel i sin daværende kasse havde modtaget  

 reglerne om selvstændig bibeskæftigelse, og at han derfor vidste, at hans  

 aktiviteter  

 i virksomheden skulle oplyses til kassen.
Ankenævnet lægger videre vægt på,  

 at  

 (A) på intet tidspunkt oplyste om sit autoværksted til kassen; heller ikke på  

 sine dagpengekort på trods af at det af vejledningen til disse fremgik, at  

 han  

 var forpligtet til at oplyse om alle forhold, der havde betydning for  

 dagpengeretten, og herunder om al beskæftigelse ved selvstændig virksomhed.
Ankenævnet tiltræder således  

 Direktoratet for Arbejdsløshedsforsikringens afgørelser af 20. juli 1995 og  

 9.  

 maj 1996." Direktoratet for  

 Arbejdsløshedsforsikringen anmodede herefter den 30. juli 1996  

 arbejdsløshedskasse 2 om at anmelde A til politiet for at lade politiet  

 vurdere, om der skulle rejses tiltale for overtrædelse af straffeloven.
Politimesteren i X-by  

 meddelte Dem i brev af 27. september 1996 at politiet i medfør af  

 retsplejelovens § 721, stk. 1, nr. 2, havde besluttet at opgive påtale mod A  

 for overtrædelse af straffelovens § 279 om bedrageri.
I brevet var der bl.a.  

 anført:
 "...
 Jeg har ved min afgørelse  

 navnlig lagt vægt på, at der ikke kan føres domfældende bevis for, at  

 ovennævnte havde forsæt, henset til forklaringen om, at han betragtede sin  

 virksomhed for hobbybetonet og henset til den lange periode set i relation  

 til  

 beløbets størrelse.
..." Direktoratet fra  

 Arbejdsløshedsforsikringen anmodede i brev af 3. oktober 1996  

 arbejdsløshedskasse 2 om at klage over politimesterens påtaleopgivelse til  

 statsadvokaten.
 Statsadvokaten for Fyn,  

 Sydøstsjælland, Lolland, Falster og Bornholm tiltrådte den 18. november 1996  

 politimesterens afgørelse med den af politimesteren meddelte begrundelse.
Direktoratet sendte herefter  

 ved brev af 26. februar 1997 sagen til Arbejdsmarkedets Ankenævn med henblik  

 på  

 at ankenævnet tog stilling til om afgørelsen om svigsslettelsen skulle  

 opretholdes.
Direktoratet skrev at det fortsat var direktoratets opfattelse  

 at  

 A i relation til arbejdsløshedsforsikringsloven skulle anses for at have  

 handlet svigagtigt.
Arbejdsmarkedets Ankenævn  

 meddelte i brev af 17. april 1997 at nævnet fastholdt den tidligere afgørelse  

 om at A skulle slettes som medlem på grund af svig.
I brevet var der bl.a.  

 anført:
 "...
 Ankenævnet finder ikke  

 grundlag for at ændre sin afgørelse dateret den 3. juli 1996. Ankenævnet  

 finder  

 således fortsat, at (A) begik svig over for kassen ved at undlade at oplyse  

 kassen om sin selvstændige virksomhed, og at han skal slettes derfor, jf.  

 arbejdsløshedsforsikringslovens § 87, stk. 1.
 Ankenævnet finder herunder,  

 at (A)'s virksomhed ikke kunne antages at være hobbybetonet.
Ankenævnet lægger vægt på  

 virksomhedens store omsætning samt de på sagen foreliggende arbejdssedler fra  

 (A)'s virksomhed.
Heraf fremgår således ganske almindeligt servicearbejde,  

 bl.a. for virksomheder." I brev af 19. september 1997  

 rettede advokat B henvendelse hertil og klagede over Arbejdsmarkedets  

 Ankenævns  

 afgørelse af 17. april 1997. Advokaten skrev at Arbejdsmarkedets Ankenævn  

 efter hans opfattelse ikke kunne fastholde sin vurdering af at der var tale  

 om  

 forsæt i forhold til arbejdsløshedsforsikringsloven, når politiet som det  

 normale efterforskningsorgan i Danmark havde fastslået at der ikke forelå  

 forsæt.
I brev af 16. oktober 1997  

 bad jeg Arbejdsmarkedets Ankenævn og Direktoratet for  

 Arbejdsløshedsforsikringen om en udtalelse i anledning af klagen.
Jag bad om  

 at  

 myndighederne udtalte sig nærmere om grundlaget for beslutningen om at  

 fastholde  

 at A skulle slettes for svig, efter at politimesteren havde vurderet at der  

 ikke kunne føres domfældende bevis for at han havde forsæt.
Jeg bad endvidere  

 om at få oplyst hvilke konsekvenser det ville have haft, hvis  

 anklagemyndigheden havde besluttet at rejse tiltale i sagen og A senere var  

 blevet frifundet ved domstolen for overtrædelse af straffelovens § 279 på  

 grund  

 af manglende bevis for forsæt.
Jeg bad i den anledning om at få oplysninger  

 om  

 myndighedernes overvejelser i forbindelse med en eventuel forskelsbehandling  

 af disse to tilfælde - politiets beslutning om at opgive påtale og  

 domstolenes  

 frifindelse - herunder om en sådan forskelsbehandling var i overensstemmelse  

 med det anklageprincip som er gennemført i dansk strafferetspleje.
 Direktoratet skrev i sin  

 udtalelse i brev af 23. januar 1998 bl.a.:
 "...
 Det er direktoratets  

 opfattelse, at 'svigs-begrebet' i arbejdsløshedsforsikringsloven (§ 87, stk.  

 1) ikke er identisk med 'svigs-begrebet' i straffelovens bedrageribestemmelse  

 (§ 279).
 Dette underbygges af, at  

 rigsadvokaten i skrivelse af 29. november 1991 (der vedlægges) har anført, at  

 bedømmelsen af, om der i en given situation foreligger svig i forhold til  

 arbejdsløshedsforsikringslovgivningen,  

 er forskellig fra den strafferetlige bedømmelse af, om der kan bevises forsæt  

 til bedrageri i den samme situation.
 Dette synspunkt blev  

 bekræftet på direktoratets temadag 'svig og politianmeldelse' den 27. marts  

 1992, hvor bl.a. rigsadvokat Asbjørn Jensen og politikommissær Carsten Ive  

 deltog.
 Det er på denne baggrund  

 direktoratets opfattelse, at en påtaleopgivelse normalt vil være udtryk for,  

 at anklagemyndigheden ikke mener, at det er muligt at bevise, at der har  

 været  

 forsæt til  

  

 bedrageri.  

 Påtaleopgivelsen er udtryk for en administrativ afgørelse.
Det er således direktoratets  

 opfattelse, at anklagemyndighedens beslutning om påtaleopgivelse derfor ikke  

 er  

 ensbetydende med, at en afgørelse om svigssanktion efter  

 arbejdsløshedsforsikringsloven  

 automatisk skal ændres til en afgørelse om uagtsomhed.
Dette må afgøres ud  

 fra  

 en helt konkret vurdering, hvori selvfølgelig indgår begrundelsen for  

 anklagemyndighedens beslutning om påtaleopgivelse.
Anklagemyndighedens beslutning  

 om påtaleopgivelse vil  

  

 altid  

  

 medføre, at direktoratet tager stilling til, om den politimæssige  

 efterforskning, der resulterer i påtaleopgivelsen, giver anledning til at  

 afgørelsen om svig skal fastholdes eller ændres.
Hvis Ankenævnet har tiltrådt  

 direktoratets afgørelse om svig, er det Ankenævnet, der skal tage stilling  

 hertil.
 Det skal bemærkes, at  

 direktoratet og Ankenævnet i langt de fleste sager, hvor der sker  

 påtaleopgivelse, ændrer svigsafgørelsen til en afgørelse om uagtsomhed.
 Da det som nævnt er  

 direktoratets opfattelse, at 'svigs-begrebet' i henholdsvis  

 arbejdsløshedsforsikringsloven og straffeloven ikke er identiske, gælder det  

 foran anførte som udgangspunkt også i tilfælde, hvor et medlem er blevet  

 frifundet for bedrageri ved en domstol.
 Da en domstolsafgørelse er en  

 'stærkere tilkendegivelse' end en administrativ afgørelse om påtaleopgivelse,  

 vil direktoratet i praksis meget sjældent fastholde en afgørelse om  

 svigssanktion, hvis medlemmet er frikendt for bedrageri ved dom.
Direktoratet skal afslutningsvis  

 bemærke, at Folketingets Ombudsmand den 15. november 1995 i en konkret sag  

 (j.nr. ...) har udtalt, at han ikke kunne kritisere, at en afgørelse om  

 påtaleopgivelse ikke medførte, at direktoratet og Ankenævnet ændrede en  

 afgørelse om svig til en afgørelse om uagtsomhed.
Ombudsmanden lagde herved  

 vægt på, at anklagemyndigheden ved beslutningen om opgivelse af påtale efter  

 straffelovens § 279 (om bedrageri) ikke havde taget stilling til, om  

 forholdet  

 kunne anses for svigagtigt i medfør af arbejdsløshedsforsikringslovens § 87,  

 stk. 1.
..." Arbejdsmarkedets Ankenævn  

 skrev i brev af 31. marts 1998 bl.a.:
 "...
 Som supplement til  

 direktoratets udtalelse henvises til to DfA-meddelelser: DfA-medd. nr. 56/97  

 af  

 3. oktober 1997 vedrørende: Oversigt over praksis i sager, hvor domstolene  

 helt  

 eller delvist har frifundet et svigsslettet medlem for bedrageri over for  

 arbejdsløshedskassen og DfA-medd. nr. 30/96 af 12. marts 1996 vedrørende:  

 Oversigt over praksis i sager, hvor anklagemyndigheden meddeler  

 påtaleopgivelse.  

 Der er i de to meddelelser redegjort for praksis på området.
Som det fremgår af  

 indledningen til DfA meddelelse 30/96 er udgangspunktet når der foreligger en  

 påtaleopgivelse, at sagen skal genoptages og der skal tages stilling til om  

 afgørelsen om svig skal ændres.
Myndighederne har endvidere lagt vægt på en  

 udtalelse fra Rigsadvokaten, hvorefter der ikke er identitet mellem den  

 strafferetlige  

 bedømmelse af om der foreligger bedrageri og bedømmelsen af om der foreligger  

 svig i relation til arbejdsløshedsforikringsloven, idet kravene til beviset  

 for forsæt er strengere, når der er tale om bedrageri.
 Ankenævnet har ligeledes  

 taget ombudsmandens afgørelse af 15. november 1995 (j.nr. ...) til indtægt  

 for  

 dette udgangspunkt.
 Hertil kommer, at der i anklagemyndighedens  

 overvejelser om, hvorvidt der er grundlag for at rejse påtale, kan indgå  

 forhold  

 af procesøkonomisk karakter ligesom også sagens alder kan have betydning.
 Ankenævnet finder derfor, at  

 en påtaleopgivelse, uanset at denne må være udtryk for at anklagemyndigheden  

 har skønnet at der ikke kunne føres bevis for forsæt og en straffesag derfor  

 ikke ville kunne gennemføres til domfældelse, ikke i sig selv medfører, at en  

 svigsafgørelse må ophæves.
 For så vidt angår spørgsmålet  

 om nævnets stillingtagen, hvis der i stedet havde foreligget en  

 frifindelsesdom, bemærkes, at hovedreglen i praksis er, at en frifindelsesdom  

 medfører at svigsafgørelsen ophæves forudsat, at der er identitet mellem de  

 to  

 sager.
I den foreliggende sag har  

 Politimesteren og Statsadvokaten lagt vægt på, dels at (A) har betragtet sin  

 virksomhed som hobbybetonet, dels den lange periode set i relation til  

 beløbets  

 størrelse.
Der ses ikke i forbindelse med politiets efterforskning at være  

 fremkommet nye oplysninger i sagen.
 Efter ankenævnets opfattelse  

 er Politimesterens bemærkninger i hvert fald delvis udtryk for nogle  

 procesøkonomiske hensyn, idet beløbets størrelse spiller en væsentlig rolle  

 for  

 påtaleopgivelsen.
 Efter nævnets opfattelse kan  

 beløbets størrelse - når bortses fra rene bagateller - ikke alene begrunde,  

 at  

 et forhold ikke kan bedømmes som omfattet af a-lovens § 87, stk. 1, men  

 afgørende må være de øvrige omstændigheder i sagen.
Det har været afgørende for  

 ankenævnets vurdering af forholdet, at (A) kendte reglerne på området, idet  

 han  

 inden starten af sin selvstændige virksomhed havde søgt vejledning herom i  

 sin  

 daværende arbejdsløshedskasse.
Ankenævnet har endvidere lagt vægt på, at han  

 i  

 forhold til skattevæsenet betragtede sig som selvstændig, og at han må have  

 indset, at dette også kunne være tilfældet i forhold til dagpengereglerne.
Ankenævnet har derfor  

 besluttet at fastholde afgørelsen om svigsslettelse uanset  

 påtaleopgivelsen." I brev af 4. maj 1998 hertil  

 anførte anførte advokat B at det ikke fremgik af meddelelsen om  

 påtaleopgivelsen  

 at der skulle have været inddraget procesøkonomiske hensyn.
Advokaten  

 fastholdt endvidere at forsætsvurderingen i forhold til straffeloven og  

 arbejdsløshedsforsikringslovens svigsbegreb måtte være det samme.
Ombudsmandens udtalelse "Arbejdsmarkedets Ankenævn fastholdt ved afgørelsen af 17. april 1997 at  

 (A) skulle slettes som medlem af arbejdsløshedskassen på grund af svig, selv  

 om anklagemyndigheden havde opgivet påtale.
Anklagemyndigheden havde ved  

 påtaleopgivelsen navnlig lagt vægt på at der ikke kunne føres domfældende  

 bevis for forsæt.
Påtaleopgivelsen Arbejdsmarkedets Ankenævn skrev i udtalelsen af 31. marts 1998 bl.a. at  

 politimesterens begrundelse for påtaleopgivelsen 'i hvert fald delvist (er)  

 udtryk for nogle procesøkonomiske hensyn, idet beløbets størrelse spiller en  

 væsentlig rolle for påtaleopgivelsen'.
 Det fremgår ikke helt klart af ankenævnets udtalelse hvilken betydning det  

 har haft for ankenævnets afgørelse af 17. april 1997 at man var af den  

 opfattelse at påtaleopgivelsen delvis skyldtes procesøkonomiske hensyn.
Politimesteren i (X)-by meddelte i brev af 27. september 1996 at han i medfør  

 af retsplejelovens § 721, stk. 1, nr. 2, havde besluttet at opgive påtale mod  

 (A) for overtrædelse af straffelovens § 279 (bedrageri) fordi videre  

 forfølgning i øvrigt ikke kunne ventes at føre til at den sigtede blev fundet  

 skyldig.
I begrundelsen for Politimesteren i (X)-bys påtaleopgivelse som  

 senere blev tiltrådt af Statsadvokaten for Fyn, var der bl.a. anført:
 '...
 Jeg har ved min afgørelse navnlig lagt vægt på, at der ikke kan føres  

 domfældende bevis for, at ovennævnte havde forsæt, henset til forklaringen  

 om, at han betragtede sin virksomhed for hobbybetonet og henset til den lange  

 periode set i relation til beløbets størrelse.
...' Det fremgår af afgørelsen at  

 politimesteren  

  

 navnlig  

  

 har lagt vægt  

 på at der ikke kunne føres det fornødne bevis for forsæt.
Man må derfor gå ud  

 fra at det er dette hensyn der har været det afgørende.
Såfremt  

 politimesteren  

 havde inddraget procesøkonomiske hensyn som en væsentlig del af  

 afgørelsesgrundlaget skulle der tillige have været henvist til  

 retsplejelovens  

 § 721, stk. 1, nr. 3, hvorefter man kan opgive påtale, hvis sagens  

 gennemførelse  

 vil medføre vanskeligheder, omkostninger eller behandlingstider som ikke står  

 i rimeligt forhold til sagens betydning og den straf som den sigtede i givet  

 fald kan forventes idømt.
Endvidere må henvisningen til beløbets størrelse  

 læses i sammenhæng med resten af sætningen.
Politimesteren anfører at han  

 navnlig har lagt vægt på at der ikke kan føres domfældende bevis for at (A)  

 havde forsæt.
Eftersætningen 'henset til forklaringen om, at han betragtede  

 sin virksomhed for hobbybetonet og henset til den lange periode set i  

 relation  

 til beløbets størrelse' fremtræder som en angivelse af de omstændigheder der  

 medførte at politimesteren ikke mente der kunne føres bevis for forsæt, ikke  

 som et nyt, selvstændigt element i afgørelsesgrundlaget.
Efter min opfattelse skulle  

 ankenævnet ved afgørelsen af 17. april 1997 have lagt til grund at det  

 afgørende for anklagemyndighedens påtaleopgivelse var den manglende mulighed  

 for at føre bevis for forsæt.
Det er min opfattelse at der ikke er belæg for  

 ankenævnets opfattelse, hvorefter påtaleopgivelsen til dels skyldtes  

 procesøkonomiske  

 årsager.
 Jeg har gjort ankenævnet  

 bekendt med min opfattelse.
Er ankenævnet bundet af politiets påtaleopgivelse på grund af  

 manglende bevis for forsæt? Arbejdsløshedsforsikringslovens  

 § 87, stk. 1, har følgende ordlyd:
'  

  

 § 87.  

  

 Gør et medlem sig skyldig i svigagtigt forhold over for  

 kassen, kan direktøren for Arbejdsløshedsforsikringen bestemme at pågældende  

 slettes som medlem af kassen, eller helt eller delvis udelukkes fra ret til  

 ydelser fra kassen bortset fra kursusgodtgørelse i et bestemt tidsrum.' Svigsbestemmelsen fandtes  

 allerede i § 7 i den første arbejdsløshedsforsikringslov, lov nr. 88 af 9.  

 april 1907 om anerkendte arbejdsløshedskasser.
 Der findes ikke i  

 forarbejderne nogen definition af svigsbegrebet.
På tidspunktet for afgørelsen  

 om at slette (A) for svig og afgørelsen om at fastholde denne svigsslettelse  

 efter at politiet havde meddelt påtaleopgivelse, var Direktoratet for  

 Arbejdsløshedsforsikringens cirkulære af 19. februar 1987 vedrørende  

 retningslinier  

 for idømmelse af sanktion i henhold til arbejdsløshedsforsikringslovens § 87,  

 stk. 1 og 3, gældende.
I dette cirkulære var der om svigagtige forhold bl.a.  

 anført:
'  

  

 Svigagtige forhold;  

  

 Ved vurderingen af, om et medlem har gjort sig  

 skyldig i et svigagtigt forhold, vil det være afgørende, om den pågældende  

  

 bevidst  

  

 har  

  

 afgivet  

  

 urigtige oplysninger, eller  

  

 bevidst  

  

 har  

  

 fortiet  

  

 forhold for herigennem at oppebære dagpenge/efterløn  

  

 med urette.' Cirkulæret blev ophævet ved  

 bekendtgørelse nr. 772 af 7. oktober 1997 om sanktioner i forbindelse med  

 uberettiget modtagelse af ydelser fra en arbejdsløshedskasse som trådte i  

 kraft  

 den 20. oktober 1997. Svigsbegrebet er ikke defineret i bekendtgørelsen.
I  

 vejledning nr. 133 af 7. oktober 1997 til bekendtgørelsen er der om  

 svigsbegrebet bl.a. anført:
 'Ved svig forstås, at et  

 medlem forsætligt fortier omstændigheder eller afgiver urigtige oplysninger  

 over for sin arbejdsløshedskasse for derved at modtage eller beholde en  

 ydelse  

 med urette.
 Afgørende for anvendelse af  

 svigsbegrebet er, at der foreligger en forsætlig handling.
 En forsætlig handling  

 foreligger i de situationer, hvor medlemmet  

  

 ved  

 eller anser det for overvejende sandsynligt  

  

 , at afgivelse af urigtige  

 oplysninger eller undladelse af at fremkomme med oplysninger til  

 arbejdsløshedskassen, der har betydning for modtagelsen af en ydelse fra  

 denne,  

 kan medføre, at medlemmet modtager en ydelse fra kassen med urette.
...' Selve  

  

 indholdet  

  

 af det svigsbegreb som direktoratet har beskrevet i de to  

 anførte vejledninger svarer til strafferettens tilregnelseskrav i form af  

 forsæt.
For at have handlet forsætligt skal man have handlet i den hensigt at  

 begå et strafbart forhold eller med viden om at ens handling eller undladelse  

 med overvejende sandsynlighed vil realisere et strafbart forhold.
 Jeg har forstået at  

 Direktoratet for Arbejdsløshedsforsikringen og Arbejdsmarkedets Ankenævn  

 mener  

 at der gælder et forskelligt  

  

 beviskrav  

  

 i forhold til henholdsvis forsæt i relation til straffelovens bestemmelser og  

 svig i relation til arbejdsløshedsforsikringslovens § 87, stk. 1.  

 Direktoratet har bl.a. henvist til Rigsadvokatens udtalelse i en konkret sag  

 fra 1991, hvori Rigsadvokaten bl.a. havde anført:
 '...
Jeg skal herved bemærke, at  

 bedømmelsen af, om der i forhold til arbejdsløshedslovgivningen foreligger  

 svig  

 i den omhandlede situation er forskellig fra den strafferetlige bedømmelse  

 af, om der kan bevises forsæt til bedrageri i den samme situation.
Det  

 påhviler  

 således anklagemyndigheden med en høj grad af sikkerhed at bevise den  

 pågældendes forsæt til bedrageri, hvilket jeg i den foreliggende sag, uanset  

 de  

 af direktoratet i deres skrivelse af 18. oktober 1991 til statsadvokaten i  

 Viborg anførte omstændigheder, ud fra de fremkomne forklaringer ikke har  

 fundet  

 fuldt tilstrækkeligt grundlag for at antage vil være muligt.
...' Efter min opfattelse må det  

 lægges til grund at forsætskravet i henholdsvis  

 arbejdsløshedsforsikringslovens § 87, stk. 1, og strafferetten er det samme.  

 Derimod er der forskel i beviskravet.
I straffesager skal tiltaltes skyld  

 være sandsynliggjort i en sådan grad at der ikke består nogen rimelig tvivl  

 herom.
Hvis der efter bevisførelsen og bevisvurderingen i en straffesag  

 består  

 en rimelig tvivl om tiltaltes skyld, skal der ske frifindelse.
Denne  

 grundsætning  

 udtrykkes ofte med ordene 'in dubio pro reo'; se bl.a.
Gammeltoft-Hansen,  

 Strafferetspleje I (2. udg.), s.  

 94f.  

 I civilprocessen gælder der derimod sjældent så strenge beviskrav.
Det er  

 ikke  

 muligt at opstille en generel regel om beviskravet i civile sager, fordi  

 kravet  

 til bevis ikke er det samme i alle typer af sager; jf.
Gomard, Civilprocessen  

 (3. udg.), s. 417, samt Nørgaard og Garde, Forvaltningsret - Sagsbehandling  

 (4. udg.), s. 233. Selv om sager om svigsslettelse må anses for at være  

 temmelig  

 indgribende for borgerne og man derfor ud fra proportionalitetsbetragtninger  

 må skærpe beviskravene, er det dog fortsat min opfattelse at man ikke kan  

 opstille helt de samme beviskrav som i en sag der behandles efter  

 straffeprocessens  

 regler.
 Jeg har endvidere i en  

 tidligere udtalelse (j.nr. ...) som De har modtaget i anonymiseret form,  

 tilkendegivet at der ikke ved statsadvokatens påtaleopgivelse var taget  

 stilling til, om forholdet kunne anses for svigagtigt i medfør af  

 arbejdsløshedsforsikringslovens § 87, stk. 1.
 Efter min opfattelse er der  

 således ikke grundlag for at kritisere at Direktoratet for  

 Arbejdsløshedsforsikringen og Arbejdsmarkedets Ankenævn ikke automatisk  

 ophæver  

 en svigsslettelse, selv om anklagemyndigheden har opgivet påtale på grund af  

 manglende bevis for forsæt eller selv om der foreligger en frifindende dom  

 for  

 overtrædelse af straffeloven.
Domstolsafgørelser som en 'stærkere tilkendegivelse' end en administrativ  

 afgørelse om påtaleopgivelse Når anklagemyndigheden træffer  

 beslutning om påtaleopgivelse på grund af manglende bevis for forsæt, eller  

 domstolene frifinder medlemmet på grund af manglende forsæt, foretager  

 direktoratet  

 (eller ankenævnet, hvis den oprindelige afgørelse har været indbragt for  

 ankenævnet) efter det oplyste en vurdering af om svigsslettelsen skal  

 fastholdes.  

 Se også Direktoratet for Arbejdsløshedsforsikringens vejledning af 30.  

 december 1991 om politianmeldelse m.v. i sager om svig, pkt. 5 og 6, og  

 vejledning nr. 133 af 7. oktober 1997 til bekendtgørelse om sanktioner i  

 forbindelse med uberettiget modtagelse af ydelser fra en arbejdsløshedskasse.
Jeg er enig i at det at  

 påtaleopgivelse eller frifindende dom på grund af manglende bevis for forsæt  

 er  

 en omstændighed som bør give myndighederne anledning til at revurdere sagen,  

 selv om de ikke formelt er bundet af anklagemyndighedens eller rettens  

 bevisvurdering idet beviskravene som anført er forskellige.
Jeg henviser  

 til at indholdet af svigsbegrebet i arbejdsløshedsforsikringsloven netop er  

 det samme som strafferettens forsætsbegreb, og at en vurdering fra  

 anklagemyndigheden eller retten af, hvorvidt der foreligger bevis for forsæt  

 til bedrageri efter straffeloven naturligt må inddrages som et moment i  

 vurderingen af om der foreligger et svigagtigt forhold efter  

 arbejdsløshedsforsikringslovens § 87, stk. 1.
 Hvis myndighederne inddrager  

 henholdsvis anklagemyndighedens påtaleopgivelse og rettens frifindelse med  

 forskellig vægt i den fornyede vurdering efter  

 arbejdsløshedsforsikringslovens  

 § 87, stk. 1, giver det imidlertid anledning til overvejelser i forhold til  

 de  

 almindelige principper vedrørende strafforfølgning, herunder forholdet mellem  

 anklagemyndigheden og domstolene.
I mit brev af 16. oktober  

 1997 til Arbejdsmarkedets Ankenævn og Direktoratet for  

 Arbejdsløshedsforsikringen bad jeg bl.a. om at få oplyst hvilke konsekvenser  

 det ville have haft, hvis anklagemyndigheden havde besluttet at rejse tiltale  

 i sagen og (A) senere var blevet frifundet ved domstolen for overtrædelse af  

 straffelovens § 279 på grund af manglende bevis for forsæt.
Jeg bad i den  

 anledning om at få oplysninger om myndighedernes overvejelser i forbindelse  

 med en eventuel forskelsbehandling af disse to tilfælde - politiets  

 beslutning  

 om at opgive påtale og domstolenes frifindelse - herunder om en sådan  

 forskelsbehandling var i overensstemmelse med det anklageprincip som er  

 gennemført i dansk strafferetspleje.
 Direktoratet skrev i sin  

 udtalelse i brev af 23. januar 1998 bl.a.:
 '...
 Det skal bemærkes, at direktoratet  

 og ankenævnet i langt de fleste sager, hvor der sker påtaleopgivelse, ændrer  

 svigsafgørelsen til en afgørelse om uagtsomhed.
 Da det som nævnt er  

 direktoratets opfattelse, at 'svigs-begrebet' i henholdsvis  

 arbejdsløshedsforsikringsloven og straffeloven ikke er identiske, gælder det  

 foran anførte som udgangspunkt også i tilfælde, hvor et medlem er blevet  

 frifundet for bedrageri ved en domstol.
 Da en domstolsafgørelse er en  

 'stærkere tilkendegivelse' end en administrativ afgørelse om påtaleopgivelse,  

 vil direktoratet i praksis meget sjældent fastholde en afgørelse om  

 svigssanktion, hvis medlemmet er frikendt for bedrageri ved dom.
...' Arbejdsmarkedets Ankenævn  

 skrev i brev af 31. marts 1998 bl.a.:
 '...
 Ankenævnet finder derfor, at  

 en påtaleopgivelse, uanset at denne må være udtryk for at anklagemyndigheden  

 har skønnet at der ikke kunne føres bevis for forsæt og en straffesag derfor  

 ikke ville kunne gennemføres til domfældelse, ikke i sig selv medfører, at en  

 svigsafgørelse må ophæves.
 For så vidt angår spørgsmålet  

 om nævnets stillingtagen, hvis der i stedet havde foreligget en  

 frifindelsesdom, bemærkes, at hovedreglen i praksis er, at en frifindelsesdom  

 medfører at svigsafgørelsen ophæves forudsat, at der er identitet mellem de  

 to  

 sager.
...' Jeg har forstået at det er  

 direktoratets og ankenævnets praksis at en frifindende dom for bedrageri  

 anses  

 for mere tungtvejende end anklagemyndighedens påtaleopgivelse på grund af  

 manglende bevis for forsæt ved vurderingen af om myndighederne skal fastholde  

 den oprindelige afgørelse om at slette medlemmet på grund af svig.
En sådan praksis er efter min  

 opfattelse i strid med anklageprincippet som bl.a. indebærer at retten ikke  

 kan  

 domfælde for noget forhold der ikke er omfattet af anklagerens tiltale  

 (retsplejelovens  

 § 908, stk. 3); jf.
Gammeltoft-Hansen, Strafferetspleje I (2. udg.), s.  

 33f.
Det er således anklagemyndigheden  

 der afgør endeligt, hvorvidt og i hvilket omfang påtalen skal gennemføres; og  

 retten er bundet heraf.
I vurderingen af spørgsmålet om påtaleopgivelse skal  

 anklagemyndigheden i sager som de her omhandlede anlægge ganske det samme  

 bedømmelsesgrundlag som domstolene; anklageren skal så at sige tænke sig i  

 dommerens sted (jf.
Gammeltoft-Hansen, Strafferetspleje I (2. udg.), s.  

 181f  

 ). I forhold til borgeren - den  

 sigtede - må de eventuelle civilretlige retsvirkninger derfor være ensartede,  

 uanset om der foreligger en påtaleopgivelse eller en frifindelse af  

 bevismæssige årsager (se som et eksempel herpå retsplejelovens §  

 1018 a, stk. 1, om erstatning for  

 strafforfølgning). Såfremt anklagemyndigheden har opgivet påtale ud fra en  

 vurdering af at der ikke kan føres domfældende bevis for forsæt, må denne  

 afgørelse derfor inddrages som et moment på lige linie med en frifindende dom  

 i Direktoratet for Arbejdsløshedsforsikringens og Arbejdsmarkedets Ankenævns  

 vurdering af om svigsslettelsen skal opretholdes.
Der er med andre ord ikke  

 belæg for i denne sammenhæng at anse en frifindende dom for en 'stærkere  

 tilkendegivelse' (jf. direktoratets udtalelse af 23. januar 1998) end en  

 påtaleopgivelse.
 Jeg har gjort direktoratet og  

 ankenævnet bekendt med min opfattelse.
Som anført under afsnittet  

 'Påtaleopgivelsen' er det efter min opfattelse uberettiget hvis ankenævnet  

 ved  

 afgørelsen af 17. april 1997 har anset politiets påtaleopgivelse for delvis  

 begrundet i procesøkonomiske hensyn.
Endvidere er ankenævnets afgørelse  

 truffet  

 ud fra den urigtige retsopfattelse at anklagemyndighedens påtaleopgivelse på  

 grund af manglende bevis for forsæt ikke i den her omhandlede sammenhæng har  

 samme vægt som en frifindende dom.
På den  

 baggrund har jeg i dag henstillet til ankenævnet at genoptage behandlingen af  

 sagen.
Jeg har henstillet til ankenævnet at træffe en ny afgørelse, hvorefter  

 ankenævnet inddrager anklagemyndighedens påtaleopgivelse med samme vægt som  

 hvis der forelå en dom, hvor (A) var frifundet for bedrageri (efter  

 straffelovens § 297) på grund af manglende forsæt." Den 27. november 1998  

 meddelte Arbejdsmarkedets Ankenævn at nævnet havde genoptaget sagen.
Ved møde  

 den 12. november 1998 havde ankenævnet besluttet at fastholde afgørelsen om  

 at  

 A skulle slettes som medlem af arbejdsløshedskasse 1 for svig overfor denne  

 kasse og arbejdsløshedskasse 2.
 Jeg meddelte herefter  

 Arbejdsmarkedets Ankenævn at jeg på det foreliggende grundlag ikke foretog  

 mig  

 videre.
