 I medfør af § 7 i fællesmærkelov nr. 212 af 11. juni 1959 fastsættes  

 herved følgende:
 § 1.  Hvis ikke andet følger af bestemmelserne i denne  

 bekendtgørelse, gælder for fællesmærker de ved bekendtgørelse nr. 334 af 29.  

 maj 1987 om ansøgning og registrering af varemærker givne forskrifter, for så  

 vidt og i det omfang de efter deres beskaffenhed kan finde anvendelse.
 § 2.  Ansøgning om registrering af fællesmærker  

 indgives til Patentdirektoratet, København (registreringsmyndigheden).  

 Ansøgningen skal affattes på dansk på dertil bestemte blanketter.
 Stk. 2.  Ansøgningen skal indeholde oplysning om de for  

 mærkets benyttelse fastsatte bestemmelser.
 Stk. 3.  Med ansøgningen skal følge de foreskrevne  

 afgifter.
§ 3.  Fællesmærker registreres i fællesmærkeregistret,  

 der føres som en særlig afdeling af varemærkeregistret.
I registret skal de  

 for fællesmærkets benyttelse fastsatte bestemmelser indføres.
§ 4.  Såfremt der sker ændringer i de for et  

 fællesmærkes benyttelse fastsatte bestemmelser, skal mærkeindehaveren inden 3  

 måneder indgive skriftlig begæring om, at ændringerne tilføres  

 fællsmærkeregistret.
Når ændringerne er tilført registret, foretages  

 bekendtgørelse herom i Registreringstidende.
Såfremt ændringer i  

 bestemmelserne for mærkets benyttelse ikke behørigt anmeldes til  

 Patentdirektoratet til indførelse i registret, kan enhver, der har interesse  

 deri, anlægge sag til ophævelse af registreringen af det pågældende  

 fællesmærke.
 § 5.  Denne bekendtgørelse træder i kraft den 15. juni  

 1987.
 Stk. 2.  Samtidig ophæves bekendtgørelse nr. 336 af 21.  

 september 1960 som ændret ved bekendtgørelse af 4. november 1971.
