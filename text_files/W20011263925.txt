Den 14. marts 2000 kl. 00.05 følte jordemoder A, at tvilling B's  

 hoved var i bækkenindgangen, og hun følte desuden en hånd.  

 Der blev skruet gradvist op for det vestimulerende drop, da veerne var meget  

 ringe efter tvilling A's fødsel.
Kl. 00.20 følte jordemoder A,  

 at barnet hoved var kommet bedre ned i bækkenet, men at det ikke var  

 baghovedet, der var forliggende, men ansigtet, idet hun kunne få en  

 finger i barnets mund.
Hjertelyden faldt med et såkaldt "sent  

 præg". Kl. 00.30 følte jordemoder A, at barnets mund og  

 hånd var i fødselsåbningen, hvorefter afdelingslægen  

 også følte og ordinerede akut kejsersnit kl. 00.37. Kl. 1.08  

 blev der forløst en fuldstændig slap og livløs pige fra  

 ansigtspræsentation.
Der blev forsøgt genoplivning, som blev  

 indstillet efter 20 minutter.
 Der blev klaget over, at den behandling, som patienten modtog i  

 forbindelse med fødslen af den anden tvilling, ikke var korrekt, idet  

 et hurtigere ordineret kejsersnit kunne have reddet tvilling B.
Klage over tvillingefødsel Patientklagenævnet fandt ikke anledning til at kritisere jordemoder  

 A for hendes behandling af patienten.
Nævnet lagde vægt på,  

 at jordemoder A den 13. marts 2000 kl. 23.30 overtog forløbet efter  

 jordemoder B, og at både fødselslægen og  

 børnelægen på dette tidspunkt var på stuen, samt at  

 det af instruksen for afdelingen fremgik, at en tvillingefødsel ledes  

 af bagvagten.
Patientklagenævnet fandt imidlertid anledning til at kritisere  

 afdelingslægen for hendes behandling af patienten.
Nævnet lagde  

 vægt på, at patientens blodtryk blev målt kl. 20.00 og  

 20.30 til 190/110, hvorefter afdelingslægen ordinerede  

 blodtryksnedsættende medicin.
Det var nævnets opfattelse, at det  

 er under normen for almindelig anerkendt faglig standard at ordinere  

 blodtryksnedsættende medicin uden forinden at have sikret sig fostrenes  

 tilstand ved CTG, specielt under hensyntagen til at kvinde var sat i gang  

 på grund af let svangerskabsforgiftning og tvillingegraviditet.
Det var nævnets opfattelse, at såvel den ufuldstændige  

 CTG-overvågning som den almindelige lytning til fosterets hjertelyd  

 kunne tyde på intrauterin iltmangel og burde have ført til enten  

 forløsning eller sikring af sufficient registrering.
Det var  

 nævnets opfattelse, at afdelingslægen burde have ordineret  

 kejsersnit kl. 0.05 på grund af tvivlen om lejet og den påvirkede  

 hjertelyd, således at barnet kunne være forløst omkring  

 kl. 0.20-30.
