 Landsskatteretskendelse vedr. udgifter forbundet med  

 servicekontrakter på kraftvarmeværker.
 Klagen vedrører  

 spørgsmålet, om selskabet kan periodisere udgifter  

 vedrørende servicekontrakter vedrørende kraftvarmeanlæg.
Landsskatterettens afgørelse Indkomstårene  

 1999 og 2000 - Skattepligtig indkomst Regionen  

 har ikke godkendt fradrag for periodiserede udgifter vedrørende  

 servicekontrakter.
 Der  

 er selvangivet fradrag med hhv. 729.325 kr. og 1.156.601 kr.
 Landsskatteretten  

 stadfæster regionens ansættelse.
Sagens oplysninger Selskabet  

 sælger og servicerer motordrevne kraftvarmeværker til industrien og  

 fjernvarmeværker.
Værkerne har computerstyrede kontrol- og  

 overvågningssystemer  

 og kan derfor køre ubemandet.
Selskabets  

 repræsentant har forklaret, at anlæggene i de fleste tilfælde er produceret  

 og  

 leveret af et af selskabets udenlandske søsterselskaber.
Garantiperioden på  

 selskabets anlæg er typisk 1-2 år, og garantiforpligtelsen berører alene  

 producenten  ikke det danske selskab.
Anlægget installeres i de fleste  

 tilfælde i samarbejde mellem selskabets medarbejdere og producenten.
Når  

 anlægget er installeret, tilbyder selskabet løbende driftsovervågning og  

 totalservice på anlægget, og der indgås en servicekontrakt med kunden.
Selskabet  

 har indgået servicekontrakter med en lang række danske kraftvarmeværker og  

 foretager også serviceeftersyn på engangsbasis, uden at der foreligger en  

 servicekontrakt.
Servicekontrakterne er et selvstændigt tilbud til værkerne  

 om  

 servicering, der ligger ud over garantiperioden.
Servicen vedrører ikke en  

 garanti som følge af leverancen af værket.
Det enkelte værk sammensætter selv  

 indholdet af den servicering, som ønskes, og servicekontraktens løbetid.
 Der  

 er fremlagt kopier af serviceaftaler indgået med 5 varmeværker.
Selskabets  

 repræsentant har oplyst, at servicekontrakternes varighed typisk er knyttet  

 til  

 antallet af driftstimer og serviceintervaller.
Da antallet af driftstimer  

 varierer, kendes kontrakternes eksakte løbetid ikke.
Typisk løber aftalerne  

 over ca. 10 år.
Den pris, som det enkelte værk betaler for servicen, afhænger  

 af den effekt, værket producerer.
Ud fra værkets valg af serviceniveau og  

 parternes forventninger til produktionen af strøm beregnes et forventet  

 honorar  

 til selskabet.
Det forventede årshonorar opkræves typisk i 4 acontorater  

 fordelt over året.
En gang årligt udsendes en årsopgørelse, hvor den  

 foreløbige  

 betaling reguleres i forhold til den faktiske produktion af strøm.
Det  

 fremgår af de fremlagte aftaler, at kunderne kan opsige aftalerne med et  

 varsel  

 på 1-6 måneder.
Selskabet kan opsige kontrakterne med 12 måneders varsel.
For  

 indkomståret 1999 har selskabet medtaget omsætning for servicekontrakter  

 indgået før 1998 på faktureringstidspunktet, og omkostninger er medtaget på  

 det  

 tidspunkt, de er afholdt.
Servicekontrakter indgået fra og med 1998 er  

 periodiseret i 1999, således at dækningsgraden altid udgør 25 %. Der er  

 indgået  

 9 kontrakter siden 1998. I 1999 er der indgået 5 nye kontrakter.
I 2000  

 vedrører periodiseringen 12 kunder.
Vederlaget  

 for servicekontrakterne afregnes på baggrund af den effekt, det enkelte værk  

 producerer.
Indtægterne som følge af servicekontrakterne er indtægtsført  

 løbende i forbindelse med, at selskabet månedlig eller kvartalsvist har  

 faktureret sine kunder.
Omkostningerne  

 består for en væsentlig del af lønudgifter.
Hertil kommer reservedele m.v.  

 afhængig  

 af omfanget af serviceydelsen.
 Selskabet  

 har for indkomstårene 1999 og 2000 selvangivet fradrag for hensættelser til  

 forventede udgifter vedrørende servicekontrakterne med 729.325 kr. og  

 1.156.601  

 kr.
Regionens afgørelse De  

 selvangivne fradrag vedrørende selskabets servicekontrakter er ikke godkendt.
 De  

 udgifter, der er forbundet med opfyldelse af servicekontrakterne, må  

 betragtes  

 som løbende driftsudgifter, jf. statsskattelovens § 6, stk. 1, litra a, der  

 først  

 kan fradrages, når de afholdes.
I  

 1999 er der foretaget hensættelser vedrørende alle nye kontrakter.
Der er  

 ikke  

 foretaget en individuel vurdering af den enkelte aftale.
Der sker ikke  

 tilbagebetaling til kunden ved opsigelse af kontrakten, da der ikke er sket  

 nogen forudbetaling vedrørende servicekontrakten, men en løbende betaling.  

 Faktureringen af kunden sker ud fra forbrug/antal driftstimer.
Antallet af  

 serviceeftersyn afhænger også af antal driftstimer.
For  

 så vidt angår værket i X sker beregning af bruttoavance og nedskrivning  

 samlet  

 for både 2 gamle motorer og 1 ny motor.
Værkerne i Y og Z betaler selv for  

 hovedeftersyn.
Hensættelserne  

 er generelt foretaget efter regnskabsmæssige værdiansættelsesprincipper ud  

 fra  

 et forsigtigt skøn, hvor indtægterne er ansat lavest muligt og udgifterne  

 størst muligt.
Det er ikke altid muligt at følge periodiseringen og de  

 efterfølgende, større reparationsarbejder.
 Der  

 er henvist til afgørelsen i TfS 1995.462.
Selskabets  

 situation kan ikke sammenlignes med SKM2001.372.LSR, hvor der var tale om  

 betaling/fakturering  

 af beløb i forbindelse med salget af vindmøllerne, og resthensættelser blev  

 tilbageført efter senest 2 år.
I selskabets situation sker betalingen løbende  

 over hele kontraktsperioden, og kontrakterne løber over en periode på 10-15  

 år.  

 Det fremgår ikke, hvor lang en periode hensættelserne skal dække.
Klagerens påstand og  

 argumenter Der  

 er principalt fremsat påstand om, at de selvangivne fradrag godkendes.  

 Subsidiært er der fremsat påstand om, at det lægges til grund, at indkomsten  

 ansættes efter principperne om igangværende arbejder, og at den talmæssige  

 opgørelse foretages af regionen.
Ved  

 en gennemgang af selskabets igangværende servicekontrakter i 2000 blev  

 selskabets nye revisor opmærksom på, at dækningsgraden på servicekontrakterne  

 i  

 flere tilfælde var negativ.
På flere kontrakter var der en urealistisk høj  

 dækningsgrad, hvilket skyldtes, at acontofaktureringerne dækker en længere  

 periode end det aktuelle år, idet omkostningerne først fremkommer i det  

 efterfølgende år.
Selskabet besluttede derfor, at dækningsgraden fra og med  

 regnskabsåret 2000 skulle revurderes årligt i forhold til de  

 forventede/realiserede dækningsgrader ved en individuel vurdering af den  

 enkelte kontrakt.
Omsætningen  

 medtages således på faktureringstidspunktet, mens de forventede omkostninger  

 vedrørende  

 de fremtidige eftersyns- og serviceforpligtelser på de enkelte kontrakter er  

 periodiseret.
Der er derfor overensstemmelse mellem den medtagne omsætning og  

 de periodiserede omkostninger.
Selskabet hensatte derfor 729.000 kr.  

 vedrørende  

 fremtidige forpligtelser på servicekontrakter og udgiftsførte beløbet  

 skattemæssigt.
Hensættelsen pr. 31. december 2000 udgjorde 1.886.000 kr.,  

 hvoraf 1.157.000 kr. blev udgiftsført, svarende til forskydningen i  

 hensættelsen.
Selskabet  

 kender størrelsen af indtægterne i forbindelse med servicekontrakterne.  

 Derimod  

 er størrelsen af de udgifter, der er forbundet med opfyldelse af  

 servicekontrakterne ukendt set i forhold til det enkelte indkomstår, idet  

 tidspunkterne  

 for de mest krævende eftersyn varierer over tid.
Tidspunktet for afholdelse  

 af  

 den største andel af de samlede udgifter afhænger af antallet af driftstimer  

 på  

 anlægget.
Der opstår derfor løbende forskydninger mellem indtægter og  

 udgifter,  

 der bevirker, at opgørelsen af den skattepligtige indkomst får et tilfældigt  

 præg.
Dette undgås ved at regulere hensættelsesbeløbet vedrørende forventede  

 fremtidige udgifter knyttet til de allerede medregnede indtægter.
Selskabet  

 har stor erfaring med servicering af anlæggene og kan derfor præcist beregne  

 det forventede dækningsbidrag på de enkelte kontrakter.
Selskabet har  

 beregnet  

 de enkelte hensættelser ud fra dette.
Indkomståret  

 2000 var unormalt, idet året blev brugt til at få indarbejdet præcise rutiner  

 omkring hensættelserne.
Der henvises til den fremlagte tabel over beregningen  

 af de samlede hensættelser og fordelingen på de enkelte kontrakter og til det  

 fremlagte estimat af dækningsgraden på en enkelt servicekontrakt.
Der  

 er henvist til Landsskatterettens afgørelse offentliggjort i SKM2001.372.  

 LSR.  

 I selskabets tilfælde er der meget skrappe og detaljerede regler for, hvad  

 der  

 skal foretages ved hvert enkelt serviceeftersyn.
Det fremgår direkte af de  

 enkelte servicekontrakter.
Der er derfor ikke tvivl om, at udgifterne vil  

 blive  

 aktualiseret i løbet af serviceperioden.
Dækningsgrader og hensættelser kan  

 beregnes  

 præcist.
Der er en reel risiko for, at udgifterne overstiger det forventede  

 niveau.
Udgifterne er betydelige.
Hensættelsen i 2001 er steget med 912.918  

 kr.  

 Betingelserne for at anerkende hensættelserne er derfor opfyldt.
I  

 TfS 1995.462 blev hele betalingen erlagt forud, og der var tale om kontrakter  

 med en betydelig længere løbetid end i nærværende sag.
I dommens præmisser  

 tages der kun stilling til beskatningen af forudbetalingerne og ikke til  

 hensættelserne.
 Hvis  

 Landsskatteretten anfægter størrelsen af hensættelserne, bør sagen hjemvises  

 til fornyet behandling hos regionen med henblik på fastsættelse af  

 hensættelsernes størrelse.
Servicekontrakterne  

 har et forløb, der strækker sig over flere år, og sagen har væsentlige  

 lighedspunkter  

 med principperne vedrørende igangværende arbejder for bygningshåndværkere.
I  

 denne type virksomheder medregnes fortjeneste og tab på det tidspunkt, hvor  

 opgaven afsluttes.
Der er henvist til afgørelsen i UfR 1981.968.
Der  

 udsendes årsopgørelse en gang årligt, hvor det enkelte års betalinger  

 justeres  

 i forhold til det faktiske antal driftstimer sammenholdt med det forventede  

 antal driftstimer.
Dette kan dog ikke betragtes som en endelig afslutning af  

 projektet og dermed danne grundlag for at indtægtsføre avancen i  

 overensstemmelse med afgørelsen.
Der er først sket en retserhvervelse, når  

 anlægget har kørt det antal driftstimer, der er forudsat i den enkelte  

 servicekontrakt.
Landsskatterettens  

 bemærkninger og begrundelse Ved  

 opgørelsen af den skattepligtige indkomst kan der foretages fradrag for  

 driftsomkostninger, dvs. de udgifter, som i årets løb er anvendt til at  

 erhverve, sikre og vedligeholde indkomsten.
Det fremgår af statsskattelovens  

 §  

 6, stk. 1, litra a.
Det følger af bestemmelsen, at en udgift som udgangspunkt  

 først kan fradrages i det år, den bliver afholdt.
 Efter  

 praksis godkendes fradrag for hensættelser til garantiforpligtelser, hvis  

 forpligtelserne gælder mangler, der var ved salgsgenstanden på  

 leveringstidspunktet, hvis der i praksis har vist sig at være nogen risiko  

 for  

 at garantien gøres gældende, og hvis de beløb, der skal udredes som følge af  

 garantien, ikke er uvæsentlige.
Ved  

 vurderingen af, om selskabets serviceforpligtelser kan sidestilles med  

 garantiforpligtelser, må der lægges vægt på, om selskabets forpligtelser har  

 en  

 nær sammenhæng med selskabets garantiforpligtelser, som det var tilfældet i  

 Landsskatterettens kendelse i SKM2001.372.LSR.
I denne kendelse havde  

 udgifterne til serviceydelserne til formål at begrænse udgifterne til  

 garantiforpligtelser mest muligt inden for den 2-årige garantiperiode.
I  

 nærværende sag har serviceforpligtelsen ikke forbindelse til en garanti.
Der  

 er  

 derimod tale om et selvstændigt tilbud, der ligger ud over garantiperioden.
I  

 kendelsen i SKM2001.372.LSR var betalingen for serviceaftalen inkluderet i  

 vindmøllens pris og servicedelen kunne ikke fravælges.
Dette er ikke  

 tilfældet  

 i nærværende sag.
Selskabets  

 fakturering og fastsættelsen af betalingen sker løbende, ligesom betalingen  

 indtægtsføres løbende.
Selskabets kontrakter løber typisk i ca. 10 år.
Det er  

 ikke oplyst, hvor lang en periode hensættelserne dækker.
Kunderne kan opsige  

 servicekontrakterne med 1-6 måneders varsel.
Selskabets  

 serviceforpligtelser kan ikke sidestilles med de situationer, hvor der i  

 praksis er godkendt fradrag for hensættelser til garanti- og  

 serviceforpligtelser.
Udgifterne til opfyldelse af serviceforpligtelserne kan  

 derfor først fradrages på det tidspunkt, hvor de afholdes.
Der henvises til  

 resultatet i Østre Landsrets dom i TfS 1995.462.
Selskabet  

 erhverver i henhold til kontrakterne løbende ret til vederlag for  

 serviceydelserne.
Vederlaget i kontrakterne kan opgøres og bliver endeligt  

 opgjort i de enkelte indkomstår på baggrund af den effekt, det enkelte værk  

 producerer.
Selskabets serviceydelser i henhold til kontrakterne kan derfor  

 ikke anses for igangværende arbejder, hvor der først erhverves et endeligt og  

 ubetinget krav på vederlag i et senere indkomstår, eller vederlaget først kan  

 opgøres i et senere indkomstår.
 Regionens afgørelse stadfæstes derfor.
