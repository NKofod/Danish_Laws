 I tilknytning til vejledning af 19. december 1994 vedrørende årsregnskabet  

 for 1994 for de mindre pengeinstitutter m.v. skal Finanstilsynet gøre  

 institutterne opmærksomme på følgende supplerende notekrav, der beklageligvis  

 ikke er omtalt i vejledningen:
 Der er i regnskabsbekendtgørelsens § 95 indsat et nyt stk. 2, hvorefter  

 instituttet skal give oplysning om det samlede honorar for det forløbne  

 regnskabsår til den revisionsvirksomhed, der udfører den lovpligtige revision  

 samt til revisionsvirksomhedens dattervirksomheder.
 Endvidere skal det oplyses, hvor stor en del af dette honorar der angår  

 andre ydelser end revision.
Det bemærkes, at der ikke er krav om noteoplysning om honoraret til intern  

 revision.
En noteoplysning om, hvorvidt instituttet har intern revision, kan  

 dog give et mere retvisende billede af noteoplysningerne om honoraret til den  

 lovpligtige revision.
 Notekravet gælder tillige for koncernregnskaber, jf.  

 regnskabsbekendtgørelsens § 115.
