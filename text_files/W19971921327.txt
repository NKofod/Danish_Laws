 Spørgsmålet om i hvilket omfang, udenforstående har ret til aktindsigt  

 i offentligt ansattes »personalemapper«, det vil sige myndighedens  

 oplysninger om de ansatte, fx ansøgning, eksamenspapirer, privatadresse og  

 telefonnr., efteruddannelse, sygefravær m.m., har været livligt diskuteret i  

 medierne, i personaleorganisationer og på de enkelte offentlige  

 arbejdspladser den seneste tid.
 Baggrunden har været nogle konkrete sager, hvor klienter - med sandsynlig  

 chikanøs hensigt - har anmodet om aktindsigt i personaleakterne for fx den  

 sagsbehandler i kommunens socialforvaltning, som har behandlet pågældendes  

 sag.
 Selv om spørgsmål om aktindsigt i personalesager typisk ikke vil være  

 omfattet af Ankestyrelsens kompetence som klageinstans, har vi ment, at det  

 kunne være af interesse at viderebringe hovedtrækkene i nogle udtalelser, som  

 justitsministeren/Justitsministeriet har afgivet om spørgsmålet inden for det  

 seneste halve år, og som Ankestyrelsen vil basere sin egen interne praksis i  

 disse spørgsmål på, i det omfang vi får henvendelser om aktindsigt i  

 personaleoplysninger om ansatte i styrelsen.
 Spørgsmålet om udenforståendes (og ikke parternes) adgang til aktindsigt i  

 personalesager er reguleret i lov nr. 572 af 19. december 1985 med senere  

 ændringer om offentlighed i forvaltningen, normalt kaldet offentlighedsloven.
Lovens område Offentlighedsloven gælder som udgangspunkt for al virksomhed, der udøves  

 af den offentlige forvaltning, jf. § 1, stk. 1.
Undtagelser fra reglerne om aktindsigt * Der er først og fremmest nogle typer af personalesager, der er undtaget  

 fra lovens anvendelsesområde, det vil sige at alle dokumenter i pågældende  

 sagstype, som udgangspunkt er undtaget fra udenforståendes aktindsigt.
Dette er i følge § 2, stk. 1, 2. punktum, tilfældet med sager om  

 ansættelse og forfremmelse i det offentliges tjeneste.
Ansættelsesformen er i  

 princippet uden betydning.
 Andre personalesager, herunder afskedigelses- og disciplinærsager, er ikke  

 undtaget som sådan.
 Det betyder ikke, at alle dokumenter og oplysninger i andre personalesager  

 end ansættel- ses- og forfremmelsessager ubetinget er undergivet aktindsigt.  

 Det må bedømmes ud fra lovens andre bestemmelser om undtagelse af visse  

 dokumenter eller visse oplysninger.
 * Med hensyn til undtagelse af visse dokumenter er det i relation til  

 personalesager navnlig bestemmelserne i § 7, om undtagelse af interne  

 arbejdsdokumenter, der er af praktisk betydning.
 Reglen betyder, at interne arbejdsdokumenter, fx referater af interne  

 møder om den ansattes forhold, som hovedregel ikke er omfattet af retten til  

 aktindsigt.
Nogle undtagelser fra hovedreglen findes i § 8. Fx er dokumenter, der er  

 udarbejdet for at tilvejebringe bevismæssig klarhed over en sags faktiske  

 omstændigheder, alligevel ikke undtaget.
Bestemmelsen antages bl.a. at  

 omfatte referater af samtaler med den ansatte eller andre om en sags faktiske  

 omstændigheder for at afklare, om vedkommende har gjort sig skyldig i en  

 tjenesteforseelse.
 Det er desuden antaget, at et dokument mister sin karakter af internt  

 arbejdsdokument, hvis det en gang er afgivet til udenforstående.
* Selv om et dokument i en personalesag efter sin art er omfattet af  

 retten til aktindsigt, kan visse oplysninger i dokumentet være omfattet af  

 undtagelsesbestemmelser i loven.
Dette spørgsmål er reguleret i lovens §§ 12  

 og 13.
 Efter lovens § 12, stk. 1, nr. 1, omfatter adgangen til aktindsigt ikke  

 oplysninger om enkeltpersoners private, herunder økonomiske forhold.
 Bestemmelsen omfatter fx oplysninger om den ansattes helbredsforhold,  

 strafbare forhold og privatøkonomiske forhold.
 Bestemmelsen giver mulighed for at undtage oplysninger om ansattes  

 cpr.nr., fysiske eller psykiske sygdomme, familiære problemer, alkohol- eller  

 andre misbrugsproblemer, fra aktindsigt.
 Oplysninger om den ansattes rent tjenstlige forhold, herunder om  

 tjenesteforsømmelser, kan derimod normalt ikke undtages.
 Til nærmere belysning af bestemmelsen henvises til Kommenteret  

 offentlighedslov ved John Vogter (1992), side 189 ff og Forvaltningsret ved  

 Hans Gammeltoft-Hansen m.fl. (1994), side 284.
 § 13 indeholder hjemmel til at undtage oplysninger, hvis det er nødvendigt  

 for at beskytte visse nærmere hensyn.
 Disse hensyn er bl.a. efter § 13, stk. 1, nr. 3, forebyggelse af  

 lovovertrædelser og efter § 13, stk. 1, nr. 6, private og offentlige  

 interesser, hvor hemmeligholdelse er påkrævet.
 Justitsministeriet har antaget, at bestemmelsen i § 13, stk. 1, nr. 3,  

 indeholder hjemmel til at tilbageholde oplysninger, der er omfattet af  

 bestemmelsen i tjenestemandslovens § 21, stk. 8, vedrørende sager om  

 disciplinærforfølgning mv. af tjenestemænd efter lovens kap. 4. Efter denne  

 bestemmelse straffes offentlig gengivelse af, hvad der er passeret under  

 forhør og retsmøder, der ikke er offentlige, med bøder.
 Efter Justitsministeriets opfattelse vil fx navnet på den medarbejder, der  

 har behandlet en sag, kunne tilbageholdes med hjemmel i § 13, stk. 1, nr. 6,  

 hvis der for ansættelsesmyndigheden består en konkret formodning for, at den  

 pågældende i givet fald vil blive udsat for repressalier eller lignende.
 Hensynet til myndighedernes personalepolitik taler efter  

 Justitsministeriets opfattelse for, at en såkaldt personalebedømmelse, i  

 almindelighed kan undtages fra retten til aktindsigt med hjemmel i reglen i §  

 13, stk. 1, nr. 6. (En personalebedømmelse, der udarbejdes af en myndighed  

 til eget brug, vil som udgangspunkt være et internt arbejdsdokument og derfor  

 undtaget efter § 7, men hvis bedømmelsen fx afgives til en anden myndighed  

 eller til pågældende selv, mister dokumentet sin karakter af internt  

 arbejdsdokument, og ville derfor være undergivet aktindsigt, hvis ikke  

 undtagelsesbestemmelsen i § 13, stk. 1, nr. 6, kunne anvendes).
 * Forholdet mellem tavshedspligtsregler og aktindsigtsregler er reguleret  

 i § 14, i offentlighedsloven, hvorefter særlige regler om tavshedspligt  

 fastsat ved lov kan begrænse pligten til at give oplysninger efter loven,  

 medens de almindelige regler om tavshedpligt efter straffeloven,  

 forvaltningsloven og tjenestemandslovgivningen ikke i sig selv begrænser  

 pligten til at give aktindsigt.
Kræves en særlig interesse hos den, der anmoder om aktindsigt? Der er ikke hjemmel til at stille krav om, at den, der anmoder om  

 aktindsigt i en personalesag, skal godtgøre en særlig interesse i sagen eller  

 i øvrigt give en begrundelse for begæringen om aktindsigt.
 Det følger imidlertid af forarbejderne til loven, at klare tilfælde af  

 misbrug kan imødegås også uden særlig hjemmel, jf. betænkning 857/1978, side  

 129.
 Som eksempel nævnes på side 118 i betænkningen begæringer om aktindsigt,  

 der klart ikke tjener noget rimeligt formål, navnlig hvor den pågældende  

 gentagne gange tidligere har haft lejlighed til at gøre sig bekendt med  

 sagens akter og alene fremsætter nye begæringer om aktindsigt i chikanøst  

 øjemed.
Sammenfatning Retsstillingen med hensyn til aktindsigt efter offentlighedsloven i  

 offentligt ansattes personalesager kan herefter i store træk sammenfattes  

 således:
 - Sager om ansættelse eller forfremmelse i det offentliges tjeneste er  

 ikke undergivet aktindsigt.
- Andre personalesager, herunder afskedigelses- og disciplinærsager, er  

 omfattet af offentlighedsloven.
Dokumenter og oplysninger i sådanne sager kan  

 undtages fra aktindsigt i det omfang, de er omfattet af  

 undtagelsesbestemmelserne i lovens §§ 7-14. Herom kan særligt anføres  

 følgende:
Interne arbejdsdokumenter i en personalesag kan undtages fra retten til  

 aktindsigt.
Oplysninger i sådanne dokumenter om faktiske omstændigheder af  

 væsentlig betydning for sagsforholdet er dog undergivet aktindsigt, medmindre  

 de kan undtages efter andre regler i offentlighedsloven.
Et internt  

 arbejdsdokument, der afgives til udenforstående, mister som hovedregel sin  

 interne karakter og er derfor undergivet aktindsigt, medmindre det kan  

 undtages efter andre regler i offentlighedsloven.
 - Oplysninger i en personalesag om enkeltpersoners private, herunder  

 økonomiske, forhold (fx oplysninger om fysiske eller psykiske sygdomme,  

 familiære problemer, afhængighed af spiritus eller euforiserende stoffer,  

 strafbare forhold, privatøkonomiske forhold,cpr.nr.,eksamens- karakterer mv.)  

 er ikke undergivet aktindsigt.
- Oplysninger om offentligt ansattes rent tjenstlige forhold kan normalt  

 ikke undtages fra retten til aktindsigt.
Således er fx oplysninger om, i  

 hvilke kontorer den ansatte har arbejdet, eller hvilke opgaver den ansatte  

 har udført, normalt omfattet af retten til aktindsigt.
- Oplysninger om tjenesteforseelser er også undergivet aktindsigt.
Dette  

 gælder dog ikke, hvis der herved afsløres oplysninger om den pågældendes  

 privatliv eller om et strafbart forhold.
I Justitsministeriets praksis er det  

 endvidere antaget, at oplysninger, der hidrører fra en  

 disciplinærundersøgelse, som foregår for lukkede døre, jf.  

 offentliggørelsesforbuddet i tjenestemandslovens § 21, stk. 8, er undtaget  

 fra retten til aktindsigt.
- Andre oplysninger i en personalesag kan efter en konkret vurdering  

 undtages fra retten til aktindsigt, hvis det er nødvendigt til beskyttelse af  

 væsentlige hensyn til fx forebyggelse af lovovertrædelser.
Fx kan navnet på  

 den medarbejder, der har behandlet en sag, eventuelt undtages fra aktindsigt,  

 hvis der består en konkret formodning for, at den pågældende i givet fald vil  

 blive udsat for repressalier eller lignende.
 - Hensynet til myndighedernes personalepolitik taler efter  

 Justitsministeriets opfattelse for, at en såkaldt personalebedømmelse i  

 almindelighed kan undtages fra retten til aktindsigt.
