I medfør af § 2, stk. 3, § 12, stk. 5, § 15, stk. 6, § 17, stk. 2, og § 18, stk. 3, i lov nr. 796 af 30. november 1990 om Arbejdsgivernes Elevrefusion, som ændret ved lov nr. 321 af 29. maj 1991, og efter indstilling fra bestyrelsen for Arbejdsgivernes Elevrefusion fastsættes:
Personkreds § 1.  Ret til refusion og tilskud og pligt til  

 indbetaling af bidrag efter § 4 har samtlige arbejdsgivere, der er omfattet  

 af lov om Arbejdsmarkedets Tillægspension, bortset fra de i bilag 1 nævnte  

 private arbejdsgivere, hvis udgifter overvejende dækkes af offentlige  

 tilskud.
Undtaget er endvidere offentlige myndigheder og religiøse samfund,  

 der er fritaget for bidragspligt i medfør af § 4, stk. 3, nr. 1, i lov om  

 arbejdsmarkedsbidrag.
 § 2.  Ansøgning om at blive undtaget fra lov om  

 Arbejdsgivernes Elevrefusion indgives til Arbejdsgivernes Elevrefusion,  

 Kongens Vænge 8, 3400 Hillerød.
Stk. 2.  Undtagelsen har virkning fra begyndelsen af det  

 kvartal, hvori Arbejdsgivernes Elevrefusion modtager ansøgning om undtagelse  

 med meddelelse om, at betingelserne herfor er opfyldt.
For de i stk. 3 nævnte  

 institutioner har undtagelsen virkning fra begyndelsen af det kvartal, hvori  

 Arbejdsgivernes Elevrefusion fra den tilskudsgivende myndighed har modtaget  

 meddelelse om, at betingelserne for undtagelsen er opfyldt.
Stk. 3.  De private institutioner, der kan undtages,  

 fordi institutionens udgifter overvejende dækkes af offentlige tilskud, skal  

 til den statslige myndighed, den amtskommune eller den kommune, hvorfra de  

 modtager den væsentligste del af de offentlige tilskud, indsende oplysning om  

 institutionens navn, adresse, arbejdsgivernummer (SE-nummer) og under hvilken  

 gruppe i det i § 1 nævnte bilag institutionen henhører, samt oplysning om, at  

 arbejdsgivernummeret udelukkende gælder vedkommende institution.
De  

 pågældende statslige myndigheder, amtskommuner eller kommuner videresender  

 oplysningerne til Arbejdsgivernes Elevrefusion.
Blanketformular kan  

 rekvireres hos Arbejdsgivernes Elevrefusion.
 Stk. 4.  Stk. 3 gælder ikke for institutioner,der har  

 arbejdsgivernummer fælles med en statslig myndighed, en amtskommune eller en  

 kommune, såfremt den pågældende institution selvstændigt opfylder  

 betingelserne for undtagelse fra loven.
Stk. 5.  De i § 1 nævnte religiøse samfund indsender  

 samtidig med ansøgningen til Arbejdsgivernes Elevrefusion dokumentation for,  

 at fritagelse for bidragspligt er meddelt i medfør af § 4, stk. 3, nr. 1, i  

 lov om arbejdsmarkedsbidrag.
Der skal endvidere indsendes oplysning om  

 institutionens navn, adresse og arbejdsgivernummer (SE-nummer) samt oplysning  

 om, at arbejdsgivernummeret udelukkende gælder vedkommende samfund.
Omfatter  

 arbejdsgivernummeret aktiviteter, der ikke er omfattet af § 4, stk. 3, nr. 1,  

 i lov om arbejdsmarkedsbidrag, kan undtagelse først ske, når den del af  

 aktiviteten, der er omfattet af nævnte lovbestemmelse, er udskilt som en  

 selvstændig institution (med eget SE-nummer). Blanketformular kan rekvireres  

 hos Arbejdsgivernes Elevrefusion.
§ 3.  Arbejdsgivere, der er undtaget fra loven efter  

 §§ 1 og 2, meddeler Arbejdsgivernes Elevrefusion, så snart betingelserne for  

 at være undtaget ikke længere er opfyldt. Ændringen får virkning fra  

 begyndelsen af det kvartal, hvori Arbejdsgivernes Elevrefusion har modtaget  

 meddelelsen.
For private institutioner og religiøse samfund er det en  

 betingelse, at der tillige vedlægges dokumentation fra den tilskudsgivende  

 myndighed eller fra told- og skatteregionen for, at undtagelsesbetingelserne  

 ikke længere er opfyldt.
Bidrag § 4.  De i § 1 nævnte arbejdsgivere indbetaler bidrag  

 til Arbejdsgivernes Elevrefusion, jf. lovens § 9 a og § 12.
Fradrag § 5.  I de samlede bidrag efter lovens § 12, stk. 2,  

 fratrækkes 1500 kr. pr. kvartal pr. fuldtidsansat elev, der er under en af de  

 i bilag 2 nævnte uddannelser.
Dette gælder uanset hvor mange kvartaler det  

 ATP-bidrag, der danner grundlag for bidragsberegningen, vedrører.
Har en elev  

 ikke været beskæftiget i hele kvartalet, beregnes fradraget forholdsmæssigt.  

 Er fradragene i et kvartal større end bidragene, bortfalder det overskydende  

 fradrag.
 Stk. 2.  Fradrag foretages fra begyndelsen af det  

 kvartal, bidraget vedrører, forudsat Arbejdsgivernes Elevrefusion inden  

 udløbet af beregningsperioden, jf. § 7, stk. 2, modtager oplysning om, at  

 uddannelsesaftalen af en erhvervsskole er modtaget til registrering i medfør  

 af lov om erhvervsuddannelser eller modtager indberetning om  

 uddannelsesaftalen, jf. § 6.
§ 6.  Arbejdsgiverne indberetter til Arbejdsgivernes  

 Elevrefusion aftaler om uddannelsesforhold, der ikke er omfattet af lov om  

 erhvervsuddannelser.
Arbejdsgivernes Elevrefusion foretager registrering af  

 de indgåede aftaler.
Stk. 2.  De i stk. 1 nævnte aftaler skal være  

 underskrevet af eleven og virksomheden.
Er eleven ved aftalens indgåelse  

 undergivet forældremyndighed, skal aftalen tillige underskrives af  

 forældremyndighedens indehaver.
Aftalen skal angive uddannelsens art og  

 oplysning om den lønnede periode.
 Stk. 3.  Arbejdsgivernes Elevrefusion fastsætter nærmere  

 retningslinier om registreringen efter denne paragraf.
Beregning og opkrævning § 7.  Bidrag efter § 4 beregnes og opkræves samlet  

 kvartalsvis af Arbejdsgivernes Elevrefusion på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Bidraget for hvert kvartal udgør 1/4 af  

 årsbidraget, for hver gang Arbejdsmarkedets Tillægspension har modtaget, hvad  

 der svarer til fuldt ATP-bidrag efter § 15, stk. 1, 1. pkt., og stk. 2, 1.  

 pkt., i lov om Arbejdsmarkedets Tillægspension, i følgende perioder forud for  

 den i henhold til § 8, stk. 1, fastsatte forfaldsdag:
Stk. 3.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for een lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
 Stk. 4.  Der betales ikke bidrag for de i lovens § 12,  

 stk. 4, nævnte uddannelsessøgende, såfremt betingelserne for fradrag er  

 opfyldt, jf. §§ 5-6.
 Stk. 5.  Opgørelsen af de samlede bidrag og fradragene  

 heri efter § 5 foretages for hver ATP-indbetalende enhed.
Indbetaling § 8.  Bidraget forfalder til betaling den 1. i tredie  

 kalendermåned efter kvartalets udløb med sidste rettidige betalingsdag den  

 14. i forfaldsmåneden.
 Stk. 2.  Falder den sidste rettidige betalingsdag på en  

 helligdag eller en lørdag, forlænges fristen til den nærmest følgende  

 hverdag.
 Stk. 3.  Indbetaling sker, medmindre andet aftales med  

 Arbejdsgivernes Elevrefusion, ved benyttelse af det særlige girokort, som  

 Arbejdsgivernes Elevrefusion sender til arbejdsgiveren, ved hvert kvartals  

 udløb.
 Stk. 4.  Arbejdsgivernes Elevrefusion kan, når særlige  

 omstændigheder taler derfor, efter ansøgning tillade, at kvartalsvis  

 indbetaling sker til andre terminer eller fastsætte en længere tidsfrist for  

 indbetalingen.
Stk. 5.  Hvis en virksomhed hører op eller skifter ejer,  

 skal girokortet sendes til arbejdsgiveren snarest muligt efter, at  

 Arbejdsgivernes Elevrefusion har fået meddelelse herom.
Bidrag for den  

 forløbne del af kvartalet indbetales senest 14 dage efter, at opkrævningen er  

 modtaget.
Fradrag beregnes forholdsmæssigt, jf. § 5, stk. 1.
Stk. 6.  Arbejdsgiveren har ansvaret for rettidig  

 indbetaling.
Hvis girokortet ikke er kommet frem eller er bortkommet, kan  

 arbejdsgiveren få et nyt hos Arbejdsgivernes Elevrefusion.
Stk. 7.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsgivernes Elevrefusion.
 § 9.  For arbejdsgivere, der beskæftiger lønmodtagere  

 omfattet af § 4 a i lov om Arbejdsmarkedets Tillægspension (koncessionerede  

 selskaber m.v.), opkræves efter kalenderårets udløb bidrag, der på grund af  

 beregningsreglen i § 7, stk. 2, ikke i årets løb er opkrævet efter reglen i §  

 7, stk. 1.
 § 10.  Sker indbetaling ikke rettidigt, kan  

 Arbejdsgivernes Elevrefusion pålægge arbejdsgiveren at betale renter af  

 bidragene med 1 1/2 pct. for hver påbegyndt måned fra forfaldsdagen.
 § 11.  Arbejdsgivernes Elevrefusion har udpantningsret  

 for bidrag og renter.
 § 12.  Arbejdsgivernes Elevrefusions krav på bidrag og  

 renter forældes efter reglerne i lov nr. 274 af 22. december 1908 om  

 forældelse af visse fordringer.
 § 13.  Klager over afgørelser truffet af  

 Arbejdsgivernes Elevrefusion kan inden fire uger efter meddelelsen af  

 afgørelsen indbringes for et ankenævn.
Stk. 2.  Ved indgivelse af klage betales et gebyr på 300  

 kr.
Klage anses for indgivet, når gebyret er modtaget af ankenævnets  

 sekretariat.
Gebyret tilfalder Arbejdsgivernes Elevrefusion.
 Stk. 3.  Får klageren helt eller delvist medhold af  

 ankenævnet, tilbagebetales gebyret af Arbejdsgivernes Elevrefusion.
Revision og regnskab for erhvervsskoler § 14.  Erhvervsskolerne aflægger en gang årligt  

 regnskab for udgifter til elevgodtgørelse, befordringsgodtgørelse og visse  

 andre ydelser til eleverne.
Regnskabet underskrives af bestyrelsen samt af  

 skolens leder og attesteres af den i stk. 2 nævnte revisor.
Regnskabet  

 indsendes til Arbejdsgivernes Elevrefusion og Undervisnings- og  

 Forskningsministeriet.
Stk. 2.  Revision af regnskabet udføres af en  

 statsautoriseret eller registreret revisor.
Revisionen skal foretages i  

 overensstemmelse med god revisionsskik.
 Stk. 3.  Ved revisionen skal efterprøves, om regnskabet  

 er rigtigt, og om de dispositioner, der er omfattet af regnskabsaflæggelsen,  

 er i overensstemmelse med lovens kapitel 5 og 5 a, denne bekendtgørelse samt  

 de af Arbejdsgivernes Elevrefusion fastsatte betingelser vedrørende  

 ydelserne.
 Stk. 4.  Revision og regnskab for udgifter til  

 undervisning i medfør af § 2, stk. 1, nr. 1 og 2, i lov om tilvejebringelse  

 af lære- og praktikpladser samt skolehjemsudgifter følger regler, fastsat i  

 medfør af lov om erhvervsskoler.
Straffebestemmelser § 15.  Medmindre højere straf er forskyldt efter den  

 øvrige lovgivning, straffes med bøde den, der undlader at efterkomme en  

 anmodning fra Arbejdsgivernes Elevrefusion eller skolerne om oplysninger  

 eller afgiver urigtige eller vildledende oplysninger, jf. lovens § 6.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 Ikrafttræden m.v.
 § 16.  Bekendtgørelsen træder i kraft den 19. juni og  

 har virkning fra den 1. juni 1991.
 Stk. 2.  Bidraget i 1991 efter lovens § 12, stk. 2, på  

 400 kr. opkræves med 200 kr. den 1. september og 200 kr. den 1. december  

 1991.
 Stk. 3.  Bidrag efter lovens § 9 a, stk. 2, opkræves  

 første gang den 1. september 1991.
 Stk. 4.  Der opkræves ikke bidrag hos arbejdsgivere,  

 hvis virksomhed er ophørt inden den 1. juni 1991.
 Stk. 5.  Restbidrag efter § 9 beregnes første gang på  

 grundlag af arbejdsgivernes indberetning af ATP-bidrag for kalenderåret 1991.
 Stk. 6.  I 1991 fratrækkes i det i de to kvartaler  

 beregnede arbejdsgiverbidrag for hver arbejdsgiver et beløb, der svarer til  

 1/2 af dette års bidrag for een lønmodtager.
 Stk. 7.  § 5. stk. 2, finder tilsvarende anvendelse for  

 lærlinge og efg-elever. § 6 finder indtil videre anvendelse for lærlinge,  

 efg-elever og erhvervsuddannelseselever, hvis skoleophold finder sted på  

 andre skoler end erhvervsskoler, institutioner og virksomheder.
 § 17.  Følgende bekendtgørelser ophæves:
 Stk. 2.  Bevilgede tilskud for opretholdelse eller  

 forøgelse af antallet af lære- og praktikpladser m.v. udbetales dog fortsat  

 efter bekendtgørelsens regler.
Undervisnings- og Forskningsministeriet,  

 den 10. juni 1991 Bertel Haarder / Birgitte Ammitzbøll Bilag 1 Følgende private institutioner er ikke omfattet af lov om Arbejdsgivernes  

 Elevrefusion, såfremt institutionens driftsudgifter dækkes af offentlige  

 tilskud med mindst 50%:
 1. Friskoler, private grundskoler og private  

 grundskolekursus.
 2. Private gymnasieskoler og studenterkursus.
 3. Private kursus til højere forberedelseseksamen.
 4. Folkehøjskoler, landbrugsskoler, husholdningsskoler  

 og efterskoler.
 5. Handelsskoler og tekniske skoler (erhvervsskoler).
 6. Handelshøjskoler og handelshøjskoleafdelinger.
 7. Teknika.
 8. Private lærerseminarier, private børnehave- og  

 fritidspædagogseminarier, private socialpædagogiske seminarier, private  

 håndarbejdsseminarier og private husholdningsseminarier.
 9. Den frie Lærerskole, Den grafiske Højskole,  

 Sløjdhøjskolen i Esbjerg og Fodterapeutskolen.
 10. Hospitalslaborantskolerne i København og Århus.
 11. Økonomaskolerne i København og Holstebro.
 12. Produktionsskoler og daghøjskoler, jf. lov nr. 411  

 af 13. juni 1990.
 13. Private kredse, der modtager støtte til virksomhed  

 efter lov nr. 410 af 13. juni 1990 om støtte til folkeoplysning.
 14. Folkeuniversitetsvirksomhed, jf. kap. 9 i lov nr.  

 410 af 13. juni 1990.
 15. Maskinmester- og værkstedsskoler, jf. lov nr. 351  

 af 1. juli 1988.
 16. Private skoler og skoleskibe med tilskud, jf.  

 lovbekendtgørelse nr. 371 af 31. maj 1990.
 17. Foreninger, dagcentre, klubber o.lign., der i  

 forbindelse med aktiverende omsorgsarbejde får mindst 50 pct. af deres  

 udgifter dækket af kommunerne (social bistandslov, § 60).
 18. Private daginstitutioner og pasningsordninger for  

 børn og unge (social bistandslov, §§ 69 og 70).
 19. Private daghjem og dagcentre (social bistandslov,  

 § 74).
 20. Private plejehjem og beskyttede boliger (social  

 bistandslov, § 80).
 21. Private revalideringsinstitutioner (social  

 bistandslov, § 91).
 22. Private særlige daginstitutioner (social  

 bistandslov, § 95a).
 23. Private døgninstitutioner for børn og unge (social  

 bistandslov, § 96).
 24. Private svangre- og mødrehjem (social bistandslov,  

 § 101).
 25. Private forsorgshjem m.v. (social bistandslov, §  

 105).
 26. Private institutioner for personer med vidtgående  

 fysiske eller psykiske handicap (social bistandslov, § 112, stk. 1).
 27. Private særlige plejehjem (social bistandslov, §  

 112, stk. 2).
 28. Opholdssteder for børn og unge, godkendt efter  

 social bistandslov § 66, stk. 2.
 29. AMU-centre, jf. lov nr. 237 af 6. juni 1985.
 30. Private Beskæftigelsesprojekter, jf. § 2 i lov nr.  

 379 af 13. juni 1990 om kommunal beskæftigelsesindsats.
 31. Landsdelsorkestre m.v., jf. lovebekendtgørelse nr.  

 522 af 6. juli 1990.
 32. Private museer, jf. lov nr. 291 af 6. juni 1984 om  

 museer m.v., § 10.
 33. Private teatre , jf. lov nr. 408 af 13. juni 1990.
 34. Private institutioner, der modtager støtte fra  

 Erhvervsudviklingsrådet, jf. lov nr. 394 af 13. juni 1990.
 35. Private regionale udviklingsudvalg, der modtager  

 tilskud fra Egnsudviklingsrådet, jf. lov nr. 394 af 13. juni 1990).
 36. Handelsflådens Velfærdsråd, jf. lov nr. 253 af 25.  

 april 1990.
 37. Private sygehuse, jf. lov nr. 324 af 19. juni  

 1974.
 38. Private institutioner, herunder selvejende  

 institutioner, der får mindst 50 pct. af deres driftsudgifter dækket gennem  

 statsstøtte (tilskud) i henhold til finansloven.
 39. Private institutioner, herunder selvejende  

 institutioner, der over en årrække og i henhold til fast praksis får mindst  

 50 pct. af deres driftsudgifter dækket ved tilskud fra kommuner, amtskommuner  

 eller staten, eller af tipsmidlerne.
Religiøse samfund, der er fritaget for bidragspligt i medfør af §  

 4, stk. 3, nr. 1, i lov om arbejdsmarkedsbidrag.
Fritagelsen meddeles  

 af de lokale told- og skatteregioner.
Bilag 2 Nedenstående uddannelser vil i den af aftalen omfattede lønnede  

 periode give ret til fradrag efter § 5:
 Neurofysiologiassistent.
 Levnedsmiddelassistent.
 Laborant.
 Teknisk tegner.
 Teknisk assistent.
 Farveriassistent.
 Konfektionsassistent.
 Trikotageassistent.
 Tekstilassistent.
 Tandklinikassistent for tandlæger på skoler tilknyttet tandlægehøjskolerne  

 i København og Århus.
 Grundlæggende social- og sundhedsuddannelser.
 Landmålingstekniker.
 Levnedsmiddeltekniker.
 Eksporttekniker.
 Økonoma.
 Handelsakademiuddannelsen.
 Obligatorisk erhvervspraktik (værkstedsskole/kursus og htx) som betingelse  

 for optagelse i videregående teknikeruddannelser.
 Maskinmesteraspirant via den et-årige værkstedsskole.
 Styrmandsaspirant.
 Skovtekniker.
 Andre grunduddannelser og korte videregående uddannelser, såfremt  

 skoleophold og praktikophold er reguleret ved eller i henhold til lov.
 Revisor- og ejendomsmægleruddannelsen, jf. lov om åben uddannelse.
 Obligatorisk erhvervspraktik (værkstedsskole, værkstedskursus og htx) som  

 betingelse for optagelse på teknikum og integreret erhvervspraktik i visse  

 teknikumuddannelser, jf. lov om teknika.
 Rederiernes elevuddannelser, d.v.s. den 2-årige shippinguddannelse, den  

 2-årige økonomiuddannelse, den 3-årige korrespondentuddannelse og den 2-årige  

 industrielevuddannelse.
 Montørelev- og teleteknikeruddannelsen (el- og teleselskaber).
 Bank- og sparekasseelevuddannelsen.
 Forsikringselevuddannelsen.
 Plastmageruddannelse (2-årig), jf. lov om arbejdsmarkedsuddannelser.
 Glasmageruddannelsen (3-årig), jf. lov om arbejdsmarkedsuddannelser.
 Glassliberuddannelsen (3-årig), jf. lov om arbejdsmarkedsuddannelser.
 Entreprenørområdets længerevarende specialarbejderuddannelser (2-årig  

 specialarbejder, 2-årig betonmager og 11/2-årig tagdækker), jf. lov om  

 arbejdsmarkedsuddannelser.
 Tegnere og grafikerelever i reklamebranchen.
 Skindsorter (Danske Pels Auktioner).
 Mejeriingeniørernes 9 måneders obligatoriske praktikophold.
 Dele af landmandsuddannelsen, der ikke er omfattet af lovens § 9, jf.  

 højskoleloven og lov om landbrugsuddannelser.
 Akademiingeniøruddannelsen på Danmarks Ingeniørakademi.
 Journalist, jf. lov om Danmarks Journalisthøjskole.
 Forstkandidat.
 Skibsassistent.
Tandklinikassistentuddannelsen (21/2-årig.
Dansk Tandlægeforening).
Andre praktikuddannelser, der er aftalt eller godkendt af vedkommende  

 overenskomstparter eller anerkendt af vedkommende brancheorganisation eller  

 er fastsat af en offentlig myndighed som betingelse for at opnå autorisation  

 eller lignende eller som betingelse for at deltage i eller afslutte en  

 videregående uddannelse.
Dette gælder dog ikke uddannelser på universiteter,  

 universitetscentre eller Danmarks Tekniske Højskole.
