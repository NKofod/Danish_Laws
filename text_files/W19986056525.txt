Moms Reference:
 Momsloven § 13. stk. 1, nr. 5.
 A Motionscenters klage til Landsskatteretten skyldtes, at centrets  

 aktiviteter ikke var anset for fritaget for afgift i medfør af  

 momslovens § 13, stk. 1, nr. 3 eller 5.
 Det var oplyst, at selskabet havde følgende aktiviteter:
Det var videre oplyst, at træningen i centret var foregået  

 på 2 etager, hvor der på øverste etage stod maskiner og  

 redskaber, der benyttedes til træning af overkroppen, mens der på  

 nederste etage stod maskiner og redskaber, der anvendtes til træning af  

 underkroppen.
På hver etage foregik træningen under tilsyn af en  

 instruktør, der på eget initiativ eller på  

 udøverens opfordring vejledede, instruerede, korrigerede eller  

 på anden måde hjalp udøverne i at gennemføre deres  

 individuelle træningsprogrammer ved maskinerne.
Der var mellem 150 og 250 udøvere i centret hver dag.
Centret havde  

 åbent 14-15 timer dagligt.
Visse timer var mere besøgt end  

 andre, således at antallet af aktive træningsudøvere ikke  

 var jævnt fordelt over hele åbningstiden.
Told- og Skattestyrelsen havde ved den påklagede afgørelse  

 fundet, at centrets aktiviteter var momspligtige, jf. momslovens § 4, stk. 1.  

 Styrelsen havde videre fundet, at centret ikke kunne momsfritages efter  

 momslovens § 13, stk. 1, nr. 5, idet Momsnævnet havde bestemt at denne  

 bestemmelse skulle fortolkes under hensyntagen til 6. momsdirektivs artikel  

 13, afsnit A, stk. 1, litra m, hvorefter virksomheder, der blev drevet med  

 gevinst for øje ikke var omfattet af momsfritagelsen, jf. bl.a.
TfS  

 1995.275. Styrelsen havde hertil anført, at det var ubestridt, at  

 centret var drevet med gevinst for øje.
Styrelsen havde videre ikke  

 fundet, at der kunne ske momsfritagelse efter bestemmelsen i momslovens § 13,  

 stk. 1, nr. 3, vedrørende undervisning i legemsøvelser.  

 Styrelsen havde herved henset til, at Momsnævnet i en afgørelse  

 gengivet i TfS 1996.127 havde tilkendegivet, hvad der efter nævnets  

 opfattelse skulle forstås ved undervisning i legemsøvelser.  

 Nævnet fandt, at der ved vurderingen af, om en aktivitet var omfattet  

 af fritagelsesbestemmelsen, skulle lægges vægt på bredden  

 af den fysiske træning, der blev udøvet.
Det skulle  

 således dreje sig om gymnastikundervisning i bred forstand med henblik  

 på almen styrkelse af kroppen.
Dette betød, at undervisning i  

 forskellige mere specifikke sportsgrene ikke ansås for omfattet af  

 begrebet undervisning i legemsøvelser.
Endvidere var der lagt  

 vægt på, at aktiviteten indebar et væsentligt element af  

 reel undervisning.
Undervisningen skulle således meddeles af en  

 lærer eller instruktør i henhold til et forud fastlagt program,  

 og undervisningen skulle have en vis intensitet.
Det var således ikke  

 tilstrækkeligt, at træningen alene gik ud på at instruere  

 om brugen af forskellige trænings- og motionsapparater.
 Styrelsen havde fundet, at de beskrevne aktiviteter i centret ikke havde  

 haft den fornødne intensitet, idet træningsudøverne ikke  

 blev ledt gennem hele træningsprogrammet af en instruktør, men  

 at der alene skete en introducerende vejledning i brugen af maskinerne og  

 derefter en ad hoc vejledning.
A's advokat havde over for Landsskatteretten nedlagt påstand om, at  

 der skulle ske momsfritagelse.
Han havde til støtte herfor bl.a.  

 anført, at motionscentret fra opstart i 1959 indtil Momsnævnets  

 afgørelse i 1995 havde været fritaget for moms.
Han havde videre  

 anført, at momspligten fra ændring af praksis i 1995 havde  

 medført en urimelig konkurrenceforvridning i forhold til de samme  

 aktiviteter udbudt af offentlige organer og foreninger, der var fritaget for  

 moms og fik tilskud.
Han havde gjort gældende, at det netop var for at  

 undgå denne konkurrenceforvridning, at momsdirektivet ikke blev fuldt  

 ud implementeret i 1978, jf. forarbejder til undervisningsbestemmelsen, hvor  

 skatteudvalget bl.a. efter en skrivelse fra motionscentret i november 1977  

 anså helsesport for at være undervisning.
Han havde hertil  

 anført, at momsdirektivets art. 13, litra i, om undervisning, var  

 snævrere end den tilsvarende danske momsbestemmelse, idet direktivet  

 var begrænset til offentligretlige organer.
Videre var anført,  

 at Momsnævnet i TfS 1983.826 traf afgørelse om momspligt ved  

 udlejning af sportsaktiviteter.
Denne afgørelse blev den 28. juni 1985  

 ændret under henvisning til både undervisnings- og  

 sportsbestemmelsen i momsloven.
Advokaten havde hertil anført, at i  

 perioden 1983-1985 var A ikke underlagt momspligt.
Advokaten havde endelig  

 anført, at under revisionen af momsloven i 1994, hvor bl.a. ordlyden i  

 undervisningsbestemmelsen blev ændret, var der i forarbejderne  

 anført, at der ikke var tale om ændring i praksis.
Helsesport  

 havde indtil da været omfattet af undervisningsbestemmelsen.
Han havde  

 endelig anført, at den indtil 1995 gældende praksis, hvorefter  

 helsesport var omfattet af momsfritagelsen, måtte anses for  

 stadfæstet af lovgivningsmagten i og med, at man ikke ved  

 lovændringen i 1994 gjorde op med den hidtil gældende praksis  

 på området.
Det klagende selskab havde anført, at styrelsens vurdering af, at  

 der ikke skete undervisning på helsecentrene, var ukorrekt.
Det var  

 hertil anført, at undervisning var en tovejs kommunikation, hvor  

 underviseren først viste en øvelse, hvorefter eleven  

 udførte øvelsen for herefter at blive rettet af underviseren  

 igen, hvis øvelsen var udført forkert.
Sådan  

 praktiseredes det i et helsecenter, i modsætning til en aerobicsal med  

 30-40 deltagere til musik på 100 decibel, og hvor der ikke kunne  

 gøres ophold i musikken for at rette på en elev, der  

 udførte en øvelse ukorrekt.
Det samme gjorde sig gældende  

 i et lokale med 20-40 spinningcykler.
Det var herefter fra det klagende  

 selskabs side gjort gældende, at undervisningsarbejdet for  

 helseinstruktørerne var betydeligt mere omfattende og krævede  

 større viden end til de øvrige aktiviteter, der i øvrigt  

 var momsfri undervisning i legemsøvelser.
For så vidt angik momslovens sportsbestemmelse i momslovens § 13,  

 stk. 1, nr. 5, havde advokaten anført, at denne ikke var ændret  

 lovmæssigt siden 1978, hvorfor han havde konstateret, at momsdirektivet  

 ikke var fuldt ud implementeret.
Det var først ved Momsnævnets  

 ændring af praksis i 1995, at der var pålagt momspligt på  

 motionscentre.
Han havde videre anført, at når ordlyden af  

 lovbestemmelsen ikke var uklar, kunne der ikke indfortolkes en  

 forudsætning efter momsdirektivets tekst.
Han havde endelig  

 anført, at eftersom en direktivtekst, der pålagde borgeren  

 momspligt, ikke var umiddelbar anvendelig, skulle der gives det klagende  

 selskab medhold i deres påstand.
 Endelig havde advokaten anført, at når den danske momslovs §  

 13, stk. 1, nr. 5, om sport skulle ændres i overensstemmelse med 6.  

 momsdirektivs bestemmelse herom, kunne lovgivningsmagten tage den urimelige  

 konkurrencesituation op, idet der var mulighed for at pålægge  

 offentlige organer momspligt efter momslovens § 3, stk. 2.
Told- og Skattestyrelsen havde indstillet afgørelsen  

 stadfæstet.
Styrelsen havde ikke anset det klagende selskabs  

 aktiviteter for at være undervisning omfattet af bestemmelsen i  

 momslovens § 13, stk. 1, nr. 3. Styrelsen havde for så vidt angik  

 momslovens § 13, stk. 1, nr. 5, anført, at Danmark havde en EU-retlig  

 forpligtelse til at fortolke momsloven i overensstemmelse med 6.  

 momsdirektiv.
Styrelsen havde videre anført, at ved ændringen af  

 momsloven i 1994 var der i forarbejderne til bestemmelsen henvist til  

 momsdirektivet, hvorefter det ifølge Styrelsens opfattelse måtte  

 have været lovgivers intentioner at implementere momsdirektivet,  

 medmindre andet særskilt blev anført.
Dette var f.eks.  

 tilfældet vedrørende momslovens § 13, stk. 1, nr. 3. Styrelsen  

 havde endelig anført, at momsfritagelserne i momsloven skulle  

 fortolkes indskrænkende jf.
EF-praksis.
 Landsskatteretten udtalte:
 I henhold til momslovens § 4 skulle der betales afgift af varer og  

 ydelser, der leveredes mod vederlag her i landet.
 I henhold til momslovens § 13, stk. 1, nr. 3,  blev dog følgende  

 varer og ydelser fritaget for afgift:
"Skoleundervisning og undervisning på videregående  

 uddannelsesinstitutioner, faglig uddannelse, herunder omskoling, og anden  

 undervisning, der har karakter af skolemæssig eller faglig  

 undervisning, samt levering af varer og ydelser med tilknytninger hertil.  

 Fritagelsen omfatter dog ikke kursusvirksomhed, der drives med gevinst for  

 øje, og som primært retter sig mod virksomheder og institutioner  

 mv." Landsskatteretten fandt i overensstemmelse med Told- og Skattestyrelsen,  

 at den beskrevne aktivitet i det klagende selskab ikke havde haft en  

 sådan karakter af undervisning i legemsøvelser, at aktiviteterne  

 var omfattet af fritagelsesbestemmelsen i momslovens § 13, stk. 1, nr. 3. Der  

 henvistes i øvrigt til Momsnævnets afgørelse i TfS  

 1996.127.
 Landsskatteretten udtalte videre:
 I henhold til momslovens § 13, stk. 1, nr. 5, skulle endvidere  

 følgende varer og ydelser fritages for afgift:
"Sportsaktiviteter og -arrangementer, herunder arrangementer, hvortil er  

 knyttet spil på totalisator eller anden lignende måde.  

 Fritagelsen omfatter dog ikke motorløb og arrangementer, hvor der  

 deltager professionelle sports- og idrætsudøvere, fodboldkampe  

 dog kun, når der deltager professionelle på begge hold." Fritagelsesbestemmelsen blev oprindeligt indsat i momslovens § 2, stk. 3,  

 litra e, ved lov om ændring af merværdiafgiftsloven af 10. maj  

 1978 (ændringer som følge af EF's 6. momsdirektiv).  

 Ifølge bemærkningerne til lovforslaget til bestemmelsen i § 2,  

 stk. 3, litra e, jf.
Folketingstidende 1977-78, Tillæg A, spalte 1597,  

 var der anført: "Sportsaktiviteter og sportsarrangementer undtages  

 efter punkt e for afgift". Det fremgik videre: "Der er også her tale om  

 regler, der svarer til de regler, der i dag er gældende for dette  

 område." I forbindelse med ændringerne i momsloven i 1994, jf. lov nr. 375 af  

 18. maj 1994, fik bestemmelsen sin nugældende ordlyd i momslovens § 13,  

 stk. 1, nr. 5.
Ifølge bemærkningerne til lovforslaget, jf.
Folketingstidende  

 1993-94, Tillæg A, spalte 4392, svarede bestemmelsen i momslovens § 13,  

 stk. 1, nr. 5, til § 2, stk. 3, litra e, i den tidligere gældende  

 momslov.
I bemærkningerne til lovforslaget var i øvrigt generelt  

 vedrørende fritagelsesbestemmelserne, jf.
Folketingstidende 1993-1994,  

 Tillæg A, spalte 4388, anført, at "Fritagelserne er fastsat i overensstemmelse med 6. momsdirektiv og svarer  

 til direktivets artikel 13 om afgiftsfritagelser i indlandet...." 6. momsdirektivs artikel 13 punkt A, nr. 1,litra m, havde følgende  

 ordlyd:
"visse former for tjenesteydelser i nær tilknytning til  

 udøvelsen af sport eller fysisk træning, der præsteres af  

 organer, som ikke arbejder med gevinst for øje, til fordel for  

 personer, der deltager i sport eller fysisk træning" 3 retsmedlemmer, herunder retsformanden, bemærkede, at  

 ændringerne af momsloven i såvel 1978 og 1994 efter udtrykkelig  

 tilkendegivelse herom var vedtaget med det formål at implementere 6.  

 Momsdirektiv i dansk lovgivning.
Disse retsmedlemmer bemærkede  

 endvidere, at danske myndigheder havde en pligt til at fortolke danske  

 lovbestemmelser i overensstemmelse med direktivbestemmelser.
Disse  

 retsmedlemmer fandt herefter, at ordlyden af momslovens § 13, stk. 1, nr. 5,  

 herunder "sportsaktiviteter" kunne og skulle fortolkes i overensstemmelse med  

 6. momsdirektivs bestemmelse, således at der alene kunne ske  

 momsfritagelse, såfremt der ikke blev arbejdet med gevinst for  

 øje.
Disse retsmedlemmer fandt derfor, at afgørelsen skulle  

 stadfæstes.
Et retsmedlem bemærkede, at hverken momslovens ordlyd eller  

 forarbejder fandtes at begrænse afgiftsfritagelsen efter momslovens §  

 13, stk. 1, nr. 5 (tidligere momslovs § 2, stk. 3, litra e), til alene at  

 omfatte organer, der ikke arbejdede med gevinst for øje.
Det skulle  

 hertil bemærkes, at i momslovens § 13, stk. 1, nr. 3, var der direkte i  

 ordlyden indsat en sådan afgrænsning for så vidt angik  

 kursusvirksomhed.
 Dette retsmedlem bemærkede videre, at et EU-direktiv ikke  

 umiddelbart kunne skabe pligter for en borger, hvorfor dette retsmedlem  

 fandt, at det klagende selskabs salg af adgang til at udøve  

 sportsaktiviteter var omfattet af fritagelsesbestemmelsen i momslovens § 13,  

 stk. 1, nr. 5.
 Der blev truffet afgørelse efter stemmeflertallet, og den  

 påklagede afgørelse blev stadfæstet i overensstemmelse  

 hermed.
