(Til rektorer og forstandere for  

 samtlige gymnasieskoler og hf-kurser) Ved den større skriftlige opgave i datalære på HF gælder følgende  

 præcisering af bekendtgørelsen og undervisningsvejledningen:
 - Kursisten vælger opgavens område; i samråd med læreren afgrænses emnet.  

 Alle områder af fagbekendtgørelsen er mulige som emneområde for den større  

 skriftlige opgave.
 - Det er læreren, der gennem sin vejledning og konkretisering af elevens  

 ønske om et bestemt emne medvirker til, at opgaven bliver indpasset i en  

 relevant faglig sammenhæng.
 - Forudsætningen for en lødig besvarelse er, at kursisten ud fra et  

 konkret grundlag (fx litteratur, virksomhedsbesøprogrammel) inden opgaveugens  

 start har erhvervet sig et grundlag af forudsætninger inden for det aftalte  

 emneområde.
 - Kursisten skal af læreren informeres om de formelle krav til  

 besvarelsens udformning: indholdsfortegnelse, noter, bilag, litteraturliste,  

 programdokumentation etc.
- Opgavens præcise ordlyd og emneafgrænsning må først kendes af kursisten  

 ved opgaveugens start.
Kursisten må heller ikke kende væsentlige  

 delspørgsmål.
- Formuleringen skal indsnævre det tidligere aftalte emne og må ikke kunne  

 misforstås, så kursisten kommer til at gå uden for eller udvide emnet.
En  

 passende opgaveformulering fylder typisk 1 A4-side, idet den skal vejlede  

 kursisten om de mere detaljerede krav, som ønskes honoreret i besvarelsen.  

 Det betyder, at opgaveformuleringen skal bygge videre på de retningslinier og  

 den emneafgrænsning, der indgik i vejledningsfasen, så eleven af  

 opgaveformuleringen tydeligt kan se, hvilke hovedafsnit besvarelsen skal  

 indeholde.
Samtidig må opgaveformuleringen dog ikke være så stram, at der  

 ikke levnes plads for elevens selvstændige bidrag.
 - Af bilagsmaterialet skal det fremgå, hvilket arbejdsgrundlag, der er  

 forudsat kendt af kursisten inden for det aftalte emneområde ved opgaveugens  

 start (fx hvilke programmoduler, der er udarbejdet på forhånd).
- Opgaveformuleringens krav til besvarelsens omfang skal stå i et rimeligt  

 forhold til tidsrammen på en uge.
Det er vigtigere, at kursisten demonstrerer  

 forståelse af principperne i den model, som danner udgangspunkt for opgaven,  

 end at der fx leveres et fuldt færdigt program.
 - I opgaveformuleringen (eller en kommentar til denne) skal det bemærkes,  

 hvis opgaven tænkes henvendt til en særlig målgruppe (fx et program til et  

 bestemt formål).
 - Læreren skal så vidt muligt sikre sig, at kursisten ved modtagelsen af  

 opgaven er klar over, hvad opgaven skal rumme for at opfylde kravene.
 - Besvarelsens omfang er typisk på 15 sider (A4, 1,5 linieafstand),  

 eksklusive bilag.
 - Hvis besvarelsen rummer programmering, skal programdelen typisk  

 indeholde følgende elementer:
 Det forudsættes, at det anvendte programmeringssprog er det under den  

 grundlæggende del af undervisningen anvendte sprog (eventuelt en variant af  

 dette). Kun hvis ganske særlige grunde taler for det, kan læreren godkende,  

 at denne hovedregel afviges.
 En god besvarelse afspejler den indbyggede progression i  

 opgaveformuleringen og rummer typisk følgende niveuaer:
 - en redegørelse, som kendetegnes ved, at den viser kursistens grad af  

 forståelse og overblik.
 - en analyse, som viser kursistens evne til at fremhæve og udskille  

 væsentlige (del)problemer, som fører videre til eller er vigtige for  

 besvarelsens konklusion.
- en vurdering, som demonstrerer, i hvilket omfang kursisten evner - at sætte opgaven i relation til besvarelsens konklusioner, - at påpege problemer eller begrænsninger i løsningen/besvarelsen, - at perspektivere.
OM BESVARELSEN - følger opgaveformuleringen.
 - viser progression (redegørelse/analyse/vurdering).
 - rummer en logisk struktur, der afspejler, hvorledes kursisten har grebet  

 opgaveformuleringen an.
 - viser kursistens evne til at argumentere og konkludere.
 - også har den formelle side i orden (noter, litteratur osv).
 - rummer kursistens egne vurderinger.
Hvis opgaven indeholder en PROGRAMDEL gælder det, at den - skal have en klar og velbeskrevet struktur.
 - skal rumme en personligt præget dokumentation.
 - skal relatere til opgavebesvarelsens tekstdel.
 - skal have en passende brugervejledning (man kan i denne forbindelse fx  

 anvende skærmdumps).
 - skal være vedlagt kommenterede eksempler på testkørsler.
 Der henvises i øvrigt til følgende generelle bestemmelser:
- HF-bekendtgørelsen par. 17, (RS 01-02) - Undervisningsvejledning i datalære på HF 12.6.84, (RS 02-29) - Medd. vedr. den større skriftlige opgav2) Endvidere findes der en række kommentarer til 2. årsopgaven i  

 datalærerforeningens medlemsblade.
Specielt kan nævnes følgende numre: 6/84  

 (eksempler på titler), 10/85 (censorkommentarer), 11/85 (opgavetitler), 12/85  

 (erfaringer og gode råd fra censorerne), 15/86 (statistik).
 P.m.v.
 e.b.
