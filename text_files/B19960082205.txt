 I medfør af udlændingelovens § 42 a, stk. 1, 4. pkt., jf.
lovbekendtgørelse nr. 562 af 30. juni 1995 som ændret ved bl.a. lov nr. 290 af 24. april 1996, fastsættes:
§ 1.  Har en udlænding tilstrækkelige midler hertil,  

 kan Udlændingestyrelsen pålægge udlændingen at betale udgifterne til  

 udlændingens underhold som asylansøger, jf. udlændingelovens § 42 a, stk. 1,  

 3. pkt.
Et pålæg om betaling er tillagt udpantningsret, jf. udlændingelovens  

 § 42 a, stk. 1, 5. pkt.
 § 2.  Betalingen udgør 126 kr. pr. døgn for  

 udlændinge, der er fyldt 14 år, og 88 kr. pr. døgn for udlændinge under 14  

 år.
 Stk. 2.  En udlænding kan pålægges at betale for højst  

 90 døgns ophold.
 § 3.  Bekendtgørelsen træder i kraft den 1. oktober  

 1996.
