Ankestyrelsens principafgørelse 167-10 om hjælpemidler - creme - udtømmende opregning Resume:
 Der kunne ikke ydes støtte til dækning af udgifter til make-up creme til en kvinde, der led af vitiligo, en lidelse med hvide pletter på en udstrakt del af hudoverfladen.
Efter hjælpemiddelbekendtgørelsens § 8 kan der ydes støtte til hudpræparater til at skjule stærkt skæmmende modermærker og ardannelser på hoved og hals.
Ankestyrelsen antog, at der med en så præcis afgrænsning af middel, formål og personkreds måtte være gjort udtømmende op med, hvilke tilfælde der kan støttes.
 Love:
Lov om social service - lovbekendtgørelse nr. 941 af 1. oktober 2009 - § 113 Bekendtgørelser:
Socialministeriets bekendtgørelse nr. 987 af 6. august 2007 om hjælp til anskaffelse af hjælpemidler og forbrugsgoder efter serviceloven - § 8 Afgørelse:
Afgørelse i din sag om hjælp til make up creme som hjælpemiddel/ forbrugsgode Ankestyrelsen har i møde truffet afgørelse i din sag om afklaring af om hjælpemiddelbekendtgørelsens § 8 indeholder en udtømmende opregning af de lidelser, der kan begrundende støtte til hudpræparater.
Resultatet er  Du har ikke ret til dækning af udgifterne til make up creme Hjælpemiddelbekendtgørelsens § 8 indeholder således en udtømmende opregning af de lidelser, der kan begrundende støtte til hudpræparater med kosmetisk formål.
 Vi er således kommet til samme resultat som Det Sociale Nævn i Statsforvaltningen V.
Begrundelsen for afgørelsen Det fremgår af hjælpemiddelbekendtgørelsens § 8, at der kan ydes støtte til hudpræparater til at skjule stærkt skæmmende modermærker og ardannelser på hoved og hals.
 Vi har lagt vægt på, at du lider af vitiligo, med hvide pletter på en udstrakt del af hudoverfladen.
 Vi har endvidere lagt vægt på, at der med en så præcis afgrænsning af middel, formål og personkreds må antages at være gjort udtømmende op med hvilke tilfælde, der kan støttes.
Bemærkninger til klagen Du har oplyst, at vitiligo er lige så stærkt skæmmende som modermærker og ardannelser.
 Vi henviser til vores begrundelse, hvorefter det er afgørende om lidelsen er omfattet af formuleringen i bekendtgørelsen.
Oplysninger i sagen Vi har afgjort sagen på grundlag af:
 De oplysninger, som forelå da Det Sociale Nævn V traf afgørelse i sagen  Det Sociale Nævns afgørelse af 23. oktober 2009  Klagen til Ankestyrelsen af 2. november 2009  Det Sociale Nævns genvurdering Kommunens afgørelse af 16. april 2009:
 Afslag på hjælp til make up creme.
 Nævnets afgørelse af 23. oktober 2009:
 Ikke længere ret til økonomisk hjælp til makeup creme efter § 112.
 Nævnet har begrundet afgørelsen med, at bekendtgørelsens regler om cremer er en undtagelsesbestemmelse, der udtømmende angiver i hvilke situationer, der kan gives støtte til cremer, jf. principperne i O-48-95.
 Anke ved NN af 2. november 2009:
 Vitiligo er lige så stærkt skæmmende som modermærker og ardannelser.
 Nævnets genvurdering af 15. december 2009:
 Henviser til sin begrundelse.
