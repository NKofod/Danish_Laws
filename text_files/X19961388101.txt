 Fredag den 8. november 1996 afholdtes møde i Ankenævnet for Fisk og  

 Fiskevarer til behandling af en af S.C.Invest ApS indgiven anke af 21.  

 august 1996 over en af Fiskeriinspektoratet i Randers truffen afgørelse af 6.  

 august 1996, hvorefter et antal partier fiskevarer blev erklæret uegnet til  

 menneskeføde og henvist til tilvirkning i destruktionsanstalt eller lignende,  

 jf. § 3, stk. 2, litra a og b, jf. stk. 3, jf. § 2, stk. 6, i lbk. nr. 649 af  

 4. august 1993 om kvalitetskontrol med fisk og fiskevarer.
Hvad angår to pallenumre (02318 og 02320) opfylder disse ikke  

 Fiskeriministeriets bekendtgørelse nr. 324 af 28. april 1994 om mærkning af  

 fisk og fiskevarer, hvorfor disse med henvisning til § 3, stk. 2, litra b i  

 lbk. nr. 649 af 4. august 1993 blev tilbageholdt og evt. først ville kunne  

 frigives, når der forelå fyldestgørende dokumentation, hvoraf partiernes  

 producentnavn, oprindelsessted, varebetegnelse, varesammensætning,  

 nettoindhold og holdbarhedsdato fremgik, samt en bekræftelse fra producenten  

 på disse oplysninger.
Desuden ville der inden en evt. frigivelse blive  

 udtaget yderligere prøver til bakteriologisk undersøgelse.
Den 13. juni 1996 har Fiskeriinspektoratet i Randers under tilsyn hos  

 Frysehus Nord I/S, Vester Hassing, Vodskov kunnet konstatere, at der henstod  

 flere partier fiskevarer tilhørende S.C.Invest ApS.
Partierne skulle i alt  

 udgøre 21.243,50 kg.
 Ved gennemgang af partierne kunne kontrollen visuelt konstatere, at flere  

 af partierne ikke var egnet til menneskelig konsum.
 Fiskerikontrollen kunne under gennemgangen af partierne ikke finde  

 sammenhæng mellem frysehusets lagerliste og de på lageret værende varer.  

 Henset hertil udtog kontrollen prøver jævnt fordelt over hele partiet med  

 henblik på kvalitetsbedømmelse.
Ved kvalitetsbedømmelsen var det ikke muligt at identificere de  

 forskellige partier grundet manglende mærkning.
Enkelte af partierne var  

 påført mærkning, men disse oplysninger forekom af tvivlsom karakter, idet  

 mærkningen var påført engrosemballagen, som for størsteparten var  

 genbrugsemballage.
 På grund af ovennævnte kvalitetsbedømmelse og mangelfulde behandling må  

 patierne undtaget pallenumre 02318 og 02320 anses som utjenlige til  

 menneskeføde.
 Hvad angår de nævnte pallenumre 02318 og 02320 anmodede fiskerikontrollen  

 S.C.Invest ApS med skrivelse af 31. juli 1996 om inden den 5. august 1996 at  

 modtage en fyldestgørende redegørelse med hensyn til producentnavn,  

 oprindelsessted, varebetegnelse, varesammensætning, nettoindhold og  

 holdbarhedsdato, hvilket imidlertid ikke skete inden for den anførte frist,  

 hvorfor partierne blev erklæret utjenlige til menneskeføde jf. § 3, stk. 2.  

 litra b, i lbk. nr. 649 af 4. august 1993.
 Den 21. august 1996 ankede S.C.Invest ApS sagen med den  

 begrundelse, at alle relevante oplysninger vedr. produktion og tidspunkter  

 m.v. for de nævnte pallenumre nu var fremskaffet.
Medio september 1996 blev produkterne undersøgt mikrobiologisk, der som  

 resultat gav, at det ene pallenummer 02320 skulle kasseres på grund af  

 uacceptabel mikrobiologisk kvalitet.
Det andet nummer fandtes acceptabel i  

 mikrobiologisk henseende.
 S.C.Invest ApS var ikke repræsenteret ved mødet.
