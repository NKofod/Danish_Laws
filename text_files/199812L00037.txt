Fremsat den 8. oktober 1998 af  

 skatteministeren (Ole Stavad) Forslag til Lov om ændring og om ophævelse af  

lov om godtgørelse  

 vedrørende erhvervsvirksomheders udgifter  

 til administration af skatter og afgifter § 1 I lov nr. 893 af 21. december 1991 om  

 godtgørelse vedrørende erhvervsvirksomheders udgifter til  

 administration af skatter og afgifter, som ændret ved § 6 i lov  

 nr. 1115 af 22. december 1993 og § 22 i lov nr. 1219 af 27. december  

 1996, foretages følgende ændringer:
 1. I § 1, stk. 1, 1. pkt., ændres  

 "6.000 kr." til: "3.000 kr.".
 2. I § 1, stk. 1, 2. pkt., ændres  

 "2.000 kr." til: "1.000 kr.".
 3. I § 1, stk. 2, 1. pkt., ændres "2,5  

 pct." til: "1,25 pct.".
§ 2 Lov nr. 893 af 21. december 1991 om godtgørelse vedrørende  

 erhvervsvirksomheders udgifter til administration af skatter og afgifter  

 ophæves.
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning for indkomståret 1999.
 Stk. 3. § 2 har virkning fra og med indkomståret  

 2000.
Bemærkninger til lovforslaget Almindelige bemærkninger Godtgørelse vedrørende erhvervsvirksomheders  

 udgifter til administration af skatter og afgifter  

 (administrationsgodtgørelse) gives til personligt ejede virksomheder  

 med under 3 ansatte.
Godtgørelsen udgør 6.000 kr.,  

 såfremt der ikke er nogen ansatte, og nedtrappes med 2.000 kr. for hver  

 fuldtidsansat (beregnet på grundlag af virksomhedens ATP-bidrag). Ved 3  

 ansatte bortfalder godtgørelsen.
Godtgørelsen kan desuden  

 højst udgøre 2,5 pct. af den skattepligtiges overskud af  

 selvstændig erhvervsvirksomhed med tillæg af lønudgifter.  

 Godtgørelsen medregnes i modtagerens skattepligtige indkomst og  

 modregnes i slutskatten.
Lov om godtgørelse vedrørende  

 erhvervsvirksomheders udgifter til administration af skatter og afgifter  

 indførtes i 1991 i forbindelse med afskaffelsen af ambi en.
Samtidig  

 med indførelsen af ambi en indførtes en kompensation til  

 arbejdsgiverne for udgifter til ATP og arbejdsskadeforsikring.  

 Selvstændige uden ansatte fik med denne ordning ikke kompensation for  

 den selvstændiges egen arbejdsindsats, og der indførtes derfor  

 en moderationsordning under ambi en, der til en vis grad kompenserede  

 herfor.
Med ambi ens ophævelse bortfaldt  

 moderationsordningen, og administrationsgodtgørelsen indførtes  

 som erstatning.
Som begrundelse for at indføre  

 administrationsgodtgørelsen anførtes det, at "den byrde og  

 de udgifter, som er forbundet med udarbejdelse af skatte- og  

 afgiftsregnskaber, ofte er forholdsmæssigt langt mere tyngende for  

 små virksomheder end for de større virksomheder".
Det er uhensigtsmæssigt, at  

 administrationsgodtgørelsen aftrappes med antallet af ansatte, idet  

 den administrative belastning må formodes at øges med antallet  

 af ansatte, ligesom godtgørelsen ikke ydes til virksomheder, der  

 drives i selskabsform.
Det har derfor flere gange været overvejet at  

 omlægge eller ophæve administrationsgodtgørelsen.
Erhvervsministeriet har nu udviklet et  

 erhvervsservicetilbud, der giver især mindre virksomheder mulighed for  

 at overdrage en større del af de administrative opgaver, der er  

 forbundet med indberetninger og indbetalinger til det offentlige, til  

 eksterne serviceleverandører.
For at sikre den volumen i ordningen,  

 der er nødvendig for at udnytte stordriftsfordelene, ønsker  

 Erhvervsministeriet at yde en introduktionsrabat til virksomhederne i de  

 første år.
Erhvervsservicetilbudet forventes lanceret medio  

 1999, og introduktionsrabatten vil blive givet frem til udgangen af 2001.
Det er derfor fundet hensigtsmæssigt at ophæve  

 administrationsgodtgørelsen og anvende provenuet herfra til at  

 finansiere introduktionsrabatten.
Da erhvervsservicetilbudet først  

 lanceres medio 1999, ophæves godtgørelsen kun delvis i 1999.  

 Eftersom lovforslaget i givet fald først kan vedtages, efter  

 forskudsregistreringen for 1999 er startet, vil forskudsopgørelserne  

 for de selvstændige, der modtager administrationsgodtgørelse,  

 være ukorrekte.
Der skal dog herved henses til, at beløbene er  

 forholdsvis beskedne, samt den usikkerhed, der normalt er om  

 selvstændiges årsindkomst.
 Lovforslaget indebærer, at satserne halveres i 1999  

 og administrationsgodtgørelsen bortfalder helt fra og med år  

 2000.
Provenumæssige konsekvenser Administrationsgodtgørelsen udbetales til ca.  

 195.000 personer, der driver selvstændig erhvervsvirksomhed, og den  

 samlede godtgørelse er ca. 600 mill.kr. årligt.  

 Godtgørelsen er en statslig udgift, der udbetales ved modregning i  

 slutskatten.
Den er skattepligtig, og nettoudgiften udgør årligt  

 ca. 300 mill.kr.
Forslaget om at halvere administrationsgodtgørelsen  

 i 1999 skønnes at medføre en nettoprovenugevinst på ca.  

 150 mill.kr. for stat og kommuner i alt.
Merprovenuet for staten  

 skønnes at udgøre ca. 250 mill.kr. sammensat af en reduktion af  

 godtgørelsen på ca. 300 mill.kr. og reduceret indkomstskat  

 på ca. 50 mill.kr.
Kommunerne får et provenutab på ca. 100  

 mill.kr. som følge af den mindre kommuneskat af den reducerede  

 godtgørelse.
Fra og med 2000 ophæves  

 administrationsgodtgørelsen, hvilket skønnes at medføre  

 en årlig nettoprovenugevinst på ca. 300 mill.kr. for stat og  

 kommuner tilsammen.
Statens nettoprovenu er på ca. 500 mill.kr. i kraft  

 af bortfaldet af godtgørelsen på 600 mill.kr. og reduceret  

 indkomstskat på 100 mill.kr.
Kommunernes provenutab er på ca. 200  

 mill.kr.
Halveringen af administrationsgodtgørelsen i 1999  

 vil ikke kunne nå at blive indregnet i den automatiske  

 forskudsregistrering for 1999, hvilket medfører, at  

 finansårsvirkningen for 1999 kun bliver beskeden.
Hovedparten af  

 merprovenuet vil udløses som restskatter eller lavere overskydende  

 skatter i finansåret 2000. Finansårsvirkningen i 2000 vil omfatte  

 det statslige merprovenu vedrørende 1999 på ca. 250 mill.kr., og  

 nettoprovenuet på ca. 300 mill.kr. ved den fulde afskaffelse af  

 administrationsgodtgørelse i 2000, i alt ca. 550 mill.kr.
 I nedenstående tabel er ud fra lovmodelberegninger  

 vist, hvordan godtgørelsen efter gældende regler er fordelt  

 efter størrelse, og efter om modtageren af godtgørelsen har  

 ansatte eller ej.
Ca. 18 pct. af modtagerne af  

 administrationsgodtgørelsen modtager den maksimale godtgørelse  

 på 6.000 kr.
Gruppen modtager ca. 215 mill.kr., svarende til godt en  

 tredjedel af den samlede godtgørelse.
Ca. 85 pct. af den samlede  

 godtgørelse udbetales til selvstændigt erhvervsdrivende uden  

 ansatte, samt til personer, der ikke har driften af virksomheden som  

 hovederhverv.
 Tabel 1.	Administrationsgodtgørelse fordelt efter  

 størrelse. 1996.
Administrationgodtgørelse Alle Heraf uden ansatte Antal modtagere 1.000 Gns. godtgørelse Kr.
Samlet godtgørelse Mill.
Kr.
Antal modtagere 1000 Gns. godtgørelse Kr.
Samlet godtgørelse Mill.
Kr.
 Kr        ..
 Under 1.000    ..
45 460 20 11 500 5 1.001 - 3.000 60 2.020 120 30 2.115 65 3.001 - 5.999 55 4.315 245 40 4.515 180 6000 35 6.000 215 34 6.000 205 I alt   .
195 3.070 600 115 3.930 455 Anm.:	Lovmodelberegninger på basis af en  

 stikprøve på ca. 3 pct. af befolkningen. 1996.
 Erhvervsøkonomiske konsekvenser.
Ophævelsen af administrationsgodtgørelsen  

 betyder umiddelbart et økonmomisk tab for virksomhederne svarende til  

 provenugevinsten ved ophævelsen af administrationsgodtgørelsen.  

 Provenuet fra ophævelsen af administrationsgodtgørelsen anvendes  

 imidlertid til at finansiere en introduktionsrabat til Erhvervsministeriets  

 erhvervsservicetilbud, der giver især mindre virksomheder mulighed for  

 at overdrage en større del af de administrative opgaver til eksterne  

 serviceleverandører.
Introduktionsrabatten vil blive givet indtil  

 udgangen af 2001.
I tabellen nedenfor er angivet det umiddelbare tab for  

 erhvervene, der følger af afskaffelsen af  

 administrationsgodtgørelsen.
Tabet er beregnet som nettoværdien  

 efter skat af administrationsgodtgørelsen.
 Tabel 2.	Umiddelbar tab ved fuld ophævelse af  

 administrationsgodtgørelsen fordelt på erhvervsgrupper.
Antal personer Gns.
tab Samlet tab 1.000 Kr.
 Mill.kr.
Virksomhed er hovederhverv Landbrug og fiskeri m.v.    . ..
40 2.030 82 Fremstillingsvirksomhed ...
10 1.740 15 Bygge- og anlægsvirksomhed...
10 1.820 22 Handel     ...    .
20 1.655 35 Hotel, restauration og transport.
15 1.810 26 Liberale erhverv     ..
45 1.800 75 Uoplyst 5 1.990 10 Hovederhverv i alt 140 1.915 265 Ikke hovederhverv Topledere og andre funktionærer  

 ..
15 870 13 Andre lønmodtagere 20 650 12 Ude af erhverv (pensionister m.v.)         ..
20 520 10 Ikke hovederhverv i alt        ..   .
55 660 35 I alt          ..
195 1.535 300 Anm.:	Lovmodelberegninger på basis af en  

 stikprøve på ca. 3 pct. af befolkningen. 1996.
Selvstændigt erhvervsdrivende indenfor  

 liberale erhverv mister ca. 75 mill.kr., mens selvstændige indenfor de  

 primære erhverv mister godt 80 mill.kr.
De to grupper tegner sig  

 tilsammen for ca. 1/2 af det samlede tab.
Det gennemsnitlige tab pr. modtager  

 er ca. 1.900 kr.
 Personer, der ikke har drift af virksomhed som  

 hovederhverv, mister 35 mill.kr. eller gennemsnitligt ca. 660 kr. pr.  

 modtager.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Forslaget skønnes ikke at have EU-retlige  

 aspekter.
Administrative konsekvenser for det offentlige Lovforslaget skønnes at medføre  

 engangsudgifter for Told og Skat på 60.000 kr., som i det  

 væsentligste afholdes i 1999. Dette beløb dækker  

 systemtilretninger vedr. selvangivelserne for 1999 samt  

 forskudsopgørelser og selvangivelser for kommende år.  

 Såfremt de selvstændige, der berøres, ønsker en ny  

 forskudsopgørelse i løbet af 1999, kan denne laves manuelt ved  

 at indtaste det halverede beløb for  

 administrationsgodtgørelse.
Administrative konsekvenser for erhvervslivet Forslaget skønnes ikke at have administrative  

 konsekvenser for erhvervslivet.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
 Nettoprovenugevinst på ca. 150 mio. kr. i 1999 og ca. 300 mio. kr.  

 årligt fra og med 2000.
 For staten bliver der tale om en nettoprovenugevinst på ca. 250 mio.  

 kr. i 1999 og ca. 500 mio. kr. årligt fra og med 2000. For amter og  

 kommuner medfører forslaget et mindreprovenu på ca. 100 mio. kr.  

 i 1999 og ca. 200 mio. kr. årligt fra og med 2000.
 Finansårsvirkning:
 Ingen nævneværdig virkning i 1999. I 2000 vil  

 finansårsvirkningen udgøre et nettomerprovenu for staten  

 på ca. 550 mio. kr.
 Udgifter på Erhvervsministeriets område svarende  

 til nettomerprovenuet til finansiering af en introduktionsrabat til  

 Erhvervsministeriets erhvervsservicetilbud.
Administrative konsekvenser for stat, amter og  

 kommuner Ingen Engangsudgifter på ca. 60.000 kr. i 1999 til  

 systemtilretninger Økonomiske konsekvenser for  

 erhvervslivet Provenuet fra ophævelsen af  

 administrationsgodtgørelsen anvendes til finansiering af en  

 introduktionsrabat til Erhvervsministeriets  

 erhvervsservicetilbud.
Ca. 195.000 fortrinsvis små virksomheder mister ca. 150  

 mio. kr. netto i 1999 og ca. 300 mio. kr. årligt fra og med  

 2000 Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Ingen Bemærkninger til de enkelte  

 bestemmelser Til § 1 Bestemmelsen betyder, at satserne for  

 administrationsgodtgørelse halveres tillige med maksimumbeløbet  

 i forhold til virksomhedens overskud.
Til § 2 Bestemmelsen ophæver loven om  

 administrationsgodtgørelse.
Til § 3 Det foreslås, at halveringen af satserne skal have  

 virkning for indkomståret 1999, samt at ophævelsen skal have  

 virkning fra og med indkomståret 2000.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 893 af 21. december 1991 om godtgørelse vedrørende  

 erhvervsvirksomheders udgifter til administration af skatter og afgifter, som  

 ændret ved § 6 i lov nr. 1115 af 22. december 1993 og § 22 i  

 lov nr. 1219 af 27. december 1996, foretages følgende  

 ændringer:
 1. I § 1, stk. 1, 1. pkt., ændres  

 "6.000 kr." til: "3.000 kr.".
 2. I § 1, stk. 1, 2. pkt., ændres  

 "2.000 kr." til: "1.000 kr.".
§ 1. Til skattepligtige personer, der driver selvstændig  

 erhvervsvirksomhed, som i overvejende grad er afgiftspligtig efter momsloven  

 eller lov om afgift af lønsum m.v., kan der ydes en årlig  

 godtgørelse på 6.000 kr., hvis den pågældende ikke  

 har nogen ansatte.
Hvis den pågældende har ansatte,  

 nedsættes godtgørelsen med 2.000 kr. ganget med antallet af  

 fuldtidsbeskæftigede ansatte i virksomheden.
Hvis den  

 pågældende driver flere virksomheder, afhænger  

 nedsættelsen af det samlede antal fuldtidsbeskæftigede ansatte i  

 virksomhederne.
For virksomheder med ansatte sker beregningen på  

 grundlag af virksomhedens ATP-bidrag i det pågældende  

 indkomstår.
 3. I § 1, stk. 2, 1. pkt., ændres "2,5  

 pct." til: "1,25 pct.".
 Stk. 2. Godtgørelsen kan ikke overstige 2,5 pct. af den  

 skattepligtiges overskud af selvstændig erhvervsvirksomhed i  

 indkomståret opgjort efter reglerne i § 4, stk. 1, i lov om  

 investeringsfonds med tillæg af udgifter til løn, som er  

 A-indkomst for modtageren efter § 43, stk. 1, i lov om  

 opkrævning af indkomstskat for personer m.v. (kildeskat).  

 Godtgørelse efter denne lov og indtægtsførte  

 henlæggelser efter virksomhedsskattelovens § 22 b medregnes ikke  

 ved opgørelsen.
