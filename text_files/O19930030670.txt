Resumé A klagede til tilsynsrådet for Z Amt over et forslag om  

 nedlæggelse af en skole.
A gjorde gældende, at kommunen ikke havde fulgt den  

 fremgangsmåde, der var fastsat i § 22, stk. 5, i folkeskoleloven.
Ifølge  

 denne  

 bestemmelse skal sager om skolenedlæggelse behandles efter bestemmelsen om  

 procedure for vedtagelse af lokalplaner i henhold til den dagældende lov om  

 kommuneplanlægning.
Efter A's opfattelse indebar henvisningen til  

 kommuneplanloven, at også § 23 i kommuneplanloven om individuel underretning  

 fandt anvendelse, hvorefter der burde være givet individuel underretning til  

 forældrene til børn i den pågældende skole.
Tilsynsrådet fandt imidlertid, at  

 byrådet med rimelighed havde kunnet lægge Undervisningsministeriets  

 vejledning  

 om proceduren ved en skolenedlæggelse til grund, hvorefter folkeskolelovens §  

 22, stk. 5, ikke omfattede en henvisning til § 23 i kommuneplanloven.
 A klagede til ombudsmanden over, at Undervisningsministeriets  

 vejledning ikke indeholdt henvisning til § 23 i kommuneplanloven.  

 Ombudsmanden  

 udtalte, at § 22, stk. 5, i folkeskoleloven generelt henviste til proceduren  

 for lokalplaner og dermed også omfattede § 23 i kommuneplanloven om  

 individuel  

 underretning.
Forarbejderne gav ingen nærmere vejledning om, hvorledes  

 bestemmelsen skulle forstås, hvorfor ombudsmanden på denne baggrund ikke  

 fandt  

 anledning til at kritisere den af ministeriet i vejledningen anlagte  

 fortolkning.
Ombudsmanden gjorde imidlertid ministeriet opmærksom på, at der  

 kunne være behov for ved en kommende revision af loven at søge  

 folkeskolelovens  

 § 22 tydeliggjort.(J. nr. 1991-452-710).
 Fortolkning af folkeskolelovens høringsbestemmelser i  

 forbindelse med skolenedlæggelse.
 Skolebestyrelsen A klagede  

 til mig over, at Undervisningsministeriets vejledning om proceduren ved en  

 skolenedlæggelse ikke indeholdt henvisning til § 23 i kommunalplanloven om  

 individuel underretning.
Af sagens akter fremgik det,  

 at X Byråd på et møde den 19. november 1990 vedtog et forslag om nedlæggelse  

 af  

 Y-skolen.
Det fremgik af dagsordenen for mødet, at det forudsattes, at  

 forslaget blev distribueret gennem skolerne til samtlige hjem med skolebørn i  

 Y-by.
X Byråd traf endelig afgørelse om nedlæggelse af Y-skolen på et møde  

 den  

 4. marts 1992.
Skolebestyrelsen rettede  

 henvendelse til Tilsynsrådet for Z Amt i skrivelser af 17. februar, 20.  

 februar  

 og 3. marts 1991 om forslaget.
Skolebestyrelsen gjorde gældende, at kommunen  

 ikke havde fulgt den fremgangsmåde, der er fastsat i § 22, stk. 5, i  

 folkeskoleloven om nedlæggelse af skoler.
Ifølge denne bestemmelse skal sager  

 om skolenedlæggelse behandles efter bestemmelsen om procedure for vedtagelse  

 af  

 lokalplaner i henhold til den dagældende lov om kommuneplanlægning.
Efter  

 skolebestyrelsens opfattelse indebar henvisningen i § 22, stk. 5, til  

 kommuneplanloven, at også § 23 i kommuneplanloven om individuel underretning  

 til bl.a. ejere og lejere i ejendomme, der er omfattet af et  

 lokalplanforslag,  

 eller for hvem planen har væsentlig betydning, finder anvendelse.
Bestyrelsen  

 fandt, at bestemmelsen i folkeskolelovens § 22, stk. 5, måtte forstås  

 således,  

 at der skulle gives individuel underretning til forældrene til børn i den  

 skole, der påtænktes nedlagt.
 I skrivelse af 8. marts 1992  

 udtalte byrådet efter anmodning fra tilsynsrådet bl.a. følgende:
 "...
 3. Undervisningsministeriets  

 vejledning af 14.11.1989 henviser ikke til bestemmelsen i paragraf 23 i  

 kommuneplanloven om individuelle underretninger.
 ...
 Undervisningsministeriet,  

 folkeskoleafdelingens juridiske kontor, ved (...) har den 27.2.1991  

 telefonisk  

 bekræftet, at det er ministeriets opfattelse, at folkeskolelovens paragraf  

 22,  

 stk. 5, ikke omfatter en henvisning til paragraf 23 i kommuneplanloven,  

 hvorfor  

 ministeriets vejledning da heller ikke omfatter en henvisning til denne  

 bestemmelse om individuelle underretninger.
 4. ... (kommunen) er enig med  

 undervisningsministeriet i den ovenfor under pkt. 3 nævnte opfattelse.
 ...
 5. Det kan i øvrigt oplyses,  

 at kommunen lod trykke et særtryk på 1400 eksemplarer af Forslaget af  

 19.11.1990  

 og lod skolevæsenet foretage en fordeling heraf, således at samtlige forældre  

 med skolesøgende børn i (Y-by) og (K-by) via deres børn modtog et eksemplar  

 af  

 nedlæggelsesforslaget.
 Den foreliggende klage  

 udspringer af, at nogle børn har glemt at aflevere forslaget til deres  

 forældre.
..." I forbindelse med en  

 forelæggelse af ovennævnte skrivelse fra X Byråd for skolebestyrelsen blev  

 det  

 i skrivelse af 17. marts 1991 af B på forældrenes vegne bl.a. anført, at i  

 hvert fald én klasse ikke fik udleveret forslag til aflevering i hjemmet.
 Tilsynsrådet traf afgørelse i  

 skrivelse af 22. marts 1991. Tilsynsrådet anførte bl.a.:
"Tilsynsrådet har  

 noteret sig, at Undervisningsministeriet, folkeskoleafdelingens juridiske  

 kontor har givet udtryk for, at det er ministeriets opfattelse af  

 folkeskolelovens § 22, stk. 5, ikke omfatter en henvisning til § 23 i  

 kommuneplanloven, samt at ministeriets vejledning er udformet i  

 overensstemmelse hermed.
Tilsynsrådet finder ikke, at skulle tage stilling  

 til,  

 hvorvidt ministeriets vejledning er i overensstemmelse med ministeriets  

 lovgivning.
Efter tilsynsrådets opfattelse har byrådet med rimelighed ved sin  

 behandling af sagen kunnet lægge vejledningen til grund og tilsynsrådet  

 finder  

 ikke grundlag for at statuere, at den af byrådet anvendte procedure (der ved  

 udsendelse af materialet til berørte skolebørn for så vidt angår individuel  

 underretning langt overstiger vejledningens minimumskrav) har været klart  

 ulovlig." Skolebestyrelsen klagede til  

 mig over, at Undervisningsministeriets vejledning ikke indeholder henvisning  

 til § 23 i kommuneplanloven.
 I en udtalelse af 1. juli  

 1991 uddybede Undervisningsministeriet baggrunden for ministeriets vejledning  

 nr. 159 af 14. november 1989.
"Ved affattelsen af  

 vejledningen indgik det i ministeriets overvejelser, om der var anledning til  

 at medtage bestemmelsen i kommuneplanlovens § 23 om underretning af brugere  

 og  

 lejere.
Det var imidlertid ministeriets opfattelse, at der ikke var den  

 fornødne parallellitet imellem på den ene side forældre med børn i en skole,  

 der er besluttet nedlagt og på den anden side ejere, lejere og brugere af  

 ejendomme, der er omfattet af en lokalplan.
Det var ved denne vurdering  

 bl.a. afgørende for ministeriet, at kommuneplanlovens § 23 angiver  

 adresseløse  

 forsendelser som en mulig fremgangsmåde, hvilket indicerer, at kredsen af  

 høringsberettigede borgere kan afgrænses geografisk.
Noget tilsvarende ville  

 ikke være muligt ved skolenedlæggelser, fordi den stigende anvendelse af frit  

 skolevalg betyder, at forældrene kan være bosat mange forskellige steder i en  

 kommune.
 Hertil kommer de ikke  

 uvæsentlige administrative vanskeligheder og økonomiske merudgifter ved  

 opfyldelse af bestemmelsen i § 23 stk. 1, nr. 2 om underretning af brugere af  

 ejendomme uden for planens gyldighedsområde, idet denne bestemmelse i en sag  

 om  

 nedlæggelse af en eller flere skoler ofte vil medføre pligt til underretning  

 af  

 alle kommunens borgere.
 Da der endvidere er en  

 særbestemmelse i folkeskolelovens §  

 39 a,  

 stk. 2, nr. 3 om høring af skolebestyrelsen, som hovedsagelig opfylder samme  

 formål som kommuneplanlovens § 23, fandt ministeriet ikke efter en samlet  

 vurdering anledning til at medtage bestemmelser om høring af ejere, brugere  

 og  

 lejere mv. i vejledningen.
..." I min afsluttende skrivelse til  

 A udtalte jeg følgende:
 "Bekendtgørelse af lov  

 om folkeskolen nr. 524 af 10. juli 1990 - folkeskoleloven - § 22 har følgende  

 ordlyd:
"  

  

 § 22.  

  

 Ændringer i kommunens skolestruktur som følge af  

 skolenedlæggelse behandles efter bestemmelserne om procedure for vedtagelse  

 af  

 lokalplaner i henhold til lov om kommuneplanlægning." Reglerne om vedtagelse af  

 lokalplaner fandtes indtil 1. januar 1992 i lov om kommuneplanlægning nr. 287  

 af 26. juni 1975 - kommuneplanloven - §§ 21-23. Kommuneplanloven bestemte, at  

 der skulle ske offentliggørelse af lokalplaner bl.a. i lokale dagblade  

 og/eller  

 ugeaviser, der har almindelig udbredelse i kommunen. § 23 indeholdt bl.a.  

 følgende bestemmelser:
 "  

  

 § 23  

  

 Samtidig med offentliggørelsen af forslaget skal  

 kommunalbestyrelsen give skriftlig underretning herom til:
ejerne af ejendomme, der er omfattet af planen, og  

 lejerne i og brugerne af disse ejendomme, ejerne af ejendomme uden for planens gyldighedsområde  

 og lejerne i og brugerne af sådanne ejendomme i den udstrækning, hvor planen  

 efter kommunalbestyrelsens skøn har væsentlig betydning for dem, ...
stk. 5.  

  

 Underretningen til lejerne og brugerne nævnt i stk. 1, nr.  

 1 og 2, kan ske ved afgivelse til postvæsenet af adresseløse forsendelser til  

 omdeling." Undervisningsministeriets vejledning  

 nr. 159 af 14. november 1989 om proceduren ved en skolenedlæggelse har bl.a.  

 følgende indhold:
 "1. Efter vedtagelse af  

 et forslag til ændret skolestruktur, der indebærer en skolenedlæggelse, skal  

 kommunalbestyrelsen offentliggøre forslaget tillige med en kortfattet  

 beskrivelse.
 Ethvert medlem af  

 kommunalbestyrelsen, der har forlangt sin afvigende mening vedrørende det  

 vedtagne forslag til skolestrukturplan tilført kommunalbestyrelsens  

 beslutningsprotokol, kan kræve, at kommunalbestyrelsen samtidig offentliggør  

 det pågældende medlems afvigende mening og en af ham/hende affattet  

 begrundelse  

 herfor.
2. Offentliggørelsen skal ved  

 kommunalbestyrelsens foranstaltning bekendtgøres i lokale dagblade og/eller  

 ugeaviser, der har almindelig udbredelse i kommunen.
Bekendtgørelsen skal  

 indeholde oplysning om de steder i kommunen, hvor forslag til ændret  

 skolestruktur er fremlagt.
 I bekendtgørelsen skal  

 fastsættes en frist på mindst 8 uger fra bekendtgørelsen til fremsættelse af  

 indsigelser og ændringsforslag over for kommunalbestyrelsen til  

 skolestruktur.
Bekendtgørelsen skal  

 indeholde oplysning om, at forslaget er offentlig fremlagt indtil udløbet af  

 indsigelsesfristen." Som det ses, var § 23 i  

 kommunalplanloven ikke indarbejdet i vejledningen.
 Folkeskolelovens § 22 er en  

 uændret videreførelse af den hidtil gældende § 22, stk. 5. Denne bestemmelse  

 blev indført ved lov nr. 826 af 21. december 1988. I bemærkningerne til  

 bestemmelsen anførtes følgende vedrørende henvisningen til kommuneplanloven:
 "Ved den foreslåede  

 ændring skal en vedtagelse om skolenedlæggelse følge den procedure, der  

 svarer  

 til den, der gælder i forbindelse med vedtagelse af lokalplaner i  

 kommuneplanlægningsloven, herunder reglerne om mindretalsbeskyttelse og om  

 retten til at få stillet de nødvendige oplysninger til rådighed.
 ...
De nye bestemmelser indebærer  

 altså en sikring af borgernes medindflydelse ved alle beslutninger om  

 nedlæggelse af skoler og tilsigter hermed, at beslutninger om  

 skolenedlæggelser  

 træffes i forbindelse med en mere overordnet planlægning af skolestrukturen i  

 kommunen." Jf.
Folketingstidende  

 1988/89, tillæg A, spalte 2886.
Forarbejderne giver således  

 intet entydigt svar på spørgsmålet, om henvisningen til kommuneplanloven også  

 omfatter § 23. Henvisningen i § 22, stk. 5, i folkeskoleloven gælder generelt  

 til proceduren for lokalplaner og omfatter dermed også § 23 i  

 kommuneplanloven  

 om individuel underretning.
Det må dog ved fortolkningen af bestemmelsen også  

 tages i betragtning, at individuel underretning i form af adresseløse  

 forsendelser til beboere i et geografisk afgrænset område, således som det er  

 foreskrevet i kommuneplanlovens § 23, stk. 5, ikke uden videre lader sig  

 gennemføre ved underretning til interessenterne i en skolenedlæggelse.
Dertil  

 kommer, at afgrænsningen af de personer, der skal have underretning, i sagens  

 natur må ske på forskellig måde i forhold til lokalplanforslag og til sager  

 om  

 nedlæggelse af skoler.
Den afgrænsning, der er foretaget i § 23, kan derfor  

 ikke uden videre overføres til sager om skolenedlæggelse.
Selv om det lægges  

 til grund, at henvisningen i folkeskolelovens § 22 også gælder § 23 i  

 kommuneplanloven, må den forstås med det forbehold, at en eventuel individuel  

 underretningspligt gælder med de ændringer, forskellene i de to  

 reguleringssituationer  

 tilsiger.
En anden mulig fortolkning af § 22 er - som foretaget af  

 Undervisningsministeriet i vejledning nr. 159 af 14. november 1989 - at  

 henvisningen i folkeskolelovens § 22 ikke omfatter § 23 i kommuneplanloven.
 Forarbejderne giver som anført  

 ingen nærmere vejledning om, hvorledes bestemmelsen skal forstås.
 På denne baggrund finder jeg  

 ikke at kunne kritisere den af ministeriet anlagte fortolkning og således  

 heller ikke, at tilsynsrådet ved sin bedømmelse af sagen fandt at burde lægge  

 ministeriets opfattelse af spørgsmålet til grund.
 Jeg har i øvrigt bemærket  

 mig, at (X) Kommune i den konkrete sag rent faktisk fulgte en fremgangsmåde,  

 som i nogen grad kan sidestilles med individuel underretning af de nærmest  

 berørte personer, og dermed tilstræbte at efterleve princippet i § 23 i  

 kommuneplanloven.
Sagen illustrerer, at  

 bestemmelsen i folkeskolelovens § 22 ikke er ganske klar, og at der kan være  

 behov for ved en kommende revision af loven at søge teksten tydeliggjort.
En  

 revision er desuden påkrævet som følge af, at kommuneplanloven med virkning  

 fra  

 1. januar 1991 er blevet ophævet og erstattet af lov nr. 388 af 6. juni 1991  

 om  

 planlægning.
Denne lov indeholder i §§ 24-26 regler, som i alt væsentligt  

 svarer til kommuneplanlovens §§ 21-23. Jeg har gjort Undervisningsministeriet  

 opmærksom på problemet.
Jeg har samtidig underrettet  

 Folketingets Retsudvalg om sagen." Undervisningsministeriet  

 meddelte mig i skrivelse af 15. februar 1993, at ministeriet i det kommende  

 forslag til lov om folkeskolen havde søgt indarbejdet en bemyndigelse for  

 undervisningsministeren til at fastsætte nærmere regler om proceduren i  

 forbindelse med nedlæggelse af en skole.
 Jeg meddelte herefter  

 Undervisningsministeriet, at jeg havde taget det oplyste til efterretning og  

 ikke foretog videre i sagen.
I den nye folkeskolelov, lov  

 nr. 509 af 30. juni 1993, er det i § 24, stk. 2, fastsat, at  

 kommunalbestyrelsen træffer beslutning om nedlæggelsen af en selvstændig  

 skole  

 efter regler fastsat af undervisningsministeren.
I medfør af denne  

 bemyndigelse  

 har undervisningsministeren udstedt bekendtgørelse nr. 615 af 19. juli 1993  

 om  

 proceduren ved en skolenedlæggelse.
 I henhold til  

 bekendtgørelsens § 3 skal et af kommunalbestyrelsen vedtaget forslag om en  

 skolenedlæggelse offentliggøres ved kommunalbestyrelsens foranstaltning i  

 lokale dagblade eller ugeaviser, der har almindelig udbredelse i kommunen,  

 med  

 en frist på mindst 8 uger for fremsættelsen af indsigelser mod forslaget.  

 Forslaget skal senest samtidig med offentliggørelsen efter § 3 sendes til  

 udtalelse hos skolebestyrelsen ved den berørte skole, jf. § 4.
Kommunalbestyrelsen kan  

 vedtage forslaget endeligt efter udløbet af indsigelsesfristen og efter  

 indhentet udtalelse fra skolebestyrelsen.
Hvis der rettidigt er fremsat  

 indsigelser  

 mod forslaget, kan vedtagelsen dog tidligst ske 4 uger efter udløbet af  

 indsigelsesfristen, jf. bekendtgørelsens § 5.
