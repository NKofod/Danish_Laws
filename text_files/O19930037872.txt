Resumé I december 1992 aflagde ombudsmanden inspektionsbesøg i  

 arrestafdelingen i Statsfængslet i Nyborg.
Inspektionen fandt sted i  

 tilslutning til ombudsmandens inspektion af Nyborg Statsfængsel, omtalt i FOB  

 1993. Om de fysiske forhold i arrestafdelingen bemærkede ombudsmanden  

 vedrørende isolationsarrestanternes gårdtursareal, der fremtræder som et  

 forholdsvist lille "bur", at det - uanset at det både i størrelse  

 og  

 indretning ikke er ringere end de fleste gårdtursarealer i de ældre  

 arresthuse  

 - virker grelt på baggrund af det almindelige gårdtursareal for  

 arrestanterne.  

 (J. nr. 1992-2998-629).
 Inspektion af arrestafdelingen i Nyborg Statsfængsel.
Den 15. december 1992 aflagde  

 jeg inspektionsbesøg i arrestafdelingen i Nyborg Statsfængsel.
Inspektionen  

 fandt sted i tilslutning til min inspektion den 1. og 2. december 1992 i  

 Statsfængslet i Nyborg, omtalt i FOB 1993.
 I en skrivelse af 8.  

 september 1993 til Direktoratet for Kriminalforsorgen og Statsfængslet i  

 Nyborg  

 afgav jeg følgende redegørelse:
"Arrestafdelingen i  

 Nyborg Statsfængsel blev pr. 1. januar 1992 taget i brug efter nedlæggelsen  

 af  

 Arresthuset i Nyborg.
Afdelingen er beliggende i anstaltens søndre fløj,  

 øverste etage.
Afdelingen får det fulde ovenlys fra tagets panoptikonvindue  

 og  

 fremtræder i det hele lys og velrenoveret.
Den tidligere etageåbning i gulvet  

 er tildækket og er delvis pyntet med potteplanter.
 1. Cellerne.
Afdelingen er indrettet med  

 15 celler.
Hertil kommer 3 celler, der af fængslet anvendes blandt andet i  

 forbindelse med frigang, men som også bringes i anvendelse i tilfælde af  

 overbelægning på arrestafdelingen.
Cellerne er af samme størrelse som i den  

 øvrige del af anstalten (ca.  

 9 m2  

 ).
 Cellerne er udstyret med en  

 opslåelig seng, et bord og et skab (alt temmelig slidt) samt en lille  

 håndvask  

 og rigeligt med elstik.
 Cellernes  

 vedligeholdelsesstandard er - som den øvrige del af afdelingen - god.
 2. Øvrige rum m.v.
Arrestafdelingen indeholder  

 endvidere 4 fællesrum, diverse depotrum og kontorer, 2 besøgsrum, 1  

 forsvarerværelse samt et rum til politiafhøringer.
Hertil kommer 1 køkken, 2  

 toiletrum og 2 baderum samt et (sjældent benyttet) ekstra toilet.
I et lille  

 tørrerum er der gjort klar til installation af en vaskemaskine.
De 4 fællesrum omfatter a.  

  

 En opholdsstue med borde, stole samt en del biblioteksbøger og  

 tegneserier; endvidere et skab og et køleskab.
Opholdsrummet savner enhver  

 form for udsmykning og fremtræder temmelig trist.
Under mit besøg blev det  

 oplyst, at der nu var indkøbt farve-tv, som inden jul ville blive opstillet i  

 opholdsrummet.
 b.  

  

 Et værksted, hvor 3-4 indsatte kan arbejde samtidig med  

 emballeringsarbejde af forskellig art.
 c.  

  

 Et billardrum.
 d.  

  

 Et lagerrum m.v., der i forbindelse med de indsattes  

 emballeringsarbejder anvendes til opbevaring af modtagne varer samt varer til  

 forsendelse.
 Toiletterne og baderummene  

 giver mig ikke anledning til bemærkninger.
Køkkenet - hvortil kun  

 personalet og gangmanden har adgang - er indrettet blandt andet med  

 fryseskabe,  

 hvor maden, der i færdigpakninger leveres fra Statsfængslet i Sdr.
Omme,  

 opbevares.
 Køkkenet kan ikke give mig  

 anledninger til bemærkninger.
 De to besøgsrum er  

 fortræffeligt indrettet og udstyret, blandt andet med toilet og brusebad i  

 forbindelse med hvert enkelt af besøgsrummene.
 De indsattes gårdture foregår  

 på en stor plæne; isolationsarrestanter har dog kun gårdtur i et forholdsvist  

 lille "bur", der er indrettet på arealet.
Dette "bur" er det  

 eneste, der kan give mig anledning til bemærkninger om de fysiske forhold  

 vedrørende arrestafdelingen.
Uanset at det både i størrelse og indretning på  

 ingen måde er ringere end de fleste gårdtursfaciliteter i de ældre  

 arresthuse,  

 virker det grelt på baggrund af det almindelige gårdtursareal for  

 arrestanterne.
 3. Beskæftigelse og undervisning m.v.
 Arbejdstilbuddene på  

 afdelingen består i emballagearbejde dels på værkstedet, dels i cellerne  

 (under  

 mit besøg var det især emballering af plastikservice til brug i fly).
 Arrestforvareren oplyste, at  

 arbejdstilbuddene udnyttes relativt meget, således at normalt mere end  

 halvdelen af de indsatte på afdelingen er arbejdsbeskæftigede.
Hver fredag tilbydes der  

 undervisning ved en lærer fra fængslet.
Undervisningen foregår for højst 4  

 elever ad gangen i opholdsstuen eller i en af cellerne.
Fritidstilbuddene omfatter  

 det allerede nævnte billardrum samt opholdsstuen, hvor biblioteksbestanden  

 udskiftes med mellemrum.
De indsattes særskilte bogønsker efterkommes ved  

 bestilling.
Fællesskabet på afdelingen  

 betegnes som et "styret fællesskab", således at der holdes øje med,  

 hvilke grupper der for eksempel benytter billardværelset og hvornår.
Der er  

 almindelig adgang til at se fjernsyn to og to sammen på cellerne.
Uden for  

 fællesskabet står selvsagt de isolationsfængslede.
Under mit besøg fik jeg  

 udleveret et eksemplar af arrestafdelingens "Praktiske oplysninger.  

 Husorden", der udleveres til de indsatte på afdelingen.
Deri informeres  

 nærmere om afdelingens dagsorden (arbejdstid, gårdtur, spisetider m.v.)  

 besøg,  

 købmand, undervisning, fritid m.v.
 4. Belægning.
Afdelingens belægningsprocent  

 er i reglen omkring 100; jf. ovenfor under afsnit 1 om de 3 ekstra celler,  

 der  

 anvendes i tilfælde af mere end 15 indsatte.
Fordelingen mellem henholdsvis  

 arrestanter og afsonere var på tidspunktet for mit besøg 10:5. Det blev  

 oplyst,  

 at der normalt er en overvægt af arrestanter.
Adskillige af  

 varetægtsarrestanterne opholder sig i afdelingen i forholdsvis lang tid (2  

 til  

 4 måneder). På tidspunktet for mit besøg var der en arrestant, som havde  

 været  

 i afdelingen siden 7. januar 1992, altså mere end 11 måneder (jf. nedenfor  

 under punkt 5.a.). Den næstlængst indsatte var kommet til afdelingen i  

 september måned 1992.
 5. Samtaler med indsatte.
 I forbindelse med mit besøg  

 på arrestafdelingen havde 3 indsatte anmodet om en samtale.
a.  

  

 En indsat oplyste, at han havde været på afdelingen siden 7.  

 januar 1992. Den 23. september 1992 havde han modtaget sin dom ved Østre  

 Landsret, og han forventede nu at blive overført til en anden af  

 kriminalforsorgens institutioner til videre afsoning.
Han anførte, at han  

 under  

 sit ophold i arrestafdelingen savnede motionsredskaber, for eksempel en  

 kondicykel og håndvægte.
 Under min efterfølgende  

 samtale med fængselsinspektøren, gav han tilsagn om, at en kondicykel snarest  

 ville blive opstillet i afdelingen.
 Jeg har taget det oplyste til  

 efterretning.
 b.  

  

 En anden indsat, der afsonede 4 måneders fængsel, klagede over,  

 at han var blevet nægtet prøveløsladelse under henvisning til, at hans  

 tidligere samlever først skulle have mulighed for at tage ophold et andet  

 sted,  

 idet han under alkoholpåvirkning tidligere havde været voldelig over for  

 hende.
 Jeg orienterede ham om, at  

 han først måtte rette henvendelse til Direktoratet for Kriminalforsorgen og  

 afvente direktoratets endelige afgørelse i sagen, før han tog stilling til,  

 om  

 der fortsat var grundlag for at klage til mig.
 c.  

  

 En tredje indsat klagede over, at han var blevet  

 varetægtsfængslet.
Jeg forklarede ham, at det  

 var et spørgsmål, som alene domstolene kunne tage stilling til, og at jeg -  

 efter de regler, der gælder for min virksomhed - ikke kan behandle klager  

 over  

 domstolenes afgørelser.
Jeg kunne derfor ikke hjælpe ham i den konkrete sag.
 6. Underretning.
