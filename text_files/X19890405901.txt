 En opsparer henvendte sig til sit pengeinstitut for at få ophævet sin  

 boligsparekontrakt.
 Opsparer havde underskrevet kontrakten og indsat kr. 10.000,- uden at  

 nærlæse kontrakten.
 Hjemme læste han kontrakten grundigt og var herefter ikke interesseret  

 i at opretholde den.
 Han henvendte sig derfor næste dag til pengeinstituttet for at hæve  

 kontrakten.
 Pengeinstituttet nægtede at ophæve kontrakten og Hypotekbanken  

 fastholdt denne afgørelse med henvisning til lovens § 7 stk. 1.
Boligsparekontrakter Vedrørende ophævelse af boligsparekontrakt I skrivelse af 1/12 1989 har De forespurgt om det på Deres  

 boligsparekontrakt i Handelsbanken, Gladsaxe afd. indestående beløb kr.  

 10.000,- kan udbetales.
 De har til støtte for Deres anmodning oplyst, at De har fortrudt, at De  

 har oprettet boligsparekontrakten efter at have læst kontrakten grundigt.
 I denne anledning skal man meddele, at loven om boligsparekontrakter ikke  

 giver mulighed for at dispensere fra reglen i § 7 stk. 1, hvorefter  

 opspareren ikke kan hæve, overdrage eller på anden måde råde over de  

 indbetalte beløb før 3 år efter den første indbetaling i henhold til  

 kontrakten.
 Da det er oplyst, at kontrakten er oprettet den 2. november 1989, kan man  

 således ikke imødekomme det ansøgte.
 Denne afgørelse kan påklages til Boligstyrelsen, Stormgade 10, 1470  

 København K.
