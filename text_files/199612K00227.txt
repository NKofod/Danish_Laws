Nr LSF 227 Forslag til Lov om ændring af lov om kystbeskyttelse(Regulering af sejlads  

 med hurtigfærger) Fremsat af trafikministeren (Bjørn Westh) den 16. april 1997 Vedtaget ved tredjebehandling den 30. maj 1997 Lov nr. 469 af 10/06/1997 § 1 I lov om kystbeskyttelse, jf. lovbekendtgørelse nr. 243 af 5. april 1994,  

 foretages følgende ændringer:
 1. I § 17 indsættes som stk. 6:
»Stk. 6. I forbindelse med Søfartsstyrelsens godkendelse af sejlads  

 med hurtigfærger kan trafikministeren af hensyn til beskyttelsen af kyster  

 samt sikkerheden for diger og anlæg på søterritoriet fastsætte nærmere vilkår  

 for sejladsen med hensyn til fart, maksimal bølgepåvirkning, ruteforløb  

 m.v.« 2. § 20, stk. 5, affattes således:
»Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
Oprindeligt fremsat forslag § 1 I lov om kystbeskyttelse, jf. lovbekendtgørelse nr. 243 af 5. april 1994, foretages følgende ændringer:
 1. I § 17 indsættes som stk. 6:
»Stk. 6. I forbindelse med Søfartsstyrelsens godkendelse af  

 sejlads med hurtigfærger kan trafikministeren af hensyn til beskyttelsen af  

 kyster samt sikkerheden for diger og anlæg på søterritoriet fastsætte nærmere  

 vilkår for sejladsen med hensyn til fart, maksimal bølgepåvirkning,  

 ruteforløb m.v.« 2. § 20, stk. 5, affattes således:
»Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 1997.
Bemærkninger til lovforslaget Almindelige bemærkninger 1. Lovforslaget har til formål at tilvejebringe hjemmel til at regulere sejlads med hurtigfærger af hensyn til beskyttelse af kyster samt sikkerheden for diger og anlæg på søterritoriet.
I de seneste år har danske myndigheder modtaget en række klager over gener  

 i forbindelse med hurtigfærgers sejlads.
Klagerne har omfattet spørgsmål i  

 forbindelse med støj, energiforbrug, bølger, fart og fremdrivningssystem  

 (vandjet) samt disse forholds indflydelse på det omgivende miljø, såsom  

 naturbeskyttelse, herunder dyre- og planteliv, sejlads- og badesikkerhed samt  

 indflydelsen på erosion af kyster og digesikkerhed.
 Med henblik på at undersøge disse forhold og om nødvendigt foreslå en  

 hensigtsmæssig regulering af disse problemer nedsattes den 10. oktober 1996  

 et udvalg vedrørende hurtigfærgers påvirkninger på det ydre miljø  

 (Hurtigfærgeudvalget).
 Hurtigfærgeudvalget, som blev sammensat af repræsentanter for rederi- og  

 søfarendes organisationer, miljøorganisationer og statslige myndigheder,  

 afsluttede sit arbejde med afgivelse af en rapport af januar 1997.
I rapporten nævnes bl.a., at erosion som følge af bølger fra skibe ikke  

 anses for nævneværdig sammenlignet med naturligt forekommende, vindskabte  

 bølger, bortset fra specielt udsatte områder.
For sådanne punkter på kysten  

 kan hurtigfærgernes bølger imidlertid bevirke, at balancen mellem  

 sedimenttransport i de to retninger langs kysten forrykkes, hvilket i  

 uheldige tilfælde kan medføre forøget erosion.
 Ligeledes kan de langperiodiske bølger fra hurtigfærger for et dige  

 bevirke, at sikkerheden forringes.
 For anlæg på søterritoriet kan der forekomme situationer, hvor bølger fra  

 hurtigfærger giver en større belastning end vindbølger, f.eks. hvor et anlæg  

 ligger på en beskyttet beliggenhed i relation til vindbølger.
På baggrund af en af Dansk Hydraulisk Institut udarbejdet rapport om  

 bølger fra hurtigfærger er det muligt at opstille objektive krav til  

 bølgedannelsen fra disse.
Udgangspunktet er, at bølger fra hurtigfærger ikke  

 ved kysten må opleves anderledes end bølger fra konventionelle færger.
Udvalget anbefaler, at de relevante myndigheder vurderer de eksisterende  

 hurtigfærgeruter med henblik på, at bølger fra hurtigfærger ikke medfører  

 uacceptable konsekvenser.
Det anbefales videre, at Søfartsstyrelsen med  

 hjemmel i lov om skibsfartens betryggelse udarbejder en bekendtgørelse, der  

 omfatter krav til en færgereder i forbindelse med oprettelse af en færgerute  

 på dansk havn eller til indsættelse af et nyt skib på en eksisterende rute,  

 såfremt ruterne besejles med en hurtigfærge.
I bekendtgørelsen fastsættes endvidere en grænseværdi for bølgehøjden af  

 langperiodiske bølger genereret af en hurtigfærge.
Grænseværdien fastsættes  

 til 0,35 m på 3 m vanddybde.
Søfartsstyrelsen skal i forbindelse med en ansøgning om den nævnte  

 benyttelse af hurtigfærger forelægge denne for alle relevante myndigheder  

 (f.eks.
Kystinspektoratet, Skov- og Naturstyrelsen og Miljøstyrelsen). I den  

 samlede godkendelse, der gives af Søfartsstyrelsen, vil samtlige  

 myndighedskrav til ruten/færgen blive meddelt.
Den enkelte myndighed oplyser  

 i forbindelse med fremsendelsen af sin godkendelse til Søfartsstyrelsen,  

 hvilke krav myndigheden i medfør af sin egen eksisterende lovgivning  

 fastsætter over for rederen.
 Da det i forbindelse med Hurtigfærgeudvalgets arbejde er blevet klart, at  

 der ikke i alle tilfælde er den nødvendige hjemmel i den eksisterende  

 lovgivning til at regulere alle de ovennævnte forhold vedrørende sejlads med  

 hurtigfærger, vil udarbejdelse af ny lovhjemmel på visse områder være  

 påkrævet.
 Udvalget anbefaler derfor bl.a., at der tages initiativ til en ændring af  

 lov om kystbeskyttelse, således at Kystinspektoratet får den fornødne hjemmel  

 til at regulere sejlads med hurtigfærger for derigennem at sikre kyster,  

 diger og anlæg på søterritoriet mod erosion m.v.
 Forslaget om ændring af § 17 i kystbeskyttelsesloven skal således ses i  

 lyset heraf.
 Trafikministerens beføjelser vil blive delegeret til Kystinspektoratet med  

 henblik på, at Kystinspektoratet ved lovens ikrafttrædelse får hjemmel til at  

 regulere sejlads såvel med eksisterende som kommende hurtigfærger til  

 varetagelse af de nævnte hensyn.
 Efter anbefaling fra Hurtigfærgeudvalget foreslår miljø- og  

 energiministeren tilsvarende en ændring af havmiljøloven med henblik på en  

 miljøreguleringsordning for hurtigfærger.
 2. Lovforslaget fremsættes nu som opfølgning af de i Hurtigfærgeudvalgets  

 rapport af januar 1997 indeholdte anbefalinger.
 3. Lovforslaget vil ikke få økonomiske eller administrative konsekvenser  

 for staten eller kommunerne.
4. Lovforslaget har ikke miljømæssige konsekvenser og indeholder ikke  

 EU-retlige aspekter.
De erhvervsøkonomiske konsekvenser vil være begrænsede.
 5. Lovforslaget har været sendt til høring hos de myndigheder og  

 organisationer m.v., der berøres af forslaget.
Bemærkninger til lovforslagets enkelte bestemmelser Til § 1 Trafikministeren gives adgang til at regulere sejlads med  

 hurtigfærger for derigennem at sikre kyster, diger og anlæg på søterritoriet  

 mod erosion m.v.
 Reguleringen kan omfatte fastsættelse af vilkår for sejladsen med hensyn  

 til fart, maksimal bølgepåvirkning, ruteforløb m.v. i forbindelse med den  

 godkendelsesordning for hurtigfærger, som etableres af Søfartsstyrelsen, jf.  

 de almindelige bemærkninger.
 Trafikministeren kan delegere denne beføjelse til Kystinspektoratet, jf. §  

 19.
 Ændringen af § 20, stk. 5, er en lovteknisk ændring som følge af ændringer  

 af straffeloven ved lov nr. 474 af 12. juni 1996 om strafansvar for juridiske  

 personer.
 Til § 2 Det foreslås, at bestemmelsen træder i kraft den 1. juli  

 1997.
Skriftlig fremsættelse Trafikministeren (Bjørn Westh):
 Hermed tillader jeg mig for Folketinget at fremsætte:
 Forslag til lov om ændring af lov om kystbeskyttelse. (Regulering af  

 sejlads med hurtigfærger).
(Lovforslag nr.
L 227).
 Lovforslaget har til formål at tilvejebringe hjemmel til at regulere  

 sejlads med hurtigfærger af hensyn til beskyttelse af kyster samt sikkerheden  

 for diger og anlæg på søterritoriet.
I de seneste år har danske myndigheder modtaget en række klager over gener  

 i forbindelse med hurtigfærgers sejlads.
Klagerne har omfattet spørgsmål i  

 forbindelse med støj, energiforbrug, bølger, fart og fremdrivningssystem  

 (vandjet) samt disse forholds indflydelse på det omgivende miljø, såsom  

 naturbeskyttelse, herunder dyre- og planteliv, sejlads- og badesikkerhed samt  

 indflydelsen på erosion af kyster og digesikkerhed.
Med henblik på at undersøge disse forhold og om nødvendigt foreslå en  

 hensigtsmæssig regulering af disse problemer nedsattes et udvalg,  

 Hurtigfærgeudvalget, som i sin rapport af januar 1997 bl.a. anbefaler, at de  

 relevante myndigheder vurderer de eksisterende hurtigfærgeruter med henblik  

 på, at bølger fra hurtigfærger ikke medfører uacceptable konsekvenser.
Der  

 anbefales videre, at Søfartsstyrelsen med hjemmel i lov om skibsfartens  

 betryggelse udarbejder en bekendtgørelse, der omfatter krav til en færgereder  

 i forbindelse med oprettelse af en færgerute på dansk havn eller til  

 indsættelse af et nyt skib på en eksisterende rute, såfremt ruterne besejles  

 med en hurtigfærge.
Søfartsstyrelsen skal i forbindelse med en ansøgning om den nævnte  

 benyttelse af hurtigfærger forelægge denne for alle relevante myndigheder  

 (f.eks.
Kystinspektoratet, Skov- og Naturstyrelsen og Miljøstyrelsen).
 Da det i forbindelse med Hurtigfærgeudvalgets arbejde er blevet klart, at  

 der ikke i alle tilfælde er den nødvendige hjemmel i den eksisterende  

 lovgivning til at regulere alle de ovennævnte forhold vedrørende sejlads med  

 hurtigfærger, har udvalget bl.a. anbefalet, at der tages initiativ til en  

 ændring af lov om kystbeskyttelse, således at Kystinspektoratet får den  

 fornødne hjemmel til at regulere sejlads med hurtigfærger for derigennem at  

 sikre kyster, diger og anlæg på søterritoriet mod erosion m.v.
 Forslaget om ændring af § 17 i kystbeskyttelsesloven skal således ses i  

 lyset heraf.
 Trafikministerens beføjelser vil blive delegeret til Kystinspektoratet med  

 henblik på, at Kystinspektoratet ved lovens ikrafttrædelse får hjemmel til at  

 regulere sejlads såvel med eksisterende som kommende hurtigfærger til  

 varetagelse af de nævnte hensyn.
 Efter anbefaling fra Hurtigfærgeudvalget foreslår miljø- og  

 energiministeren tilsvarende en ændring af havmiljøloven bl.a. med henblik på  

 en miljøreguleringsordning for hurtigfærger.
 Lovforslaget fremsættes på dette sene tidspunkt, idet ovennævnte  

 udvalgsarbejde først skulle være afsluttet, og idet forslaget skulle  

 fremsættes samtidig med Miljø- og energiministeriets forslag til lov om  

 ændring af lov om beskyttelse af havmiljøet.
 Idet jeg i øvrigt henviser til lovforslaget med tilhørende bemærkninger,  

 skal jeg anbefale det til tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om kystbeskyttelse, jf. lovbekendtgørelse nr. 243 af 5.  

 april 1994, foretages følgende ændringer:
 1. I § 17 indsættes som stk. 6:
»Stk. 6. I forbindelse med Søfartsstyrelsens godkendelse af  

 sejlads med hurtigfærger kan trafikministeren af hensyn til beskyttelsen af  

 kyster samt sikkerheden for diger og anlæg på søterritoriet fastsætte nærmere  

 vilkår for sejladsen med hensyn til fart, maksimal bølgepåvirkning,  

 ruteforløb m.v.« § 17. Trafikministeren kan i kystbeskyttelsesøjemed udfærdige  

 regler om begrænsning i færdsel på og brug af forstranden, strandbredder og  

 kystbeskyttelsesanlæg.
Bestemmelser, hvorved der sker begrænsning i  

 offentlighedens ret efter naturbeskyttelseslovens § 22 udfærdiges med  

 tilslutning fra miljøministeren.
Stk. 2. Amtsrådet kan for den enkelte kyststrækning eller for det  

 enkelte anlæg til kystbeskyttelse fastsætte nærmere bestemmelser om færdsel  

 og brug.
Hvis bestemmelserne indebærer ekspropriation, finder § 6, stk. 3,  

 tilsvarende anvendelse.
 Stk. 3. Bestemmelser udfærdiget i henhold til stk. 2 bekendtgøres  

 i et eller flere stedlige blade samt ved opslag på stedet.
Stk. 4. Trafikministeren eller et amtsråd kan give ejeren af et  

 vrag pålæg om at fjerne det, hvis det skønnes at kunne frembyde fare for  

 kysten eller for et kystbeskyttelsesanlæg.
Efterkommes pålægget ikke, kan  

 ministeren eller amtsrådet lade vraget fjerne for ejerens regning, hvis det  

 er nødvendigt for at afværge en nærliggende fare.
Er øjeblikkelig indgriben  

 påkrævet, kan ministeren eller amtsrådet lade vraget fjerne for ejerens  

 regning uden forudgående pålæg til ejeren.
 Stk. 5. Bestemmelserne i stk. 4. finder tilsvarende anvendelse på  

 andre genstande, er er anbragt på søterritoriet eller strandbredden uden  

 tilladelse.
 2. § 20, stk. 5, affattes således:
» Stk. 5. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 20. . . .
Stk. 5. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
