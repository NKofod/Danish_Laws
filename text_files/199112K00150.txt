Nr LSF 150 Forslag til Lov om ændring af lov om aktieselskaber og lov om  

 anpartsselskaber (Kapitalkrav) Fremsat af industriministeren (Anne Birgitte Lundholt) den 6. december 1991 Vedtaget ved tredjebehandling den 20. december 1991 Lov nr. 886 af 21/12/1991 § 1 I lov om aktieselskaber, jf. lovbekendtgørelse nr. 659 af 25. september  

 1991, foretages følgende ændringer:
1. I § 1, stk. 3, 2. pkt., § 11, stk. 2, 1. pkt., og §  

 126, stk. 1, sidste pkt., ændres »300.000 kr.« til:  

 »500.000 kr.« 2. I § 48, stk. 4, 2. pkt., ændres »300.000 kr.«  

 til: »500.000 kr.« § 2 I lov om anpartsselskaber, jf. lovbekendtgørelse nr. 660 af 25. september  

 1991, foretages følgende ændring:
I § 1, stk. 3, § 6, stk. 2, 1. pkt., og § 95, stk. 1, sidste  

 pkt., ændres »80.000 kr.« til: »200.000 kr.« § 3 Lovforslaget kan stadfæstes straks efter dets vedtagelse.
§ 4 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. De selskaber, som senest den 6. december 1991 er anmeldt  

 eller registreret, og som ikke er under likvidation, konkurs og lign., skal  

 inden den 1. januar 1997 bringe deres aktie- eller indskudskapital op på det  

 mindstebeløb, der er fastsat i aktieselskabslovens § 1, stk. 3, 2. pkt.,  

 henholdsvis anpartsselskabslovens § 1, stk. 3, begge som affattet ved denne  

 lov.
Mindstebeløbet skal samtidig være fuldt indbetalt.
Hvis dette ikke er  

 tilfældet og kapitalforholdene ikke berigtiges inden for en frist, der  

 fastsættes af Erhvervs- og Selskabsstyrelsen, foranlediger styrelsen  

 selskabet opløst om fornødent efter reglerne i aktieselskabslovens § 117  

 henholdsvis anpartsselskabslovens § 86. Styrelsens afgørelse kan ikke  

 indbringes for højere administrativ myndighed.
 Stk. 3. For de i stk. 2 nævnte aktieselskaber finder § 1, nr. 2,  

 anvendelse fra den 1. januar 1997.
§ 5 Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som  

 landsdelenes særlige forhold tilsiger.
Oprindeligt fremsat forslag § 1 I lov om aktieselskaber, jf. lovbekendtgørelse nr. 659 af 25. september  

 1991, foretages følgende ændringer:
 1. I § 1, stk. 3, 2. pkt., § 11, stk. 2, 1. pkt., og §  

 126, stk. 1, sidste pkt., ændres »300.000 kr.« til:  

 »500.000 kr.«.
 2. I § 48, stk. 4, 2. pkt., ændres »300.000 kr.«  

 til: »500.000 kr.«.
§ 2 I lov om anpartsselskaber, jf. lovbekendtgørelse nr. 660 af 25. september  

 1991, foretages følgende ændringer:
 1. I § 1, stk. 3, § 6, stk. 2, 1. pkt., og § 95, stk. 1,  

 sidste pkt., ændres »80.000 kr.« til: »200.000 kr.«.
§ 3 Lovforslaget kan stadfæstes straks efter dets vedtagelse.
§ 4 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. De selskaber, som senest den 6. december 1991 er anmeldt  

 eller registreret, og som ikke er under likvidation, konkurs o.lign., skal  

 inden den 1. januar 1997 bringe deres aktie- eller indskudskapital op på det  

 mindstebeløb, der er fastsat i aktieselskabslovens § 1, stk. 3, 2. pkt.,  

 henholdsvis anpartsselskabslovens § 1, stk. 3, begge som affattet ved denne  

 lov.
Mindstebeløbet skal samtidig være fuldt indbetalt.
Hvis dette ikke er  

 tilfældet, og kapitalforholdene ikke berigtiges inden for en frist, der  

 fastsættes af Erhvervs- og Selskabsstyrelsen, foranlediger styrelsen  

 selskabet opløst, om fornødent efter reglerne i aktieselskabslovens § 117,  

 henholdsvis anpartsselskabslovens § 86. Styrelsens afgørelse kan ikke  

 indbringes for højere administrativ myndighed.
 Stk. 3. For de i stk. 2 nævnte aktieselskaber finder § 1, nr. 2,  

 anvendelse fra den 1. januar 1997.
§ 5 Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som  

 landsdelenes særlige forhold tilsiger.
Bemærkninger til lovforslaget Almindelige bemærkninger 1. Ved erhvervsdrift i form af aktie- og anpartsselskaber begrænses det  

 økonomiske ansvar for driften til den beholdne aktie-og indskudskapital samt  

 eventuel yderligere egenkapital.
Det er herefter muligt at drive erhvervsvirksomhed på et spinkelt  

 økonomisk grundlag.
Private kreditorer har i disse situationer mulighed for  

 at sikre deres tilgodehavender ved krav om sikkerhedsstillelse eller kaution,  

 hvorimod offentlige tilgodehavender ikke kan sikres på samme måde.
Regeringen har iværksat en række initiativer til nedbringelse af restancer  

 til det offentlige.
I forlængelse heraf foreslås kapitalkravene i aktie- og  

 anpartsselskaber forhøjet til henholdsvis 500.000 kr. og 200.000 kr. med  

 henblik på at styrke soliditeten i selskaberne og dermed mindske risikoen for  

 uerholdelige offentlige tilgodehavender.
De gældende kapitalkrav ved stiftelse af aktieselskaber og  

 anpartsselskaber er henholdsvis 300.000 kr. og 80.000 kr.
Disse beløb blev  

 sidst ændret i 1982.
 2. Forslaget indgår som led i det forlig, Regeringen har indgået med en  

 række af Folketingets partier om finanslovsforslaget for 1992.
 3. Lovforslaget forventes ikke at medføre nettomerudgifter for staten,  

 idet de administrative merudgifter vil blive dækket ved registreringsgebyrer.  

 Regeringen vil i forbindelse med lovforslagets behandling i Folketinget  

 afklare de nærmere personalemæssige konsekvenser af forslaget.
Bemærkninger til forslagets enkelte bestemmelser Til § 1 Til nr. 1 Ved forslaget forhøjes kapitalkravet ved stiftelse af et  

 aktieselskab fra 300.000 kr. til 500.000 kr.
Endvidere forhøjes som en  

 konsekvens heraf beløbsangivelserne i lovens § 11, stk. 2, 1. pkt., om  

 indbetaling af aktiekapitalen, og i § 126, stk. 1, om kapitalkrav for et  

 selskab, der efter at have været under likvidation, på ny skal træde i  

 virksomhed.
Til nr. 2 Forslaget er en konsekvens af § 1, nr. 1. Efter forslaget må  

 aktiekapitalen ved fradrag af egne aktier ikke udgøre under 500.000 kr.
 For bestående selskaber er der taget særlige hensyn ved den foreslåede  

 overgangsregel i § 4, stk. 3, således at bestemmelsen først finder anvendelse  

 samtidig med, at de forøgede kapitalkrav skal opfyldes for disse selskaber.
Til § 2 Ved forslaget forhøjes kapitalkravet ved stiftelse af et anpartsselskab  

 fra 80.000 kr. til 200.000 kr.
Samtidig foreslås konsekvensændringer.
Der  

 henvises i øvrigt til bemærkningerne til forslagets § 1, nr. 1.
Til §§ 3 og 4 Det foreslås, at loven kan stadfæstes straks efter vedtagelsen, og at  

 loven træder i kraft dagen efter offentliggørelsen.
 I § 4, stk. 2 og 3, fastsættes en overgangsperiode på 5 år for opfyldelse  

 af lovforslagets kapitalkrav i allerede registrerede eller anmeldte  

 selskaber, der ikke er eller kommer under likvidation, konkurs eller  

 tvangsopløsning.
 Det foreslås, at såfremt den fornødne kapitalforhøjelse ikke er foretaget  

 inden 1. januar 1997, kan Erhvervs- og Selskabsstyrelsen foranledige  

 selskabet opløst efter udløbet af en af styrelsen fastsat frist.
