Bekendtgørelse om ændring af bekendtgørelse om kontrol med arbejdsmiljøet ved risiko for større uheld med farlige stoffer1) (Tilføjelse af svær fuelolie som navngivent stof i bilag 1) § 1 I bekendtgørelse nr. 20 af 12. januar 2006 om kontrol med arbejdsmiljøet ved risiko for større uheld med farlige stoffer, som ændret ved bekendtgørelse nr. 1708 af 15. december 2010, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Rådets direktiv 96/82/EF af 9. december 1996 om kontrol med risikoen for større uheld med farlige stoffer, EF-Tidende 1997, nr.
L 10, side 13, Kommissionens beslutning 98/433/EF af 26. juni 1998 om ensartede kriterier for undtagelser i henhold til artikel 9 i Rådets direktiv 96/82/EF om kontrol med risikoen for større uheld med farlige stoffer, EF-Tidende 1998, nr.
L 192, side 19, Europa-Parlamentets og Rådets direktiv 2003/105/EF af 16. december 2003 om ændring af Rådets direktiv 96/82/EF om kontrol med risikoen for større uheld med farlige stoffer, EU-Tidende 2003, nr.
L 345, side 97, og dele af Europa-Parlamentets og Rådets direktiv 2012/18/EU af 4. juli 2012 om kontrol med risikoen for større uheld med farlige stoffer og om ændring og efterfølgende ophævelse af Rådets direktiv 96/82/EF, EU-Tidende 2012, nr.
L 197, side 1.« 2. Indledningen affattes således:
 »I medfør af § 6, § 6 d, stk. 4, § 6 e, § 7, stk. 3, § 7 a, stk. 3, § 7 b, § 22, stk. 1, § 35, stk. 1, § 39, § 40, § 43, stk. 1, § 46, § 49, stk. 1, § 74, § 80 og § 84 i lov om arbejdsmiljø, jf. lovbekendtgørelse nr. 1072 af 7. september 2010, som ændret ved lov nr. 155 af 20. februar 2013 og lov nr. 356 af 9. april 2013, og efter bemyndigelse i henhold til § 73, fastsættes:«.
3. I bilag 1, del 1, indsættes under punktet »Olieprodukter« efter litra c som nyt litra: »d.
Svær fuelolie«.
§ 2 Bekendtgørelsen træder i kraft den 15. februar 2014.
Arbejdstilsynet, den 4. februar 2014 Thomas V.
Pedersen / Jens Skovgaard Lauritsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2012/18/EU af 4. juli 2012 om kontrol med risikoen for større uheld med farlige stoffer og om ændring og efterfølgende ophævelse af Rådets direktiv 96/82/EF, EU-Tidende 2012, nr.
L 197, side 1.
