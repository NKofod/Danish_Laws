Skriftlig fremsættelse (14. april 1999) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af forskellige love  

 som følge af oprettelsen af Hovedstadens Udviklingsråd.
(Lovforslag nr.
L 227).
 Dette lovforslag udmønter en række  

 ændringer i lovgivningen, som er en konsekvens af regeringens forslag  

 til lov om Hovedstadens udviklingsråd (L 206 fremsat den 24. marts  

 1999).
 Med lovforslaget om Hovedstadens Udviklingsråd  

 oprettes et udviklingsråd bestående af repræsentanter for  

 Københavns og Frederiksberg Kommuner samt Københavns,  

 Frederiksborg og Roskilde Amtskommuner.
Oprettelsen af udviklingsrådet indebærer, at  

 der skabes en formel samarbejdsstruktur, som er koncentreret om  

 løsningen af de tværgående opgaver, der har betydning for  

 den fremtidige udvikling i området.
Udviklingsrådet skal sikre en  

 effektiv løsning af de opgaver, som kræver en fælles  

 varetagelse i området.
Det drejer sig i henhold til lovforslaget om  

 Hovedstadens Udviklingsråd om følgende områder:
Samarbejde om Øresundsregionen Regionplanlægning samt regionale opgaver i tilknytning  

 hertil Trafikplanlægning Kollektiv trafik Erhvervsudvikling og turisme Kultursamarbejde.
 Dette lovforslag indeholder i overensstemmelse hermed de  

 konkrete forslag til ændringer i den lovgivning, der regulerer de  

 opgaver, Hovedstadens Udviklingsråd skal varetage.
Hovedstadens Udviklingsråd vil efter dette  

 lovforslag skulle varetage opgaver vedrørende kollektiv trafik,  

 regionplanlægning samt regionale opgaver i tilknytning hertil, yde  

 støtte til Sjællands Symfoniorkester samt udpege et medlem til  

 tilsynsrådet for de zoologiske haver.
For de øvrige nævnte  

 områder er der i lovforslag nr.
L 206 indeholdt den fornødne  

 hjemmel til, at udviklingsrådet kan varetage opgaverne.
 Herudover bliver Hovedstadens Udviklingsråd efter  

 lovforslaget ligestillet med kommuner og amtskommuner med hensyn til  

 mulighederne for at deltage i erhvervsudviklings- og systemeksportaktiviteter  

 og samarbejde med aktieselskaber samt mulighederne for at udføre  

 opgaver for andre offentlige myndigheder.
 Opgaverne i forhold til Det Storkøbenhavnske  

 Teaterfællesskabs opgaver vil blive foreslået overført til  

 udviklingsrådet i forbindelse med en ændring af teaterloven, som  

 efterfølgende fremsættes af kulturministeren.
 Efter forslaget skal loven om ændring af forskellige  

 love som følge af oprettelsen af Hovedstadens Udviklingsråd  

 træde i kraft den 1. juli 2000.
Som nævnt er dette lovforslag en opfølgning  

 på lovforslag nr.
L 206 om Hovedstadens Udviklingsråd, som blev  

 fremsat den 24. marts 1999. Lovforslaget har derfor af tekniske årsager  

 først kunnet fremsættes nu.
Af hensyn til den tætte  

 sammenhæng mellem de to lovforslag skal jeg imidlertid anmode om, at  

 også dette lovforslag kan færdigbehandles i Folketinget inden  

 sommerferien.
 Med disse ord skal jeg anbefale lovforslaget til  

 Folketingets velvillige behandling.
