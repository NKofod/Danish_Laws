Skrivelse med orientering om ændring af lov om individuel  

 boligstøtte (Nedsættelse af aldersgrænsen fra 23 år til 18 år for, hvornår  

 børn  

 indgår i boligstøtteberegningen som børn, m.v.) (Til samtlige kommuner m.fl.) Folketinget har den 16. december 2005 vedtaget L 69  Forslag  

 til lov om ændring af lov om individuel boligstøtte (Nedsættelse af  

 aldersgrænsen fra 23 år til 18 år for, hvornår børn indgår i  

 boligstøtteberegningen som børn, m.v.) Lovforslaget som vedtaget ved 3. behandling, vedlægges til  

 orientering.
Nedsættelse af aldersgrænsen Med vedtagelsen af lovforslaget om, at børn ikke længere skal  

 kunne indgå i boligstøtteberegningen som børn fra det tidspunkt, hvor de  

 fylder  

 18 år, harmoniseres boligstøttelovens regler med den almindelige  

 myndighedsalder  

 og med størstedelen af lovgivningen i øvrigt.
 Loven medfører således, at den hidtil gældende grænse på 23 år  

 for, hvornår man regnes som barn ved boligstøtteberegningen, nedsættes til 18  

 år med virkning fra den 1. januar 2006. Det betyder, at alle steder i de  

 gældende boligstøtteregler, hvor det er af betydning, om der er børn i  

 husstanden, bliver grænsen 18 år.
 Ændringen betyder også, at hjemmeboende børn over 18 år skal  

 underskrive en erklæring om solidarisk hæftelse for tilbagebetalingskrav  

 senest  

 3 måneder efter at de fylder 18 år, mod nu 23 år, jf. boligstøttelovens § 41,  

 stk. 2.
Overgangsregel Det følger af lovforslagets § 2, stk. 2, at nedsættelsen af  

 aldersgrænsen fra 23 år til 18 år, kun gælder for de personer, der fylder 18  

 år  

 den 1. januar 2006 eller senere.
 Det betyder ifølge lovforslagets § 2, stk. 3, at for alle, der  

 er fyldt 18 år før den 1. januar 2006 gælder fortsat den hidtidige  

 aldersgrænse  

 på 23 år for, hvornår man indgår som børn ved beregning af boligstøtten.
Indfasningsregel For at sikre en mere lempelig overgang til de nye regler er der  

 indført en indfasningsregel.
Se lovforslagets § 2, stk. 4.
Denne indfasning sikrer, at de, som bliver påvirket af  

 lovforslagets nedsættelse af grænsen for, hvornår hjemmeboende børn kan  

 regnes  

 som børn, får et tillæg til den beregnede boligstøtte.
Tillægget nedtrappes i  

 perioden 2006 til 2008, og de nye regler er således fuldt indfaset i 2009.
 Der betyder, at for de, der bliver påvirket af nedsættelsen af  

 aldersgrænsen beregnes den almindelige boligsikring og boligydelse på  

 følgende  

 måde:
1)  

 	  

 Kommunen beregner den  

 boligstøtte, som husstanden ville have været berettiget til med den hidtil  

 gældende aldersgrænse.
Ved denne beregning benyttes reglerne i  

 boligstøttelovens §§ 33, 34 og 42 a ikke.
2)  

 	  

 Kommunen beregner  

 boligstøtten efter den nye aldersgrænse.
Ved denne beregning benyttes  

 reglerne  

 i boligstøttelovens §§ 33, 34 og 42 a ikke.
 3)  

 	  

 Forskellen mellem de  

 to beløb opgøres.
 4)  

 	  

 Tillægget til  

 boligstøtten udgør:
a)  

 	  

 75 pct. af forskellen  

 i 2006 b)  

 	  

 50 pct. af forskellen  

 i 2007 c)  

 	  

 25 pct. af forskellen  

 i 2008 Den samlede beregnede boligstøtte udgør herefter summen af dette  

 tillæg og den beregnede boligstøtte efter den nye aldersgrænse.
 Det følger af forslagets § 2, stk. 5, at boligstøttelovens  

 bestemmelse om, at der ikke kan udbetales boligstøtte, hvis det beregnede  

 beløb  

 er mindre end en vis størrelse, jf. boligstøttelovens §§ 33 og 34, skal  

 anvendes på den samlede boligstøtte, dvs. efter tillægget er lagt til.  

 Tilsvarende vil en eventuel reduktion af boligstøtten i medfør af  

 boligstøttelovens § 42 a (loft over kontanthjælpen) skulle foretages efter  

 tillægget er lagt til.
 I 2009 er de nye regler fuldt indfaset, og fra 1. januar 2009,  

 skal der således ikke længere lægges et tillæg til den beregnede boligstøtte.
Øvrige lovændringer Ved loven foretages endvidere to mindre ændringer, der skyldes  

 ændringer i anden lovgivning.
I § 8, stk. 3, ændres henvisningen til ligningslovens § 33 C til  

 § 5 i lov om beskatning af søfolk.
Ligningslovens § 33 C handlede om  

 beskatning  

 af såkaldt DIS-indkomst (lønindkomst for personer, der arbejder på et skib,  

 der  

 er registreret i dansk Internationalt Skibsregister). Denne regel er blevet  

 ophævet, og overflyttet til § 5 i den nye lov om beskatning af søfolk.
I § 54, stk. 1, 2. pkt. indsættes en henvisning til den nyeste  

 byfornyelseslov, lov om byfornyelse og udvikling af byer.
Denne henvisning  

 blev  

 ved en forglemmelse ikke medtaget ved lov nr. 1235 af 27. december 2003  

 (konsekvensændringer som følge af lov om byfornyelse og udvikling af byer).
Socialministeriet, den 16. december  

 2005 Niels-Henrik Dam Bilag 1 _____________________________________________________________________________  

__________________ Til  

 lovforslag nr.  

  

 L 69  

          

  

 Folketinget  

 2005  06 _____________________________________________________________________________  

__________________ Vedtaget af Folketinget ved 3. behandling den 16. december  

 2005 Forslag til Lov om ændring af lov om  

 individuel boligstøtte (Nedsættelse af aldersgrænsen fra 23 år til 18 år for,  

 hvornår børn indgår i boligstøtteberegningen som børn, m.v.) § 1 I lov om individuel boligstøtte, jf. lovbekendtgørelse  

 nr. 75 af 19. januar 2005, som ændret ved § 108 i lov nr. 428 af 6. juni  

 2005, § 52 i lov nr. 430 af 6. juni 2005, § 58 i lov nr. 431 af 6.  

 juni 2005 og § 3 i lov nr. 574 af 24. juni 2005, foretages følgende  

 ændringer:
 1.  

  

 I  

  

 § 7, stk. 2,  

  

 og  

  

 § 41, stk. 2, 4. pkt.,  

  

 ændres »23 år« til:  

 »18 år«.
 2.  

  

 I  

  

 § 8, stk. 3,  

  

 ændres »ligningslovens  

 § 33 C« til: »§ 5 i lov om beskatning af søfolk«.
 3.  

  

 I  

  

 § 54, stk. 1, 2. pkt.,  

  

 indsættes efter  

 »beslutning i henhold til«: »lov om byfornyelse og udvikling af byer eller«.
§ 2 Stk. 1.  

  

 Loven  

 træder i kraft den 1. januar 2006.
 Stk. 2.  

  

 Nedsættelsen af  

 aldersgrænsen fra 23 år til 18 år, jf. § 1, nr. 1, finder kun anvendelse  

 for personer, der fylder 18 år den 1. januar 2006 og senere.
 Stk. 3.  

  

 For personer,  

 der er fyldt 18 år den 1. januar 2006, finder aldersgrænsen i den hidtil  

 gældende § 7, stk. 2, og § 41, stk. 2, 4. pkt., fortsat anvendelse.
Stk. 4.  

  

 For husstande  

 med hjemmeværende børn, der fylder 18 år den 1. januar 2006 og senere, ydes  

 der  

 i årene 2006, 2007 og 2008 et tillæg til den beregnede boligstøtte.
Tillægget  

 opgøres som en andel af forskellen mellem den beregnede boligstøtte efter den  

 hidtil gældende aldersgrænse og den beregnede boligstøtte efter den i denne  

 lov  

 fastsatte aldersgrænse.
Denne andel udgør 1)  

 	  

 75 pct. i 2006, 2)  

 	  

 50 pct. i 2007 og 3)  

 	  

 25 pct. i 2008.
 Stk. 5.  

  

 Reglerne i  

 §§ 33, 34 og 42 a i lov om individuel boligstøtte finder anvendelse på  

 summen af den beregnede boligstøtte og tillægget til den beregnede  

 boligstøtte,  

 jf. stk. 4.
