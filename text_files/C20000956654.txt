Skrivelse om Thailandske domfældtes mulighed for overførelse  

 til Thailand Det 22. juni 1999 blev der mellem Thailand og Danmark indgået en  

 traktat om overførelse af lovovertrædere og samarbejde om fuldbyrdelse af  

 strafferetlige retsfølger.
Kopi af Justitsministeriets cirkulæreskrivelse af  

 12. april 2000 om anvendelse af traktaten samt bekendtgørelse nr. 172 af 15.  

 marts 2000, vedlægges til orientering.  

1) Det fremgår af cirkulæreskrivelsens pkt. 2.3., at der ved  

 Direktoratet for Kriminalforsorgens foranstaltning skal udleveres en  

 kortfattet  

 vejledning om traktaten vedlagt en erklæring til brug for anmodning om  

 overførsel fra Danmark til Thailand, til thailandske statsborgere, som ved  

 dom  

 er undergivet strafferetlig retsfølge af frihedsberøvende karakter her i  

 landet.
Vejledningen og erklæringen vedlægges på dansk og på thai.
 Direktoratet anmoder på denne baggrund om, at thailandske  

 domfældte orienteres om overenskomstens ikrafttræden samt mulighederne for  

 overførelse til Thailand.
Direktoratet for Kriminalforsorgen, den 8.  

 juni 2000 Jakob Schiøler 1)  

 Bekendtgørelsen og cirkulæret er ikke optaget i Kriminalforsorgens  

 Cirkulæresamling.
