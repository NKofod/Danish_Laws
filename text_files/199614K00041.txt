Nr BTL 41 Betænkning over Forslag til lov om ændring af lov om social bistand  

 (Ændring af reglerne i § 58 om høreapparater)   

 Nr L 41 1996-97, 1. samling Afgivet af Socialudvalget Afgivet: 19970515 Udvalget har behandlet lovforslaget i nogle møder og har herunder stillet spørgsmål til socialministeren og sundhedsministeren, som disse har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen, Delta Akustik og Vibration, Hørecenter Århus, Landsforeningen for Bedre Hørelse og Oticon A/S.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal inden for flertallet (Venstres medlemmer af udvalget) er  

 principielt enig med forslagsstillerne om, at der bør kunne gives tilskud til  

 anskaffelse af høreapparater til personer med nedsat hørelse, således at den  

 enkelte borger får valgfrihed mellem behandling på det offentlige  

 sundhedsvæsens audiologiske afdelinger og hos privatpraktiserende audiologer.  

 I konsekvens af, at Venstre stemmer for det af socialministeren fremsatte  

 lovforslag om overførsel af området for støtte til høreapparater efter  

 bistandslovens § 58 til amtskommunerne (L 250) - for derved at skabe  

 sammenhæng mellem finansiering og beslutningskompetence - kan Venstre ikke  

 støtte lovforslaget.
Et andet mindretal inden for flertallet (Enhedslistens medlem af udvalget)  

 henviser til sit betænkningsbidrag til lovforslag nr.
L 250.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
