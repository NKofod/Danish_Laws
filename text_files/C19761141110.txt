 Justitsministeriet har fået forelagt spørgsmålet, om en traktor, der på  

 grund af montering af dobbelte baghjul er bredere end 250 cm, kan anses for  

 omfattet af bestemmelsen i færdselslovens § 42, stk. 1, 2. pkt., hvorefter et  

 køretøjs bredde ved kørsel med løst læsset hø, halm eller utærsket sæd samt  

 med redskab til landbrugs- eller vejarbejde må overskride 250 cm, men ikke -  

 bortset fra kørsel mellem mark og avlsgård - 330 cm.
Justitsministeriet skal i den anledning meddele, at ved kørsel i det  

 omfang, som angives i § 42, stk. 1, 2.pkt., kan en sådan traktor anvendes som  

 trækkraft for påhængsredskaber, der bugseres.
Traktoren kan endvidere  

 anvendes i de omfang,bestemmelsen angiver, hvis der på traktoren er monteret  

 eller ophængt et redskab til landbrugs- eller vejarbejde, f.eks. et  

 ammoniaknedfældningsaggregat eller en kalk- eller gødningsspreder.
Det er  

 ikke en betingelse, at det bugserede, monterede eller ophængte redskab er  

 bredere end traktoren.
 En traktor forsynet med dobbeltmonterede baghjul er i øvrigt omfattet af  

 bestemmelsen i § 42, stk. 1, 1. pkt., hvorefter et køretøjs bredde ikke må  

 overstige 250 cm.
 P.M.V.
 E.B.
 Wiese.
 Til politi og bilinspektører.
