 Når der af politiet meddeles tilladelse til afholdelse af motorløb på  

 afspærret bane, bør det sikres, at stedet for løbenes afholdelse er valgt  

 således, at banens afstand fra bebyggede områder bliver så stor, at støjen  

 ikke er til væsentlig ulempe, og at det til banen førende vejnet egner sig  

 til afvikling af den jævnlig betydelige færdsel ved til- og frakørsel af  

 publikum.
 Endvidere bør det påses, at der af arrangørerne er sørget for passende  

 parkeringsforhold i banens nærhed udenfor offentlig vej samt for indretning  

 af passende toiletforhold ved banen.
Iøvrigt bør der normalt fastsættes nedennævnte vilkår for meddelelse af  

 tilladelsen.
De under II-IV givne regler kommer dog ikke til anvendelse for  

 løb på terrænbaner; men det påhviler politiet at påse, at der også ved  

 sådanne løb er truffet de fornødne sikkerhedsforanstaltninger, herunder især  

 til forebyggelse af, at publikum kan tage opstilling på særligt udsatte  

 steder.
I.
Banen og afspærringen skal godkendes af politiet, som til eftersynet  

 forud for godkendelsen for arrangørernes regning og efter forhandling med  

 disse om fornødent kan antage sagkyndig bistand.
 På baner, der ikke anvendes regelmæssigt til motorløb, skal godkendelsen  

 ske tidligst 8 dage og senest dagen før løbets afholdelse, og i tiden mellem  

 godkendelse og løb må banen ikke benyttes til kørsel, herunder  

 træningskørsel.
 På andre baner bør politiet foretage uperiodiske eftersyn for at påse, at  

 betingelserne for godkendelsen stadig overholdes.
II.
Banen skal afspærres dels ved et banehegn, eventuelt en jordvold, dels  

 ved et tilskuerhegn.
 Til vejledningen med hensyn til, hvilke krav der bør stilles til disse  

 hegn, anføres følgende:
Såfremt der opstilles banehegn, bør dette være mindst 1 m højt og bestå af  

 galvaniseret, firkantet trådfletning af jerntråd nr. 12 (tykkelse 2,8 mm),  

 forsvarligt fastbundet med jerntråd til 3 vandrette ståltove eller svære  

 hegnstråde (bæretråde), der er udspændt elektrisk langs en pælerække, således  

 at afstanden frabæretrådene til pælerækken er mindst 50 cm, og således at  

 indskudte bardunstrammere sikrer, at bæretrådene kan strammes til en passende  

 spænding.
Såfremt banens langsider er retlinede, kan bæretrådene dog  

 anbringes direkte på pælene, bortset fra i svingene; men pælene må i så fald  

 på banesiden forsynes med tangmadrasser, halmballer eller lignende, således  

 at motorkørerne ikke kan køre direkte ind på pælene.
 Pælerækken bør bestå af 2 m lange og 15 cm tykke pæle (eller jernstivere  

 af tilsvarende styrke), som nedgraves eller nedrammes i den halve længde med  

 en indbyrdes afstand af ca. 2 m.
 I stedet for eller i forbindelse med banehegnet kan til afspærring af  

 inderbanen anvendes en solid jordvold af mindst 0,75 m højde, hvorved  

 bemærkes, at jorden hertil bør tages fra området mellem det nedenfor nævnte  

 tilskuerhegn og volden, og at volden såvidt muligt bør være græsbevokset.  

 Hvis jordvolden anvendes i forbindelse med et banehegn, bør den være anbragt  

 på banesiden af hegnet.
Såfremt en motorbane ønskes benyttet til løb for motorvogne, skal der  

 anvendes jordvold.
Dog kan der på sådanne baner, der kun i enkeltstående  

 tilfælde anvendes til løb for motorvogne, i stedet for jordvold anvendes  

 hårdt pressede halmballer af mindst 0,50 m højde, anbragt i ubrudt række.  

 Såfremt der ud for svingene og indtil 15 m fra svingenes afslutning er adgang  

 for tilskuere, skal række af halmballer her enten være dobbelt eller af  

 mindst 1 m højde.
I en afstand af mindst 3 m udenfor banehegnet eller udenfor den mod  

 publikum vendende side af jordvolden (såfremt der anvendes halmballer dog  

 mindst 6 m udenfor disse) skal der være anbragt et mindst 1 m højt  

 tilskuerhegn, bestående af trådvæv, almindelig hegnstråd eller trælægter, af  

 en sådan beskaffenhed, at tilskuerne ikke er i stand til at forcere hegnet.  

 Pælene bør have en dimension af mindst 12,5 x 6 cm og anbirnges således, at  

 den lange side er vinkelret på hegnet, og trådvævet, hegnstrådene eller  

 trælægterne bør endvidere være anbragt på den mod tilskuerne vendende side af  

 pælene.
Der er dog intet til hinder for, at tilskuerhegnet er fastgjort på  

 den til banehegnet hørende pælerække, når blot afstanden mellem de to hegn  

 overalt bliver mindst 3 m; men eventuelle barduner eller skråstivere mellem  

 banehegnet og pælerækken må i så faldt være fastgjort på en sådan måde, at de  

 frigøres fra pælerækken ved et andret tryk i kørselsretningen på ikke over 30  

 kg.
 Såvel den til banehegnet hørende pælerække som den til tilskuerhegnet  

 eventuelt hørende pælerække bør forsynes med en glat håndliste ovenpå pælene.
Afspærringen skal på passende måde være gennembrudt (ved låge eller  

 lignende), og der må altid under løb eller træning holdes fri passage for en  

 ambulance fra gennembrydningen ud til offentlig vej.
Gennembrydningen for en  

 ambulance, såvel som eventuelle andre gennembrydninger, f.eks. for indførsel  

 til banen for de kørende eller lignende, bør være placeret på langsiderne og  

 mindst 50 m fra udgangen af svingene.
Der må ikke forefindes tilskuerpladser  

 ud for indkørsler, medmindre pladserne er anbragt i en sådan højde, at kørsel  

 til og fra banen foregår under dem.
På banesiden af alle ud- og indkørselslåger bør der i flugt med de  

 elektriske hegn anbringes tangmadrasser, halmballer eller lignende.
Såfremt  

 der kun anvendes jordvold, bør gennembrydningen dækkes af hårdspressede  

 halmballer eller sandsække.
 Da der forholdsvis hurtigt kan opstå beskadigelser af afspærringen ved  

 påkørsler, ved tæring af jerntrådene, eller ved at træpælene rådner, bør  

 banen efterses med regelmæssige mellemrum og eventuelle skader udbedres.  

 Løbsledelsen har pligt til at standse løbet, såfremt der opstår skade på  

 banehegnet, eller hvis publikum forcerer tilskuerhegnet.
III.
Banen skal være jævn og må ikke have fald udad.
 Såfremt dommertårne anbringes på inderbanen, bør de være fornødent sikrede  

 ved hegn eller eventuelt ved tangmadrasser, halmballer eller lignende.
IV.
Under løbene skal der forefindes en ambulance og et samarittervagtrum,  

 og der skal på inderkredsen være et par samaritter med bårer og en læge  

 tilstede.
V.
Danmarks Motor Unions og Danmarks Automobilsports Unions til enhver tid  

 gældende reglement for henholdsvis motorcykle- og motorvognsløb skal nøje  

 overholdes.
 Inden kørselen skal køretøjerne synes af en af den pågældende union  

 udpeget fagmand, for at man kan sikre sig, at de er i forsvarlig stand, og  

 farlige fremstående genstande skal være fjernet under løbet.
 Løbsledelsen skal forud for hvert løb indskærpe hver enkelt af de kørende,  

 at indregistrerede køretøjer, som deltager i motorløb, skal bringes i  

 forskriftsmæssig stand, før de atter benyttes til kørsel på offentlig vej  

 eller gade, hvorhos ledelsen må tilkendegive de kørende, at overtrædelser  

 heraf foruden strafansvar kan medføre udelukkelse fra fremtidige løb.
 Mangelfuld instruktion af de kørende med hensyn til de under V omhandlede  

 forhold kan for løbsledelsen medføre tilbagekaldelse af løbstilladelsen.
VI.
Der skal være tegnet en ansvarsforsikring på 200.000 kr. til dækning  

 af skade, som ved løbets afholdelse forvoldes på publikum eller på personer,  

 der uden at falde ind under bestemmelsen i afsnit VII færdes på eller ved  

 banen.
VII.
For de af arangørerne ved løbets afholdelse beskæftigede personer og  

 for kørerne skal der være tegnet en ulykkesforsikring af mindst samme omfang  

 som en lovpligtig ulykkesforsikring.
 Justitsministeriet, den 4. januar 1951.
 Helga Pedersen.
 /Blom-Andersen.
